---
layout: post
status: publish
published: true
title: Lietuvoje elektroninės parduotuvės auga lyg ant mielių
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6062
wordpress_url: http://localhost/site/new/lietuvoje_elektronines_parduotuves_auga_lyg_ant_mieliu/
date: '2011-10-11 20:21:13 +0300'
date_gmt: '2011-10-11 20:21:13 +0300'
categories:
- Naujienos
---
<div class="imgright"><img src="http://technews.lt/upload/eshop.jpg"  /></div>
<p>Pasak Lietuvos elektroninės prekybos asociacijos, 2007 metais Lietuvoje mes turėjome tiktai apie 44 elektronines parduotuves, praėjusiais metais jau net 273 el. parduotuves, o šiais metais šis skaičius perkopė neįsivaizduojamą 400 el. parduotuvių barjerą.</p>
<p>„Šis verslas Lietuvoje dar labai nišinis. Nors rinkos dalyvių padaugėjo, nemaža dalis naujokų tikisi, kad elektroninė prekyba taps „lengva duona“. Deja, taip nėra – išlikti ir pelningai dirbti gali tik stipriausi žaidėjai“, – teigia asociacijos prezidentas Dainius Liulys. Jo paties vadovaujamai el. parduotuvei Pigu.lt prireikė ketverių metų, kol investicijos atsipirko.</p>
<p>Kaip teigia Lietuvos elektronikos prekybos asociacija, tikrai pelningas elektronines parduotuves Lietuvoje galima suskaičiuoti ant dviejų rankų pirštų, o daugelis parduotuvių iš minėtų 400 tiesiog merdėja ir neturi jokių ateities prespektyvų. Norint, kad el. parduotuvė neštų pelną, reikia milžiniškų investicijų.</p>
<p>Lietuvoje, tuo tarpu, internetu naudojasi apie 67 procentai visų gyventojų, o iš jų tik apie 29 procentai sako yra bent kartą per metus pirkę internetu. Nesunku suskaičiuoti, kad internetu bent vieną kartą per metus perka apie 600 tūkstančių Lietuvos gyventojų, o jiems išlaikyti 400 el. parduotuvių – neįmanoma.</p>
