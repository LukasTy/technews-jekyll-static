---
layout: post
status: publish
published: true
title: 'Asus: norime produktų, kurie būtų geresni už Apple'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3604
wordpress_url: http://localhost/site/new/asus_norime_produktu__kurie_butu_geresni_uz_apple/
date: '2009-06-11 17:19:04 +0300'
date_gmt: '2009-06-11 17:19:04 +0300'
categories:
- Naujienos
---
<div class="imgright"><img src="http://tbn2.google.com/images?q=tbn:Ibh2plFUmladHM:http://eeepc.net/wp-content/uploads/2009/03/asus-logo.jpg" border="1" /></div>
<p><i>Asustek</i> kompanija užsiminė, kad ypač sunkiai dirba tam, kad „nukastų“ tam tikrą dalį aukštos klasės asmeninių kompiuterių rinkos, nors tenka pripažinti, kad tikrosios sėkmės kompanija susilaukė pristačiusi pigių <i>Asus Eee PC</i> internetinių nešiojamųjų kompiuterių seriją. Po to, kai kompanija padidino savo prekės ženklo populiarumą, dabar <i>Asus</i> siekia pristatyti produktus, kurie nustelbtų <i>Apple</i> analogus. Pastaroji kompanija žinoma kaip ypač stilingų produktų gamintoja.</p>
<p>„Mūsų tikslas yra pateikti produktus, kurie būtų geresni už <i>Apple</i>. Ankščiau, mes buvom per konservatyvūs. Mums reikia geresnės komunikacijos su savo klientais, mes norime jiems pasakyti, kad <i>Asus</i> nėra tik Azijos kompanija.“, - sakė Džonatanas Tsangas, vicepirmininkas <i>Asus</i> kompanijoje interviu metu <i>New York Times</i> laikraščiui.</p>
<p>Net nepaisant to, kad <i>Asus</i> nepardavinėja madingų nešiojamųjų daugelypės terpės grotuvų, ar tuo labiau telefonų, kompanija turi brangių ir stilingų nešiojamųjų kompiuterių serijų. Kaip pavyzdį galime pateikti nešiojamąjį, kuris padarytas iš bambuko, ar oda dengtus modelius, kurie yra kažkas unikalaus rinkoje. Tiesa, kitaip nei <i>Apple</i>, <i>Asus</i> nekuria savo programinės įrangos, taigi dėl šitos priežasties turi naudoti <i>Microsoft Windows</i>, ar įvairias <i>Linux</i> variacijas, kas kompanijai neleidžia pademonstruoti savo išskirtinumo, tačiau <i>Asustek</i> nenusimena. Jie tiki, kad artėjančios inžinierių inovacijos patrauks dėmesį.</p>
<p>„<i>Asustek</i> išleidžia daugybę pinigų inovacijoms. Bendorvė ir toliau mėgins vartotojus nudžiuginti vis labiau naujovėmis grįstų sprendimų.“, - pridūrė Dž. Tsangas.</p>
<p>Vienas iš būdų, kuris <i>Asus</i> leistų pademonstruoti savo unikalią techninę įrangą, yra sukurti tai, apie ką niekas negalvoja šiuo metu, kaip kad ankščiau buvo <i>Asus Eee PC</i> atveju. Kad gautų naujų idėjų, kurios neprasilenktų su vartotojų realijomis, kompanija su lustų gamintojų <i>Intel</i> sukūrė <i>WePC.com</i> portalą, kuriame galutiniai vartotojai gali pateikti savo PC dizaino idėjas, kurios galėtų būti panaudotos artimos ateities kompiuteriuose.</p>
<p><i>Asustek</i> užmačios iš tiesų yra didelės, ir šiuo metu veikiau yra svarbiau ne pristatyti įdomią techninę įrangą, kiek „pagauti“ konkurentus. <i>Acer</i> grupė, nors ir neturi nieko unikalaus, ganėtinai nemaža persvara laimi prieš <i>Asus</i> dėl savo gero rinkodaros kanalo. Bet kokiu atveju, <i>Asus</i> mano, jog sugebės netik sumažinti atsilikimą nuo šio konkurento, tačiau ir pristatyti produktus, kurie bus geresni nei <i>Apple</i>. </p>
