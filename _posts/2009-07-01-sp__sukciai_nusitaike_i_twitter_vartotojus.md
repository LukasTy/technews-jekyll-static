---
layout: post
status: publish
published: true
title: "(SP) Sukčiai nusitaikė į Twitter vartotojus"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3683
wordpress_url: http://localhost/site/new/sp__sukciai_nusitaike_i_twitter_vartotojus/
date: '2009-07-01 12:56:21 +0300'
date_gmt: '2009-07-01 12:56:21 +0300'
categories:
- Naujienos
---
<div class="imgright"><img src="http://tbn2.google.com/images?q=tbn:MAdC1RwDXUcylM:http://cristean-macmhicheil.co.uk/blog/wp-content/uploads/2009/03/twitter-logo.jpg" border="1" /></div>
<p>Visame pasaulyje sparčiai populiarėjantys socialiniai tinklai vis dažniau atsiduria internetinių sukčių akiratyje. Įžūlių apgavysčių neišvengė ir socialinio tinklo „Twitter“ vartotojai. Susivilioję galimybe atnaujinti tam tikras programas, pavyzdžiui, „Flash Player“, jie kartu parsisiunčia netikras antivirusines programas, kurios išvilioja ne tik vartotojų slaptažodžius, bet ir pinigus.</p>
<p>„Socialinis tinklas „Twitter“ yra dar pakankamai naujas, tačiau internetiniai sukčiai jau sugebėjo pakenkti daugybei šio tinklo vartotojų. Masindami nuorodomis su viliojančiais raktažodžiais ir neva naudingomis programomis jie apgauna nepatyrusius ar neatidžius šio tinklo narius. Norime paskatinti visus vartotojus atidžiau vertinti jiems siūlomus atnaujinimus, būti atsargiems siunčiant programas ar suvedinėjant duomenis“, – teigė Jolanta Leškytė, ESET saugumo sprendimams šalyje atstovaujančios bendrovės „NOD Baltic“ pardavimų vadovė.</p>
<p>Pasak jos, vartotojai turėtų ypatingai vengti nuorodų su raktiniais žodžiais „Twitterbest.mp“ ar „Zasaden.mp“, kurios nukreipia į klastingus tinklalapius siūlančius parsisiųsti ne tik programų atnaujinimus, bet ir netikras antivirusines programas, pavyzdžiui, „Fast Anti-Virus 2009”.</p>
<p>Labiausia šiuo metu „Twitter“ vartotojus kamuoja „Phishing“ (angl. terminas „phishing“ nuo žodžio „fishing“ – žvejyba) tipo virusų atakos. Internetiniai sukčiai vilioja vartotojus intriguojančiomis nuorodomis į svetaines ir jose prašo lankytojų įvesti asmens duomenis ir slaptažodžius. Tokio tipo virusų atakos padeda sukčiams masiškai įsilaužti į vartotojų profilius, išvilioti banko sąskaitų duomenis ir pasisavinanti jų pinigus.</p>
<p>„Netikros antivirusinės programos ar apgaulingos nuorodos kenksmingos ir dėl to, kad sumažina darbo produktyvumą. Neretai lankytojui paspaudus kenkėjišką nuorodą, interneto naršyklė atveria daug svetainių langų, kurie neduoda jokios naudos, tačiau sulėtina kompiuterio darbą. Visiems vartotojams siūlome dažniau atlikti išsamų kompiuterio skanavimą. Tokiu būdu galėsite išvengti virusų antpuolių ir jų keliamų pavojų“, – teigė Juraj Malcho, ESET virusų laboratorijos vadovas. </p>
<p>„Twitter“ vartotojų prašoma imtis papildomų atsargumo priemonių. Pavyzdžiui, prieš spaudžiant siūlomas nuorodas ar įvedinėjant savo duomenis, patariama patikrinti informaciją apie siūlomas aplankyti svetaines. Ypatingai atsargiai siūloma vertinti trumpus adresus turinčias nuorodas. Didelė tikimybė, kad jos gali nukreipti į kenksmingas svetaines.</p>
<p>Pastebėjus, ar įtariant, kad internetiniai sukčiai jau galėjo pasisavinti jūsų duomenis, siūloma nedelsiant pakeisti slaptažodį ne tik „Twitter“ svetainėje, bet ir visose kitose, kur tik jis buvo naudojamas. Taip pat derėtų perspėti draugus apie kenksmingas žinutes, kurios gali būti siunčiamos vartotojo vardu.<br /></p>
