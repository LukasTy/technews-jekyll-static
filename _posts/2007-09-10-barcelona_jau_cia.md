---
layout: post
status: publish
published: true
title: Barcelona jau čia
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 407
wordpress_url: http://localhost/site/new/barcelona_jau_cia/
date: '2007-09-10 16:53:33 +0300'
date_gmt: '2007-09-10 16:53:33 +0300'
categories:
- Naujienos
---
<p>Po ilgų atidėliojimų šiandien AMD pristatė savo pirmuosius keturių branduolių Opteron (kodinis pavadinimas Barcelona) procesorius, paremtus naująja K10 architektūra. Reikia paminėti, kad šie gaminiai kartu yra ir pirmieji keturių branduolių procesoriai, kuriuose visi keturi branduoliai yra viename kristale. Naujieji procesoriai turėtų sustiprinti kompanijos pozicijas serveriams skirtų procesorių rinkoje, o vėliau ir namų kompiuterių procesorių segmente.<br />
<br><br />
<br>Naujieji procesoriai pagaminti naudojant 65 nanometrų technologinį procesą ir kol kas dirba nuo 1.7GHz iki 2GHz taktiniu dažniu. Naujieji Operon'ai turi 4x0.5MB L2 atminties bei dar 2MB L3 atminties. Kaip ir K8 architektūros procesoriai, naujieji gaminiai turi integruotą atminties valdiklį bei teorinį 10.6GB/s atminties pralaidumą.<br />
<br><br />
<br>Naujieji procesoriai taip pat palaiko naujus energijos taupymo režimus. AMD CoolCore technologija leidžia sumažinti vartojamos energijos kiekį atjungiant nenaudojamus procesoriaus blokus. Independent Dynamic Core Technology leidžia kiekvienam branduoliui dirbti skirtingu dažniu, priklausomai nuo jo apkrovos. Dual Aynamic Power Management dėka procesoriaus branduoliai, atminties valdiklis gauna skirtingas įtampas pagal apkrovas. Kartu AMD pristatė ir naują energijos reitingavimo sistemą ACP, kiek besiskiriančią nuo dabar plačiai paplitusios TDP, tačiau AMD teigia, kad kartu su ACP kartu pateiks ir TDP reitingus.<br />
<br><br />
<br>Keli techninės įrangos naujienų portalai jau spėjo atlikti naujųjų Operton testus. Pagal juos matyti, kad už savo pirmtakus K8 architektūros Opteron procesorius naujieji, veikdami tuo pačiu (2GHz) dažniu, yra apie 15 procentų greitesni. Taip pat jie praktiškai visur greitesni ir už to paties dažnio Core 2 architektūra paremtus Intel Xeon procesorius. Testų rezultatus galite peržvelgti <a class="ns" href="http://www.anandtech.com/IT/showdoc.aspx?i=3091&amp;p=1">čia</a>, <a class="ns" href="http://www.techreport.com/articles.x/13176">čia</a> ir <a class="ns" href="http://www.anandtech.com/cpuchipsets/showdoc.aspx?i=3092&amp;p=5">čia</a>.<br />
<br><br />
<br>Jau gruodžio mėnesį turėtume sulaukti ir namų kompiuteriams AM2+ lizdui skirtų Phenom X4 bei X2 procesorių, kaip ir didesnio dažnio Operon'ų. Naujų gaminių paristatymą galite rasti <a class="ns" href="http://www.amd.com//us-en/Corporate/VirtualPressRoom/0,,51_104_543~119768,00.html">čia</a>, o informaciją apie procesorių kainas galite rasti <a class="ns" href="http://www.amd.com/pricing">čia</a>.</p>
