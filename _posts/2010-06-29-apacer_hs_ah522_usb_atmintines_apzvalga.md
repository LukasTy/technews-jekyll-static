---
layout: post
status: publish
published: true
title: Apacer HS AH522 USB atmintinės apžvalga
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4889
wordpress_url: http://localhost/site/new/apacer_hs_ah522_usb_atmintines_apzvalga/
date: '2010-06-29 17:42:48 +0300'
date_gmt: '2010-06-29 17:42:48 +0300'
categories:
- Duomenų kaupikliai
- Apžvalgos
---
<p>Šį kartą į mūsų testavimo poligoną užklydo visiems mums ypač pravartus daiktas, tai yra USB atmintinė. Užbėgdamas už akių galiu pasakyti, kad mūsų testuojamas Apacer Handy Steno AH522 nėra įprastas USB „raktas“, nes pasižymi savotiška konstrukcija, kuri turi ir trūkumų, taip pat gana aukšta sparta bei kaina, tačiau ir garantija visam gyvenimui, nes yra iš riboto leidimo šeimos. Šioje apžvalgoje pažiūrėsime, kaip prieš šį modelį atrodo konkurentai ir ar verta jį įsigyti.</p>
<p>TURINYS:</p>
<p>>Šiek tiek apie Apacer<br />
<br />>Pakuotė ir USB atmintinė<br />
<br />>Specifikacijos, kaina ir konkurentai<br />
<br />>Testai<br />
<br />>Išvada</p>
<p><b>Šiek tiek apie Apacer</b></p>
<p>1997 metais Taivane įsikūrusi kompanija Apacer yra gerai pasaulyje žinoma atminties sprendimų gamintoja. Firma neapsiriboja įvairaus našumo RAM lustų ir modulių gamyba. Didelę Apacer gaminamų produktų dalį sudaro atminties kortelės, USB Flash atmintinės bei MP3 grotuvai. Neseniai Apacer pristatė ir SSD kaupiklių liniją. Savo atstovybes įmonė turi JAV, Nyderlanduose, Kinijoje, Indijoje ir Japonijoje.</p>
<p><b>Pakuotė ir USB atmintinė</b></p>
<p>Daugelis USB atmintinių atkeliauja mums įprastame plastikiniame kiaute, kurio visi kraštai būna sulydyti, o patį įrenginį galima matyti per skaidrų plastiką. Apacer čia savo riboto leidimo USB „raktą“ įtaisė į pakuotę, kurią nesunku atsidaryti jos nepažeidus, kas neįmanoma plastikinio kiauto atveju. Bet kokiu atveju, priekinėje pusėje per paliktą skaidrios plastmasės langelį mes ir galime išvysti gaminį.</p>
<p><a class="ns" href="http://sb.technews.lt/Apacer.AH522/Dideles/2.JPG">
<div class="imgright"><img src="http://sb.technews.lt/Apacer.AH522/Mazos/2.jpg"  /></div>
<p></a><a class="ns" href="http://sb.technews.lt/Apacer.AH522/Dideles/1.JPG"><br /><img src="http://sb.technews.lt/Apacer.AH522/Mazos/1.jpg" /><br /></a></p>
<p>Priekinėje pakuotės pusėje nurodomos svarbiausios Apacer HS AH522 atmintinės specifikacijos – tai 8GB talpa, metalinis užbaigimas bei ištraukiama USB jungtis. Tiesa pasakius nemanau, kad LED indikatorius yra ypatinga funkcija ar 5x bei 200x dydžio atitinkamai talpa bei sparta. Pažvelgus į pakuotę visiškai neaišku, pagal kokius skaičius dydžiai buvo apskaičiuoti.</p>
<p>Galinė pusėje nurodomi maksimalūs nuskaitymo bei įrašomo greičiai, taip pat operacinės sistemos, kurios palaikys šią USB atmintinę. Taipogi perspėjama, kad vartotojai nesitikėtų lygiai aštuonių gigabaitų, kurie teoriškai turėtų būti gaminyje. Paaiškinama, kad laisva vieta priklauso nuo operacinės sistemos naudojamų algoritmų, o tam tikra laisva atmintis yra specialiai palikta sistemos failams bei duomenų sektoriams dėl didesnės galimos spartos.</p>
<p>Atidarius pakuotę sutinkame tik tai, ko tikėjomės – Apacer HS AH522 USB „raktą“ ir nieko daugiau. Jei kas nors vis dar naudoja Windows 98 operacinę sistemą, kas galbūt ir įmanoma, turės internete susirasti reikiamas tvarkykles, nes be jų USB atmintinė pastarojoje operacinėje sistemoje neveiks, o kompanija kompaktinio disko, kuriame būtų tvarkyklės, nepateikia. Taip pat jokių papildomų kabelių ar pakabuko nėra, ką galime sutikti kituose aukštos klasės USB atmintinių pakuotėse.</p>
<p><a class="ns" href="http://sb.technews.lt/Apacer.AH522/Dideles/4.JPG">
<div class="imgright"><img src="http://sb.technews.lt/Apacer.AH522/Mazos/4.jpg"  /></div>
<p></a><a class="ns" href="http://sb.technews.lt/Apacer.AH522/Dideles/3.JPG"><br /><img src="http://sb.technews.lt/Apacer.AH522/Mazos/3.jpg" /><br /></a></p>
<p>Kalbant apie produkto konstrukciją, atmintinę naudojau ne vieną savaitę, o po tokio gana ilgo testo atsiskleidė blogosios jos savybės, nors pradžioje viskas atrodė šauniai. Pats įrenginio rėmas yra iš metalo, o jo viršus bei apačia iš grūdinto, tamsios spalvos permatomo apvalkalo. Kaip jau minėjau, AH522 turi ištraukiamą USB jungtį, tad kiekvieną kartą jį norėdami panaudoti turėsite ne nuimti dangtelį, tačiau išstumti pačią jungtį. Šis sumanymas, kuris, žinoma, nėra naujiena, visai patiko, nes ankščiau tokio tipo atmintinių bandęs nebuvau. Nepaisant to, sunku pasakyti, kas geriau, tai veikiau priklauso nuo vartotojo.</p>
<p><a class="ns" href="http://sb.technews.lt/Apacer.AH522/Dideles/6.JPG">
<div class="imgright"><img src="http://sb.technews.lt/Apacer.AH522/Mazos/6.jpg"  /></div>
<p></a><a class="ns" href="http://sb.technews.lt/Apacer.AH522/Dideles/5.JPG"><br /><img src="http://sb.technews.lt/Apacer.AH522/Mazos/5.jpg" /><br /></a></p>
<p>Dažnas „žaidimas“ su slankikliu subraižė viršutinę grūdinto apvalkalo dalį, tačiau apatinė pusė šiuo metu, kai rašau apžvalgą, atrodo dar baisiau. Viskas blizgėjo ir gražiai atrodė tik pradžioje, o praėjus porai savaičių abi grūdinto apvalkalo pusės yra subraižytos. Žinoma, to galbūt ir būtų galima išvengti saugant atmintinę bei ją visą laiką palikus atidarytą, kad neslankiotume USB jungties slankiklio, bet vargu, ar kas nors taip gražiai elgiasi su USB „flash“ tipo atmintinėmis, įskaitant ir mane.</p>
<p><a class="ns" href="http://sb.technews.lt/Apacer.AH522/Dideles/8.JPG">
<div class="imgright"><img src="http://sb.technews.lt/Apacer.AH522/Mazos/8.jpg"  /></div>
<p></a><a class="ns" href="http://sb.technews.lt/Apacer.AH522/Dideles/7.JPG"><br /><img src="http://sb.technews.lt/Apacer.AH522/Mazos/7.jpg" /><br /></a></p>
<p>Visgi, bet kokių įbrėžimų visiškai išvengė metaliniai rėmas bei slankinkis. USB atmintinė yra gana sunkoka, tačiau dėl savo konstrukcijos atrodo ypač patikimai. Mums kiek gaila atlikti žudančius testus, kaip skrydis į asfaltą ar netikėtas akmens smūgis, tačiau manau, kad vieną ar kitą panašų smūgį Apacer HS AH522 neabejotinai atlaikytų ir veiktų toliau. Tai tvirta atmintinė.</p>
<p>Žvelgiant į dydį, Apacer HS AH522 yra ne tik sunkesnė už įprastas atmintines, tačiau ir kiek didesnė, o taip tikrai, žinoma, nėra dėl talpos. Už ją yra mažesnės bei lengvesnės mūsų teste dalyvaujančios kitos atmintinės, kaip kad Apacer HS AH221 ar Apacer HS AH110. Skiriasi ir kaina, tačiau apie viską plačiau kitame skyrelyje.</p>
<p><b>Specifikacijos, kaina ir konkurentai</b></p>
<p>Produkto specifikacijų toli ieškoti nereikėjo. Žinoma, tos, kurios pateikiamas ant pakuotės, galbūt ir yra šioks toks orientyras, tačiau mums taip pat įdomu ir kitos. Kaip teigia gamintojas, Apacer HS AH522 yra 7,2mm aukščio, 21mm pločio bei 69,8mm ilgio. Sveria gaminys apie 18 gramų, o tai dvigubai daugiau, nei Apacer HS AH221. Pastarasis produktas taip pat trumpesnis – 54mm ilgio, 17mm pločio bei 8mm aukščio. Apacer HS AH110 yra ypač lengvas, nes sveria vos du gramus. </p>
<p>Prašnekus apie kainą, Apacer HS AH522 parodo savo nagus, nes 8GB versija kainuoja apie 115 litų, kai tariami konkurentai, tai yra HS AH221 bei AH110, tekainuoja atitinkamai 63 bei 66 litus už tą pačią 8GB talpą. Įsivaizduokite, kad tai yra beveik du kartus daugiau, o už minėtą AH522 sumą be problemų galima įsigyti tiek 16GB AH221, tiek ir AH110 pridėjus vos porą litų.</p>
<p>Atrodo, kad Apacer HS AH522 gali įsigyti tik kvailiai arba tik tie, kurie nori gražaus bei patvaraus įrenginio. Nepaisant to, tai tik menka persvara prieš minėtus analogus. Tikroji vieta, kurioje pigius konkurentus šis aukštos klasės gaminys lenkia visa galva yra sparta, apie ką mes ir pakalbėsime kitoje pastraipoje. Taip pat pažiūrėsime, ar pavyks pasiekti maksimalią nurodomą spartą, kuri yra 30MB/s nuskaitymo bei 12MB/s įrašymo.</p>
<p><b>Testai</b></p>
<p>Kaip ir bet kokiame atmintinių teste, mums į pagalbą atskumba HD Tach bei ATTO programinė įranga. Pirmoji skirta linijinio nuskaitymo greičiui ir gaišos laikui nustatyti, tuo tarpu antroji įvairaus dydžio duomenų blokų nuskaitymo ir įrašymo spartai nustatyti. Mes taip pat imitavome gyvenimiškas situacijas. Atlikome keturis skirtingus testus. Kėliame smulkius failus iš ir į kietąjį diską, tą patį atlikimo ir su vienu stambesniu failu bei stebėjome, per kiek laiko bus perkelti duomenys.</p>
<p><i><b>Bandymų sistema: </i></b><br />
<br />• <i>Centrinis procesorius: </i> AMD Phenom II X4 925 @ 3,4GHz<br />
<br />• <i>Pagrindinė plokštė: </i> MSI 870A-G54<br />
<br />• <i>Vaizdo plokštė: </i> 2x AMD Radeon HD 5770<br />
<br />• <i>Darbinė atmintis: </i> Apacer 4GB DDR3-1333MHz<br />
<br />• <i>Kietasis diskas: </i> WD Caviar Black 1TB<br />
<br />• <i>Maitinimo blokas: </i> Cougar 700W<br />
<br />• <i>Atmintinės: </i> Apacer HS AH110, AH221 ir AH522</p>
<p><img src="http://sb.technews.lt/Apacer.AH522/Dideles/9.jpg" /></p>
<p>Pirmasis buvo „prasuktas“ HD Tach sintetinis testas. Kaip ir minėjau, šis testas yra skirtas linijinio nuskaitymo greičiui ir gaišos laikui nustatyti. Kaip parodė testas, Apacer HS AH522 linijinis nuskaitymo greitis siekia apie 31,8MB/s, kai gaiša labai maža ir buvo vos 1.1ms. Palyginimui išorinis kietasis diskas Apacer SS AC202 pademonstravo net 16,4ms atsaką.</p>
<p><img src="http://sb.technews.lt/Apacer.AH522/Dideles/10.png" /></p>
<p>Kaip ir kiekvienam USB kaupikliui, taip ir Apacer HS AH522 šiame teste reikėjo įsibėgėti. Kaip matote, maksimaliu įmanoma greičiu atmintinė pradėjo skaityti, kai blokų dydis pradėjo viršyti 32KB, tuo tarpu maksimaliai įrašyti juos – nuo 128KB.</p>
<p>Mūsų surengtame teste, kuriame imitavome gyvenimiškas situacijas, jau sudalyvavo visi trys minėti USB „raktai“. Visų pirmiausia vieną stambų 1GB failą mes iš kietojo disko įrašinėjome į USB atmintinę, o vėliau kitą stambų 1GB failą įrašinėjome iš atmintinės į kietąjį diską. Mes taip pat surinkome 1GB įvairių smuklių failų bei atlikimo tuos pačius veiksmus – vieną kartą juos įrašinėjome į atmintinę, kitą kartą iš atmintinės į kietąjį diską.</p>
<p><img src=" http://sb.technews.lt/Apacer.AH522/Dideles/11.png" /></p>
<p><img src=" http://sb.technews.lt/Apacer.AH522/Dideles/12.png" /></p>
<p><img src=" http://sb.technews.lt/Apacer.AH522/Dideles/13.png" /></p>
<p><img src=" http://sb.technews.lt/Apacer.AH522/Dideles/14.png" /></p>
<p>Manau retas iš skaitančių apžvalgą nežino, kad kuo laikas mažesnis, tuo yra geriau. Pažvelgę į testus galima drąsiai dar kartą pasakyti, kad Apacer HS AH522 yra visa galva aukščiau už vidutinės klasės konkurentus HS AH110 ir AH221, kurie abu parodė daugmaž vienodą spartą. Keliant 1GB į atmintinę jūs sutaupote daugiau nei vieną minutę naudodami aukštos klasės AH522 gaminį, o jei mėginsite jį „užkimšti“ visą, lauksite apie dešimt minučių trumpiau, nei AH110 bei AH221 atveju. Tuo tarpu kopijuojant failus iš atmintinės į kietąjį diską skirtumas nėra toks milžiniškas, tačiau jis vis tiek pastebimas.</p>
<p><b>Išvada</b></p>
<p>Apacer Handy Steno AH522 USB atmintinė kainuoja beveik dvigubai daugiau, nei žemos ar vidutinės klasės atmintinės, tačiau sumokėję jūs nenusivilsite. Mes kalbame ne tik apie labai tvirtą gaminį, tačiau ir apie garantiją, kuri suteikiama praktiškai visam gyvenimui. Žinoma, USB atmintinės beveik visais atvejais miršta dėl vartotojo kaltės, tačiau „nužudyti“ šią nėra taip jau paprasta, o jūs būsite tikri, kad šis gaminys turi tarnauti ilgą laiką, o jei netarnaus dėl broko, gausite naują.</p>
<p>Sparta taip pat aukščiausios klasės, kaip ir turėtų būti bei atitinka visus aukščiausius USB atmintinių standartus. Kaip matėme testuose, pigius gaminius ši atmintinė lenkia visa galva. Žinoma, jūs galėtumėte įsigyti mažesnįjį AH522 brolį AH521, kuris yra pigesnis, ir nors matysime tokį patį dizainą, tačiau kiek mažesnę spartą bei ne „viso gyvenimo“ garantiją.</p>
<p>Nepaisant gerų savybių, AH522 turi ir minusų. Tai tuščia pakuotė bei greitai susibraižantis permatomas apvalkalas, nors metalinis rėmas net ir po ilgesnio naudojimo atrodo taip, kaip atrodė pradžioje. Bet kokiu atveju, mes rekomenduojame AH522 dėl dviejų priežasčių – jo tvirtumo bei spartos.</p>
<p><img src="http://www.technews.lt/upl/Failai/renkasi.png" /></p>
