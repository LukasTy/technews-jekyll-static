---
layout: post
status: publish
published: true
title: EK paviešino įrodymus dėl Intel monopolinės padėties
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4074
wordpress_url: http://localhost/site/new/ek_paviesino_irodymus_del_intel_monopolines_padeties/
date: '2009-09-22 15:49:15 +0300'
date_gmt: '2009-09-22 15:49:15 +0300'
categories:
- Naujienos
---
<div class="imgright"><img src="http://t3.gstatic.com/images?q=tbn:J7rTGUcOKLOaHM:http://www.dbtechno.com/images/Intel_insurance_company.jpg"  /></div>
<p>Europos Sąjungos antimonopoliniai rinkos tyrėjai atskleidė iš didžiausio pasaulyje lustų gamintojo Intel klientų gautus įrodymus, kuriais remiantis Europos Komisija šiais metais Intel korporacijai skyrė rekordinę 1,06 milijardo eurų baudą už tai, kad ji neteisėtais būdais iš rinkos bandė išstumti AMD kompaniją.</p>
<p>Galime priminti, kad gegužės mėnesį paskelbdama sprendimą Europos Komisija nurodė, kad Intel mokėdavo savo klientams už tai, kad tie naudotų tik jos centrinius procesorius bei lustų rinkinius. Kompanija taip pat naudojo kartelinius susitarimus tam, kad pavėlintų gamintojų planus išleisti naujus produktus grįstus AMD procesoriais ar lustų rinkiniais. Ji mokėjo neteisėtas kompensacijas bei davė kyšius.</p>
<p>Europos Sąjungos atstovo spaudai teigimu, naujame Europos Komisijos pateiktame pranešime nurodomo visi faktai, kuriais buvo remiamasi priimant sprendimą bausti Intel. Atstovas pareiškė, jog dabar bet kas gali pamatyti, kaip korporacija Intel pažeidinėjo įstatymus bei milijonams Europos vartotojų neleido pasirinkti konkurentų centrinio procesoriaus, o su nepaaiškinamomis nuolaidomis siūlė savo gaminius.</p>
<p>EK teigia, jog rėmėsi vidiniais kompanijų dokumentais iš tokių Intel partnerių, kaip Dell, HP, NEC ar Lenovo. Dokumentai rodo, kad kompanija veikė dviejų tipų neteisėta verslo veikla. EK cituoja Intel laišką, kuriame nurodoma, jog 2003 metais po keleto susitikimų su Acer, pastarieji nusprendė nutraukti platinti nešiojamuosius su AMD procesoriais.</p>
<p>Dell pateikė raštiškų įrodymų, kuriuose įžvelgiamas Intel grasinimas šiai kompanijai. Intel pareiškė, jog už nepaklusnumą kompanijos atkirtis būtų ypač skaudus bei ilgai jaučiamas visiems Dell padaliniams. Visgi jei Dell būtų pradėjusi gaminti kompiuterius su AMD procesoriais, Intel būtų nutraukusi kompensacijų mokėjimą bent jau vienam ketvirčiui ir sudavosi nežinomą atkirtį. HP sako, jog Intel iš kompanijos reikalavo sutikimo, jog ši naudos ne mažiau 95 procentų Intel lustų rinkinių savo nešiojamuosiuose skirtuose verslui. Lenovo taip pat netylėjo bei pareiškė, jog dėl to, kad nusprendė atsisakyti 2007 metais pristatyti AMD procesoriais grįstus nešiojamuosius, sudarė ypač gerą sandėrį su Intel.</p>
<p>Kompanija, žinoma, su šituo nesutinka ir jau yra apskundusi komisijos sprendimą aukščiausiajam Europos Sąjungos teismui, tačiau daugiausiai, ką jie gali pasiekti, tai šiek tiek sumažinti baudos mąstą. Intel teigia, jog EK stipriai klysta, o dėl prastų pardavimų ir sutarčių yra kalti patys AMD, nes jų gaminiai turėjo rimtų trukumų.</p>
<p>EK turi savo atkirtį ir vėl cituoja Dell pareiškimą. Kompanija prieš ketverius metus skundėsi Intel, jog ji tampa nekonkurencinga, nes privalo pardavinėti tik Intel centrinius procesorius, kurie yra lėtesni, išskleidžia daugiau šilumos ir kainuoja daugiau.<br /></p>
