---
layout: post
status: publish
published: true
title: "„Sapphire R7 360 Nitro OC“: maža melžiama karvutė"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 9210
wordpress_url: http://localhost/site/new/sapphire_r7_360_nitro_oc_maza_melziama_karvute/
date: '2016-01-16 18:20:11 +0200'
date_gmt: '2016-01-16 18:20:11 +0200'
categories:
- Vaizdo plokštės
- Apžvalgos
---
<p style="text-align: justify;">2014-ųjų pradžioje į rinką mestos GTX 750 (Ti) vaizdo plokštės turėjo dvi užduotis: palaipsniui pakeisti daugiau energijos eikvojančią GTX 650 Ti (Boost) bei sudaryti didesnę konkurenciją neseniai išleistai „Radeon R7 260“ serijai, kurios sparčiausias narys, R7 260X, buvo tas pats HD 7790, tik su pakeistu pavadinimu. Atsakymo pirmos kartos „Maxwell“ vaizdo plokštėms neturėta ir prireikė daugiau nei metų, kai „Radeon Fury“ vaizdo plokščių išleidimo išvakarėse, kartu su R9 290(X) serijos pervadinimu į R9 390(X), AMD ėmėsi dar vieno pervadinimo. „Bonaire“ branduolys tapo „Tobago“, o tuo pačiu R7 260 pavirto į R7 360. Didžiausias pakeitimas – standartinio atminties buferio padvigubėjimas (1 GB -&gt; 2 GB), visa kita daugiau kosmetiniai pokyčiai, kaip 50 MHz padidėjęs branduolio ir 500 MHz išaugęs atminties dažniai. Keista, bet pilnai aktyvuotos „Radeon R7 360X“ taip ir nebuvo sulaukta. Dėl vienokių ar kitokių priežasčių AMD dar geriems metams paliko vienintelę R7 360 besivaržyti tiek su GTX 750, tiek su GTX 750 Ti. Šįkart mažytei „Sapphire R7 360 Nitro OC“ teko mažiau parankus konkurentas – pirmos kartos pilnai aktyvuotas Maxwell‘is.</p>
<p style="text-align: justify;"><img class="aligncenter" style="width: 520px; height: 348px;" src="http://technews.lt/userfiles/sapphirer7360nitrologo.jpg" alt="" /></p>
<p>&nbsp;</p>
<p><strong>Pakuotė ir komplektacija </strong></p>
<p style="text-align: justify;">Tokios mažos vaizdo plokštės dėžutės kol kas dar neteko matyti. To priežastis labai paprasta - tai mini-ITX korpusams pritaikytas vaizdo spartintuvas. Apie tai, kaip ir apie vRAM kiekį, panaudotą GCN architektūrą bei gamykliškai padidintus dažnius, „Sapphire“ informuoja pasinaudodama pakuote. Tiesa, gamintojas nepanoro nurodyti rekomenduojamo maitinimo šaltinio galios.</p>
<p style="text-align: center;"><a href="http://technews.lt/userfiles/SAM_6737.jpg"><img style="width: 232px; height: 155px;" src="http://technews.lt/userfiles/SAM_6737.jpg" alt="" /> </a><a href="http://technews.lt/userfiles/SAM_6738.jpg"><img style="width: 232px; height: 155px;" src="http://technews.lt/userfiles/SAM_6738.jpg" alt="" /></a></p>
<p>Visa komplektacija prieš akis. Ją sudaro DVI -&gt; VGA perėjimas, CD su tvarkyklėmis bei keletas brošiūrų.</p>
<p style="text-align: center;"><a href="http://technews.lt/userfiles/SAM_6741.jpg"><img style="width: 468px; height: 312px;" src="http://technews.lt/userfiles/SAM_6741.jpg" alt="" /></a></p>
<p style="text-align: justify;"><strong>Žvilgsnis iš arčiau</strong></p>
<p style="text-align: justify;">Kokia dėžutė, toks ir produktas. „Sapphire R7 360 Nitro OC“ ilgis siekia vos 17 cm. Dviejų aukštų aušinimo sistema suprojektuota taip, kad ji neišsikištų už montažinės plokštės. Dar nenuėmus juodo spalvos viršutinio korpuso matyti, kad ją sudaro vienas ne didesnio nei 80 mm skersmens ventiliatorius ir aliumininis radiatorius. Kadangi tai yra daugiau biudžetinės klasės produktas, nestebina faktas, kad nugarinė PCB dalis neturi ją dengiančios metalinės plokštelės.</p>
<p style="text-align: center;"><a href="http://technews.lt/userfiles/SAM_6749.jpg"><img style="width: 232px; height: 155px;" src="http://technews.lt/userfiles/SAM_6749.jpg" alt="" /> </a><a href="http://technews.lt/userfiles/SAM_6750.jpg"><img style="width: 232px; height: 155px;" src="http://technews.lt/userfiles/SAM_6750.jpg" alt="" /></a></p>
<p style="text-align: justify;">„Sapphire R7 360 Nitro OC“ negali apsieiti be bent vieno 6-pin maitinimo lizdo, nes TDP reitingas siekia 100 vatų, o gamintojo apskaičiuotos elektros sąnaudos gali pasiekti 150 W, nors tipišku atveju tai nėra realu. Išvesčių asortimentą sudaro trys skirtingos jungtys: DisplayPort, HDMI ir DVI-I.</p>
<p style="text-align: center;"><a href="http://technews.lt/userfiles/SAM_6742.jpg"><img style="width: 232px; height: 155px;" src="http://technews.lt/userfiles/SAM_6742.jpg" alt="" /> </a><a href="http://technews.lt/userfiles/SAM_6744.jpg"><img style="width: 232px; height: 155px;" src="http://technews.lt/userfiles/SAM_6744.jpg" alt="" /></a></p>
<p style="text-align: center;"><a href="http://technews.lt/userfiles/SAM_6743.jpg"><img style="width: 232px; height: 155px;" src="http://technews.lt/userfiles/SAM_6743.jpg" alt="" /> </a><a href="http://technews.lt/userfiles/SAM_6745.jpg"><img style="width: 232px; height: 155px;" src="http://technews.lt/userfiles/SAM_6745.jpg" alt="" /></a></p>
<p style="text-align: justify;">Nuėmus aušinimo sistemą dengiantį gaubtą pasimato apvalus aliuminio radiatorius ir dar vienas mažesnis radiatorius, kuris aušina VRM sistemą. Keturios fazės skirtos vaizdo plokštės branduoliui ir viena „Hynix“ GDDR5 atminties lustams, kurie aušinami ventiliatoriaus sukuriamu oro srautu. Maitinimo grandinei priklausančių komponentų skaičius nėra niekuo išskirtinis - 4+1 VRM konfigūracija yra standartinė etaloniniui R7 360 modeliui.</p>
<p style="text-align: center;"><a href="http://technews.lt/userfiles/SAM_6755.jpg"><img style="width: 468px; height: 312px;" src="http://technews.lt/userfiles/SAM_6755.jpg" alt="" /></a></p>
<p style="text-align: justify;"><strong>Specifikacijos</strong></p>
<p style="text-align: justify;">Kaip minėjome įžangoje, R7 360 vaizdo plokštę varo apie 2 mlrd tranzistorių turintis „Tobago Pro“ („Bonaire Pro“) branduolys, kuriame iš 14-os šešėlinių blokų (CU) aktyvuoti 12-a. Taigi vietoje visų galimų 896 GCN 1.1 architektūros šešėlinių procesorių turime tik 768. Automatiškai šiek tiek nukentėjo ir TMUs skaičius: aktyvūs 48 vietoje 56. Dėl pilnai neaktyvuoto „Tobago Pro“ branduolio ROPs skaičius liko nepasikeitęs. Kaip ir GTX 750 Ti vaizdo plokštėje, taip ir čia turime 16 vienetų.</p>
<p style="text-align: center;"><img style="width: 400px; height: 493px;" src="http://technews.lt/userfiles/sapphireR7360nitro.gif" alt="" /></p>
<p style="text-align: justify;">Prie pavadinimo matomi OC ir „Nitro“ užrašai sako, kad vaizdo plokštė turėtų būti gavusi didesnius taktinius dažnius už standartinį modelį. Taip yra tik dalinai. Gamintojas branduoliui viso labo pridėjo tik +10 MHz, o 2 GB GDDR5 atmintis liko nepajudinta – tie patys 6500 MHz. AMD R7 360 vaizdo plokštėms taip pat nenurodo žemiausio realaus branduolio taktinio dažnio 3D aplinkoje. Maksimalus dažnis neturėtų viršyti 1060 MHz. Lyginant su R7 260, kuri turi/turėjo mažesnius branduolio bei atminties taktinius dažnius, TDP reitingas padidėjęs labai nežymiai: nuo 95 iki 100 W. Be abejonės, tai geros žinios, tačiau GTX 750 Ti TDP reitingas ant popieriaus siekia vos 60 W, o realybėje yra dar kuklesnis.</p>
<p style="text-align: center;"><img style="width: 509px; height: 404px;" src="http://technews.lt/userfiles/sapphireR7360nitrovsothers.png" alt="" /></p>
<p style="text-align: justify;"><u><em>Kainos 2016 01 16 </em></u></p>
<p style="text-align: justify;">„Tobago Pro“ branduolys palaiko DirectX 12, „Mantle“, „Vulcan“, OpenGL 4.5 instrukcijas bei tokias technologijas, kaip „TrueHD Audio“ su „FreeSync“.</p>
<p>&nbsp;</p>
<p><strong>Testavimas</strong></p>
<p style="text-align: justify;">Testavimas vyksta pritaikius 1920 x 1080 rezoliuciją. Kiekvieno žaidimo testavimai vykdomi tris kartus išvedant vidurkį, fiksuojant mažiausią minimalią ir didžiausią maksimalią fps vertes. Po kablelio gauti rezultatai apvalinami. Lyginant su seniau testuotų spartesnių vaizdo plokščių apžvalgomis, šįkart šiek tiek sumažinti žaidimų nustatymai, siekiant gauti tenkinančią spartą. Į palyginimą įtraukiamas vienas iš GTX 750 Ti modelių - „MSI GTX 750 Ti Gaming OC“.</p>
<ul>
<li><strong>Procesorius:</strong> Intel Core i7-4770K (fixed at 3.9 GHz, HT on)</li>
<li><strong>Pagrindinė plokštė: </strong>Asus Z87 Gene VI</li>
<li><strong>RAM atmintis: </strong>Patriot Viper III 2x 4GB 1600 MHz CL9</li>
<li><strong>Maitinimo šaltinis:</strong> Seasonic G-550</li>
<li><strong>SSD kaupiklis:</strong> OCZ Vector 150</li>
<li><strong>Monitorius:</strong> Dell U2311H</li>
<li><strong>Operacinė sistema:</strong> Windows 7 x64 (SP1)</li>
<li><strong>Vaizdo plokščių tvarkyklės:</strong> GeForce 361.43 WHQL / Radeon Crimson 15.12</li>
</ul>
<p><img class="aligncenter" style="width: 520px; height: 347px;" src="http://technews.lt/userfiles/SAM_6757.jpg" alt="" /></p>
<p>&nbsp;</p>
<p><strong>Rezultatai</strong></p>
<p style="text-align: justify;">Pakilti iki GTX 750 Ti lygio nepadeda net „Mantle“ instrukcijų paketas, kuris sumažina vidutinę spartą nuo 34 iki 32 fps. Maža to, naudojant AMD spartintuvą scenos pradžia mėgsta „sutrukčioti“ ir tai matoma žiūrint į minimalias fps vertes.</p>
<p><strong><img class="aligncenter" style="width: 517px; height: 288px;" src="http://technews.lt/userfiles/r7360nitrointhief(1).png" alt="" /> </strong></p>
<p>„Sapphire R7 360 Nitro OC“ kur kas arčiau varžovo: abi vaizdo plokštes skiria tik 2 fps, o ir minimali fps vertė praktiškai identiška ir kinta paklaidos ribose. Įdomu tai, kad pakėlus tekstūrų kokybę iki maksimalaus GTX 750 Ti nepatyrė dažno momentinio strigimo efekto, nors abi vaizdo plokštės turi vienodą kiekį vRAM (2 GB). Situacijos nepataisė ir senesnės „Catalyst“ tvarkyklės.</p>
<p><strong><img class="aligncenter" style="width: 517px; height: 288px;" src="http://technews.lt/userfiles/r7360nitroinmordor(1).png" alt="" /> </strong></p>
<p>Čia R7 360 turi susitaikyti su aiškiu pralaimėjimu. „MSI GTX 750 Ti Gaming OC“ įgyja +29 % siekiantį pranašumą.</p>
<p><strong><img class="aligncenter" style="width: 517px; height: 288px;" src="http://technews.lt/userfiles/r7360nitroinmetro(1).png" alt="" /> </strong></p>
<p>Himalajų kalnyne „Sapphire R7 360 Nitro OC“ su varžovu pavyksta žengti koja kojon - užfiksuota identiška vidutinė sparta (28 fps).</p>
<p><img class="aligncenter" style="width: 517px; height: 288px;" src="http://technews.lt/userfiles/r7360nitroinfc4(1).png" alt="" /></p>
<p>Zombių sausakimšose gatvėse GTX 750 Ti jaučiasi apsukresnė. Matuojant vidutinę spartą jos pranašumas prieš R7 360 siekia lygiai 20 procentų.</p>
<p><img class="aligncenter" style="width: 517px; height: 288px;" src="http://technews.lt/userfiles/r7360nitroinDL(1).png" alt="" /></p>
<p>„MSI GTX 750 Ti Gaming OC“ pasiima dar vieną pergalę, kurią apsprendžia beveik 13 procentų siekiantis spartos pranašumas.</p>
<p><img class="aligncenter" style="width: 517px; height: 288px;" src="http://technews.lt/userfiles/r7360nitroinwitcher3(1).png" alt="" /></p>
<p style="text-align: justify;">R7 360 pergalės šiame, „nVidia“ vaizdo plokštėms labiau tinkančiame, simuliatoriuje nesitikėjome. Visgi trasoje pasikeitus sąlygoms labai solidų 36 % pranašumą sugebama aptirpdyti iki taip akių nebadančio beveik 17 % deficito.</p>
<p><img class="aligncenter" style="width: 517px; height: 288px;" src="http://technews.lt/userfiles/r7360nitroincars1(2).png" alt="" /></p>
<p><img class="aligncenter" style="width: 517px; height: 288px;" src="http://technews.lt/userfiles/r7360nitroincars2(2).png" alt="" /></p>
<p>&nbsp;</p>
<p><strong>Temperatūros, triukšmas, energijos sąnaudos </strong></p>
<p style="text-align: justify;">Rekordiškai žemų temperatūrų iš „Sapphire R7 360 Nitro OC“ naudojamos aušinimo sistemos tikėtis nebuvo galima. Palyginus su taip pat panašų aušinimą naudojančia „Asus GTX 750 Ti OC“ prie aštuntos dešimties zonos priartėjusi temperatūra atrodo komfortabiliai, ypač prisiminus „Maxwell“ branduolio efektyvumą. Panaudotas ventiliatorius apkrovos metu kelia šiokį tokį aukšto kalibro šurmulį, tačiau įvertinus bendrai yra tikrai tylus. Įdomiausia tai, kad nors monitoringo programos ramybės metu rodo, kad „Sapphire R7 360 Nitro OC“ ventiliatorius sukasi ~300 RPM dažnumu, iš tikrųjų jis nejuda. Mūsų paskaičiavimais, pasyvus režimas tęsiasi iki kol branduolio temperatūra viršyja 53 °C.</p>
<p style="text-align: center;"><img style="width: 517px; height: 288px;" src="http://technews.lt/userfiles/r7360nitrotemps.png" alt="" /></p>
<p style="text-align: center;"><img style="width: 400px; height: 493px;" src="http://technews.lt/userfiles/sapphireR7360nitrotemps.gif" alt="" /></p>
<p style="text-align: justify;">„Sapphire R7 360 Nitro OC“ energijos sąnaudos iš esmės ne ką didesnės už kitų dviejų konkurentų, kurie naudoja „Maxwell“ branduolį. Maksimalus skirtumas žaidžiant „Metro: Last Light“ siekia 20 W, o pasirinkus „Thief“ R7 360 efektyvumu nenusileidžia „MSI GTX 750 Ti Gaming OC“. „Asus“ modelis tebeišlaiko labai nežymų 8 W pranašumą.</p>
<p><img class="aligncenter" style="width: 517px; height: 288px;" src="http://technews.lt/userfiles/r7360nitropusage.png" alt="" /></p>
<p>&nbsp;</p>
<p><strong>Išvados</strong></p>
<p style="text-align: justify;">Iš dalies galima sakyti, kad R7 360 debiutavo dar 2013-ųjų pradžioje kaip HD 7790. Greitai realiam R7 360 egzistavimui sueis trys metai, todėl norisi šią vaizdo plokštę pavadinti mažyte AMD melžiama karvute. Nenuostabu, kad ne pirmos jaunystės karvutei nelengva varžytis su jaunesnėmis konkurentų karvutėmis, šiuo atveju GTX 750 Ti. Pastaroji ne tik duoda daugiau pieno, bet ir tai padaro suėsdama mažiau žolės. Tiesa, pasirodo, kad tos žolės reikia minimaliai daugiau. Tikėtina, kad „Sapphire R7 360 Nitro OC“ priskirta maksimaliai maža įtampa ir tai tikrai logiškas spėjimas, nes „Sapphire“ modelis skirtas mažai vietos užimančioms ir tuo pačiu taupioms mini-ITX sistemoms. Deja, „Sapphire“ integravo tokį įtampos valdiklį, kuris nerodo nei parodymų, nei tuo labiau leidžia tą įtampą koreguoti.</p>
<p style="text-align: justify;">Galima ginčytis, kad GTX 750 Ti nėra tiesioginis R7 360 konkurentas ir AMD produktas turėtų varžytis su apkarpyta GTX 750. Visgi situacija šiai dienai tokia, kad Lietuvoje populiariausių gamintojų GTX 750 vaizdo plokščių praktiškai nėra, o AMD sugeba rinkai nesuprantamai duoti apkarpytą „Bonaire“ branduolį, kažkur nukišdama pilnai aktyvuotą. Tik nereikia kaltinti TSMC, kuri per tris metus turėjo padidinti „Bonaire“ gamybos lygį iki padebesių. Matomai AMD galvoja, kad pakankamą konkurenciją GTX 750 Ti sudaro R7 370 (senoji HD 7850) ir nei mato R7 360X laisvą vietą, nei tiki jos sėkme prieš tą pačią GTX 750 Ti. Arba tiesiog jau bando išsivalyti sandėlius, nes pilnai aktyvuotos R7 370X taip pat nėra. Sėkmė abejotina, bet net iš akies spartos praraja tarp R7 360 ir R7 370 yra didelė, gal net per didelė...</p>
<p style="text-align: justify;">„Sapphire R7 360 Nitro OC“ nebuvo nuožmi konkurentė „MSI GTX 750 Ti Gaming OC“. Pasispardyti pajėgta tik dviejuose žaidimuose: „Middle-earth: Shadow of Mordor“, kur svarbus atminties pralaidumas bei „Far Cry 4“, - ten kur intensyvi teseliacija. Likusiuose žaidimuose R7 360 galėtų būti konkurencingesnė ir pridaryti susidariusį skirtumą, bet dėl to iš dalies kalta pati „Sapphire“. Vos 10 MHz padidintas branduolio dažnis neturėtų leisti prie vaizdo plokštės pavadinimo rašyti tokių įkvepiančių prierašų, kaip „Nitro“ ar OC. Žinoma, kad „Sapphire R7 360 Nitro OC“ pagrindinis koziris prieš „MSI GTX 750 Ti Gaming OC“ yra <span style="background-color: #add8e6;"><em><a href="http://www.skytech.lt/112430520g-sapphire-radeon-360-nitro-2gb-gddr5-128-bit-hdmi-dvi-lite-p-285151.html">~20 € mažesnė kaina</a></em></span>, vos 17 mm siekiantis ilgis ir netikėtai mūsų pačių atrasta pasyvaus veikimo savybė iki pat 53 °C, tačiau patikrinę matome, kad už labai panašią kainą Lietuvoje yra kur kas didesnius branduolio dažnius turinčių „Gigabyte“ ir MSI mažylių. Kažkokio milžiniško stebuklo tas dažnis nepadarys, bet netikėtas „Sapphire“ kompanijos konservatyvumas nepadaro jos produkto pačiu geidžiamiausių tarp visų R7 360.</p>
<p style="text-align: center;"><img style="width: 200px; height: 200px;" src="http://technews.lt/userfiles/technews0_vectorized(6).png" alt="" /></p>
