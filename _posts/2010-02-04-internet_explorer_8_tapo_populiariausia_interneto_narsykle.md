---
layout: post
status: publish
published: true
title: Internet Explorer 8 tapo populiariausia interneto naršykle
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4562
wordpress_url: http://localhost/site/new/internet_explorer_8_tapo_populiariausia_interneto_narsykle/
date: '2010-02-04 18:02:59 +0200'
date_gmt: '2010-02-04 18:02:59 +0200'
categories:
- Naujienos
---
<div class="imgright"><img src="http://t1.gstatic.com/images?q=tbn:7L95hifOJ7SUQM:http://www.pclaunches.com/entry_images/0309/19/ie-logo.png"  /></div>
<p>Šią savaitę Net Applications paskelbė sausio mėnesio ataskaitą apie naršyklių užimamą rinkos dalį. Nors Internet Explorer 8 startavo mažiau nei prieš vienerius metus, šiuo metu tai yra populiariausia pasaulyje naršyklė.</p>
<p>Priežasčių, dėl kurių vartotojai pasirenka vieną ar kitą naršyklę, yra ne viena. Dauguma vartotojų nori žinoti ir pasitikėti naršyklės gamintoju. Be to, jie taip pat nori, kad naršyklė būtų saugi ir galėtų užtikrinti vartotojo privatumą, blokuotų kenkėjiškas programas, užkirstų kelią konfidencialios informacijos vagystėms (phishing). Internet Explorer 8 kūrėjai saugumo srityje dirba ypač intensyviai. SmartScreen Filter iki šios dienos jau yra užblokavęs 350 mln. kenkėjiškų programų atakų (kaip visa tai atrodo realiai, galite pasižiūrėti čia), kitaip tariant, kasdien jis atlieka maždaug apie 2 mln. užblokavimų.</p>
<p>Asmeninės informacijos vagystės arba „phishingas“, dažnai sukeliančios ir tiesioginių finansinių nuostolių, šiandien taip pat kelia rimtą grėsmę interneto naršytojams. Jau Internet Explorer 7 turėjo „priešnuodžius“ prieš tokias atakas, o Internet Explorer 8 filtras yra dar patobulintas. Gal bus įdomi statistika – abi šios naršyklės jau užblokavo daugiau negu 125 mln. fiktyvių interneto puslapių, skirtų duomenų vagystėms.  </p>
<p>Turbūt girdėjote, kad Google neseniai rekomendavo nebenaudoti senesnių naršyklių, tokių kaip Internet Explorer 6.  Bet kai palygini, kaip pasikeitė aplinka nuo 2000-ųjų metų  - techninė įranga, interneto sparta ir skvarba, vartotojų elgesys - akivaizdu, kad visa elektroninė aplinka pasikeitė iš esmės, ko ypač žmonių poreikiai internete. Internet Explorer 6 laikais nebuvo phishingo, socialinių tinklų, RSS, tinklaraščių. Dabar naršyklėms keliami gerokai aukštesni reikalavimai.</p>
