---
layout: post
status: publish
published: true
title: XFX Radeon HD 4870 XXX ir HD 4850 XXX
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 327
wordpress_url: http://localhost/site/new/xfx_radeon_hd4870_xxx_ir_hd4850_xxx/
date: '2009-02-11 21:48:11 +0200'
date_gmt: '2009-02-11 21:48:11 +0200'
categories:
- Vaizdo plokštės
- Apžvalgos
---
<p><img src="http://svarke.technews.lt/XFX/XFX-APZVALGA.png" /></p>
<p><i>XFX</i> - naujas žaidėjas tarp <i>ATI</i> grafikos plokštes gaminančių kompanijų, dar visai neseniai gaminęs vien tik <i>Nvidia</i> grafikos plokštes. Nors <i>XFX Radeon HD4000</i> serijos vaizdo plokštės jau pasirodė prekyboje, plokščių apžvalgos rodytis ėmė visai neseniai. Dvi <i>XFX</i> <i>Radeon</i> vaizdo plokštės – <i>HD 4870 XXX</i> ir <i>HD 4850 XXX</i> – gavome išbandyti ir mes. Analogų iš <i>Nvidia</i> stovyklos šįkart neturėjome, todėl tiesiog bandysime išsiaiškinti, kaip <i>XFX</i> sekėsi kepti pirmuosius blynus.</p>
<p><u><b>Apžvalgos Turinys</b></u></p>
<p><b>Apie gamintoją</b><br />
<br /><b>RV770</b><br />
<br /><b>Pakuotės ir komplektacija</b><br />
<br /><b>Plokštės</b><br />
<br /><b>Testai</b><br />
<br />   <i>»Spartinimas</i><br />
<br />   <i>»Spartos rezultatai</i><br />
<br />   <i>»BIOS</i><br />
<br />   <i>»Temperatūros, triukšmo lygis, energijos sąnaudos</i><br />
<br /><b>Išvados</b></p>
<p><b>Apie gamintoją</b></p>
<p><i>XFX</i> yra <i>Pine Technology Holdings Limited</i> padalinys, įkurtas 1989 metais. Pagrindinė <i>XFX</i> būstinė įkurta Kalifornijos valstijoje, JAV. Firma iki šiol gamino tik <i>Nvidia</i> grafikos procesorius turinčias vaizdo plokštes ir <i>Nvidia</i> lustų rinkiniaus paremtas pagrindines plokštes bei buvo vienas didžiausių išskirtinai <i>Nvidia</i> partnerių. Susitarimas gaminti <i>ATI</i> grafikos plokštes buvo sudarytas po itin sėkmingo <i>RV770</i> pasirodymo, kuris kompanijai leis gauti daugiau pajamų ir tuo pačiu – pelno. Daugelio akyse – <i>XFX</i> yra aukštos klasės gamintojas, ne tik dėl to, kad plokščių kainos dažniausiai būna didesnės nei vidutinės, bet ir todėl, kad kompanija siūlo itin smarkiai gamykliškai spartintų variantų. Savo kokybiškais gaminiais, garantijų politika bei atsakingu požiūriu į klientus <i>XFX</i> užsitarnavo vartotojų pasitikėjimą. Lietuvoje šis gamintojas taip pat nėra naujas. Dabar parduotuvių kainynuose galima išvysti šio gamintojo vaizdo ir pagrindinių plokščių.</p>
<p><b>RV770</b></p>
<p><i>RV770</i> - grafikos procesorius, leidęs <i>ATI</i> vėl tapti konkurencingai ir pasisavinti nemažą dalį <i>Nvidia</i> užimamos grafikos plokščių rinkos. Praeitų metų vasarą pristatytas grafikos procesorius buvo didelis šuolis į priekį, lyginant jį su <i>RV670</i>. Pagal 55 nm technologinį procesą pagamintas grafikos procesorius turi 10 SIMD masyvų, kurių kiekvienas sudarytas iš 16 „stream“ procesorių, kurių kiekviename yra 5 aritmetiniai loginiai įtaisai (ALU). <i>ATI</i> kiekvieną ALU žymi kaip atskirą „stream“ procesorių. Iš čia ir bendras 800 „Stream“ procesorių skaičius (10 * 16 * 5 = 800). Taip pat kiekviename masyve yra ir po 4 (iš viso 40) tekstūrizavimo vienetų. Rasterizacija rūpinasi 16 ROP vienetų, o atminties magistralės plotis siekia 256 bitus. Nors jis dvigubai siauresnis nei <i>GT200</i>, <i>ATI</i> atminties pralaidumą padidino pirmieji pasitelkę GDDR5 tipo atmintį (<i>HD 4870</i> modelyje). Jos pralaidumas, esant tam pačiam dažniui, dvigubai didesnis už GDDR3.</p>
<p>Vaizdo plokščių su <i>RV770</i> procesorium palaikomų technologijų sąrašas nemažas. Be kol kas naujausio <i>Microsoft DirectX 10.1</i> palaikomas ir <i>OpenGL 3.0</i> API. Su HD vaizdo įrašų iškodavimu plokštės susidoroja dėl <i>UVD2</i> dekoderio. Pasitelkus HDMI išvestį filmus ar bet kokius kitus grafinius vaizdus su šiomis plokštėmis galima prijungti tiesiai prie televizoriaus - be vaizdo bus perduodamas ir 8 kanalų garsas.</p>
<p><i>ATI/AMD</i> akcentuoja naują savo grafikos procesorių kūrimo tendenciją - gaminti ne didelį ir brangų grafikos procesorių, skirtą entuziastams ir taip pat pardavinėti silpnesnes jo versijas su atjungtais funkciniais vienetais, o apsistoti ties aukštesnės vidurinės klasės gaminiais ir prireikus sujungti du tokius procesorius į ypatingai sparčią vaizdo plokštę.</p>
<p><i>RV770</i>, nors ir turi mažiau tranzistorių (956 mln.) ir yra kur kas fiziškai mažesnis (tik ~256 mm2) už <i>Nvidia GT200</i>, ir vienas pasirodė esantis pajėgus grafikos procesorius, todėl <i>HD 4800</i> serijos vaizdo plokštės greitai išpopuliarėjo. Žemiau esančioje lentelėje galite matyti visų <i>RV770</i> grafikos procesorių naudojančių vaizdo plokščių specifikacijas.</p>
<p><img src="http://svarke.technews.lt/XFX/xfx-specifikacija.png" /></p>
<p><b>Pakuotės ir komplektacija</b></p>
<p>Abi plokštės pateikiamos beveik identiškose mažmeninei prekybai skirtose pakuotėse. <i>ATI</i> plokštės pakeitė ir įprastinę <i>XFX</i> pakuočių spalvų gamą. Čia dominuoja raudona ir juoda spalvos. Pakuotės priekinėje dalyje stambiu šriftu užrašyti plokščių modeliai, viršuje - <i>XFX</i> logotipas, o netoli jo - lipdukas, pažymintis, jog tiek viena, tiek kita plokštė - <i>XXX</i> serijos atstovė (spartinta versija).</p>
<p><a class="ns" href="http://svarke.technews.lt/XFX/1.jpg">
<div class="imgright"><img src="http://svarke.technews.lt/XFX/s/1.jpg" border="1" /></div>
<p></a><a class="ns" href="http://svarke.technews.lt/XFX/2.jpg"><br /><img src="http://svarke.technews.lt/XFX/s/2.jpg" /><br /></a></p>
<p><a class="ns" href="http://svarke.technews.lt/XFX/4.jpg">
<div class="imgright"><img src="http://svarke.technews.lt/XFX/s/4.jpg" border="1" /></div>
<p></a><a class="ns" href="http://svarke.technews.lt/XFX/3.jpg"><br /><img src="http://svarke.technews.lt/XFX/s/3.jpg" /><br /></a></p>
<p>Galinėje plokščių dalyje randame pagrindines plokščių savybes, kiek sumaišytas su reklaminiu tekstu. Kaip įprasta, po spalvingomis kartono dėžutėmis <i>XFX</i> slepia kitas, šįkart juodas dėžutes, kuriose randame plokštes bei bei jų priedus.</p>
<p><a class="ns" href="http://svarke.technews.lt/XFX/6.jpg">
<div class="imgright"><img src="http://svarke.technews.lt/XFX/s/6.jpg" border="1" /></div>
<p></a><a class="ns" href="http://svarke.technews.lt/XFX/5.jpg"><br /><img src="http://svarke.technews.lt/XFX/s/5.jpg" /><br /></a></p>
<p><a class="ns" href="http://svarke.technews.lt/XFX/8.jpg">
<div class="imgright"><img src="http://svarke.technews.lt/XFX/s/8.jpg" border="1" /></div>
<p></a><a class="ns" href="http://svarke.technews.lt/XFX/7.jpg"><br /><img src="http://svarke.technews.lt/XFX/s/7.jpg" /><br /></a></p>
<p>Pirmiausia - <i>HD 4870</i> komplektacija. Kartu su plokšte pakuotėje randame pora vartotojo vadovų, tvarkyklių kompaktinį diską (jokie papildomi žaidimai nepridedami), DVI į HDMI adapterį, DVI-VGA adapterį, <i>CrossFire</i> tiltelį, S-Video kabelį, du molex į šešių kontaktų PCI-E maitinimo kabelius bei kortelę „I'm gaming. Do not disturb“, skirtą pakabinti ant durų rankenos.</p>
<p><a class="ns" href="http://svarke.technews.lt/XFX/10.jpg">
<div class="imgright"><img src="http://svarke.technews.lt/XFX/s/10.jpg" border="1" /></div>
<p></a><a class="ns" href="http://svarke.technews.lt/XFX/9.jpg"><br /><img src="http://svarke.technews.lt/XFX/s/9.jpg" /><br /></a></p>
<p><a class="ns" href="http://svarke.technews.lt/XFX/12.jpg">
<div class="imgright"><img src="http://svarke.technews.lt/XFX/s/12.jpg" border="1" /></div>
<p></a><a class="ns" href="http://svarke.technews.lt/XFX/11.jpg"><br /><img src="http://svarke.technews.lt/XFX/s/11.jpg" /><br /></a></p>
<p><i>HD 4850</i> komplektacija panaši į <i>HD 4870</i>, tačiau truputį kuklesnė. Čia nerandame <i>CrossFire</i> tiltelio bei antro molex į šešių kontaktų PCI-E maitinimo kabelio.</p>
<p><a class="ns" href="http://svarke.technews.lt/XFX/13.jpg">
<div class="imgright"><img src="http://svarke.technews.lt/XFX/s/13.jpg" border="1" /></div>
<p></a><a class="ns" href="http://svarke.technews.lt/XFX/14.jpg"><br /><img src="http://svarke.technews.lt/XFX/s/14.jpg" /><br /></a></p>
<p><b>Plokštės</b></p>
<p><b>HD 4870</b></p>
<p><img src="http://svarke.technews.lt/XFX/gpuz7.png" /></p>
<p>Kaip jau minėjau anksčiau, tai - <i>XXX</i> ženklu pažymėtas gaminys. O tai reiškia, kad ši plokštė veikia aukštesniais nei įprastinė <i>4870</i>, dažniais (GPU dažnis pakilo nuo 750 MHz iki 775 MHz, o VRAM - nuo 900 iki 950 MHz). Plokštėje panaudota įprastinės <i>XFX</i>, juodos spalvos PCB, ant aušintuvo užklijuotas spalvingas lipdukas, kurio kompozicijos motyvus galime matyti ir ant pagrindinio įpakavimo. </p>
<p><a class="ns" href="http://svarke.technews.lt/XFX/22.jpg">
<div class="imgright"><img src="http://svarke.technews.lt/XFX/s/22.jpg" border="1" /></div>
<p></a><a class="ns" href="http://svarke.technews.lt/XFX/21.jpg"><br /><img src="http://svarke.technews.lt/XFX/s/21.jpg" /><br /></a></p>
<p><a class="ns" href="http://svarke.technews.lt/XFX/25.jpg">
<div class="imgright"><img src="http://svarke.technews.lt/XFX/s/25.jpg" border="1" /></div>
<p></a><a class="ns" href="http://svarke.technews.lt/XFX/23.jpg"><br /><img src="http://svarke.technews.lt/XFX/s/23.jpg" /><br /></a></p>
<p><a class="ns" href="http://svarke.technews.lt/XFX/24.jpg"><br /><img src="http://svarke.technews.lt/XFX/s/24.jpg" /><br /></a></p>
<p>Tiesa, tai vieninteliai skirtumai nuo standartinės <i>Radeon HD 4870</i> 1 GB plokštės. Gale matome dvi tas pačias DVI-I bei S-Video vaizdo išvesties jungtis, grafikos procesorių bei atmintį aušina tas pats masyvus „dviejų aukštų“ iš aliuminio pagamintas varinį pagrindą turintis aušintuvas su šiluminiais vamzdeliais bei turbiną primenančiu ventiliatoriumi, šiltą orą išstumiančiu pro galinėje plokštės sienelėje esančias groteles. Viršutinėje plokštės dalyje, šalia galinės sienelės yra dvi  <i>CrossFire</i> jungtys (galimybė sujungti iki 4 <i>RV770</i> grafikos procesorių). Papildomam plokštės maitinimui gale viena šalia kitos įrengti dvi 6 kontaktų PCI-E maitinimo kabelių lizdai. </p>
<p><a class="ns" href="http://svarke.technews.lt/XFX/33.jpg">
<div class="imgright"><img src="http://svarke.technews.lt/XFX/s/33.jpg" border="1" /></div>
<p></a><a class="ns" href="http://svarke.technews.lt/XFX/32.jpg"><br /><img src="http://svarke.technews.lt/XFX/s/32.jpg" /><br /></a></p>
<p><a class="ns" href="http://svarke.technews.lt/XFX/35.jpg">
<div class="imgright"><img src="http://svarke.technews.lt/XFX/s/35.jpg" border="1" /></div>
<p></a><a class="ns" href="http://svarke.technews.lt/XFX/34.jpg"><br /><img src="http://svarke.technews.lt/XFX/s/34.jpg" /><br /></a></p>
<p><a class="ns" href="http://svarke.technews.lt/XFX/37.jpg">
<div class="imgright"><img src="http://svarke.technews.lt/XFX/s/37.jpg" border="1" /></div>
<p></a><a class="ns" href="http://svarke.technews.lt/XFX/36.jpg"><br /><img src="http://svarke.technews.lt/XFX/s/36.jpg" /><br /></a></p>
<p>Netgi pati montažinė plokštė visiškai identiška <i>ATI</i> sukurtam standartui. Centre matome <i>RV770</i> grafikos procesorių, Aplink jį L raidės forma išdėlioti aštuoni <i>Quimonda</i> 1 Gb GDDR5 atminties lustai, reitinguoti veikti 1000 MHz dažniu. Keliaudami arčiau plokštės galo randame 3 + 2 fazių įtampos valdymo grandinę, kurios dalis yra ir skaitmeninis <i>VITEK</i> įtampos reguliatorius. </p>
<p><b>HD 4850</b></p>
<p><img src="http://svarke.technews.lt/XFX/gpuz5.png" /></p>
<p><i>XFX HD 4850 XXX</i> vizualiai nuo standartinio varianto skiriasi gana ženkliai. Pagrindinė to priežastis - didelis, du praplėtimo lizdus užimantis ir visą plokštę daubiantis juodu plastmasiniu kiautu uždengtas aušintuvas. Aušintuvo radiatorius pagamintas tik iš aliuminio (nenaudojami ir šiluminiai vamzdeliai). Jis, kaip ir <i>HD 4870</i> plokštėje aušina tiek grafikos procesorių, tiek ir atmintį, o šiltą orą lauk išstumia analogiškas ventiliatorius. Plokštės veikimo dažniai padidinti nuo standartinių 625/993 iki 650/105 0MHz (atitinkamai GPU/VRAM).</p>
<p><a class="ns" href="http://svarke.technews.lt/XFX/18.jpg">
<div class="imgright"><img src="http://svarke.technews.lt/XFX/s/18.jpg" border="1" /></div>
<p></a><a class="ns" href="http://svarke.technews.lt/XFX/15.jpg"><br /><img src="http://svarke.technews.lt/XFX/s/15.jpg" /><br /></a></p>
<p><a class="ns" href="http://svarke.technews.lt/XFX/16.jpg">
<div class="imgright"><img src="http://svarke.technews.lt/XFX/s/16.jpg" border="1" /></div>
<p></a><a class="ns" href="http://svarke.technews.lt/XFX/17.jpg"><br /><img src="http://svarke.technews.lt/XFX/s/17.jpg" /><br /></a></p>
<p><a class="ns" href="http://svarke.technews.lt/XFX/26.jpg">
<div class="imgright"><img src="http://svarke.technews.lt/XFX/s/26.jpg" border="1" /></div>
<p></a><a class="ns" href="http://svarke.technews.lt/XFX/36.jpg"><br /><img src="http://svarke.technews.lt/XFX/s/36.jpg" /><br /></a></p>
<p>Galinėje plokštės dalyje matome įprastines DVI-I bei vieną S-Video jungtį. Taip pat plokštėje yra dvi jungtys <i>CrossFire</i> tilteliams, plokštės maitinimui užtenka vieno 6 kontaktų PCI-E maitinimo laido.</p>
<p><a class="ns" href="http://svarke.technews.lt/XFX/19.jpg">
<div class="imgright"><img src="http://svarke.technews.lt/XFX/s/19.jpg" border="1" /></div>
<p></a><a class="ns" href="http://svarke.technews.lt/XFX/20.jpg"><br /><img src="http://svarke.technews.lt/XFX/s/20.jpg" /><br /></a></p>
<p><a class="ns" href="http://svarke.technews.lt/XFX/28.jpg">
<div class="imgright"><img src="http://svarke.technews.lt/XFX/s/28.jpg" border="1" /></div>
<p></a><a class="ns" href="http://svarke.technews.lt/XFX/29.jpg"><br /><img src="http://svarke.technews.lt/XFX/s/29.jpg" /><br /></a></p>
<p><a class="ns" href="http://svarke.technews.lt/XFX/30.jpg">
<div class="imgright"><img src="http://svarke.technews.lt/XFX/s/30.jpg" border="1" /></div>
<p></a><a class="ns" href="http://svarke.technews.lt/XFX/31.jpg"><br /><img src="http://svarke.technews.lt/XFX/s/31.jpg" /><br /></a></p>
<p>Nuėmę radiatorių matome kiek kitokį nei įprastinės <i>4850</i> plokštės komponentų išdėstymą. Aplink grafikos procesorių aštuoni 1 ns (1000 MHz reitingo) 512 Mb (viso - 512 MB atminties) <i>Samsung</i> GDDR3 lustai (nuotraukose jų specifikacijas įžiūrėti gana sunku) išdėstyti puslankiu. Maitinimo grandinė kur kas paprastesnė nei <i>4870</i> modelio ir, nors <i>XFX</i> parinko kitokias rites bei tranzistorius, naudojama tokio paties tipo 2 fazių grandinė kaip ir įprastinėje <i>4850</i> versijoje. Tiesa, nors <i>ATI</i> numatytame <i>HD 4850</i> standarte maitinimo grandinės tranzistoriams numatytas papildomas aušinimas radiatoriumi, <i>XFX</i> apsiėjo be jo.</p>
<p><b>Testai</b></p>
<p>Nors prie plokščių pridėtos <i>Catalyst 8.12</i> tvarkyklės, abi plokštės testuotos naudojant naujausias <i>ATI</i> tinklapyje pateikiamas <i>Catalyst 9.1</i> tvarkykles. Visi žaidimų testai atlikti trijose, raiškose: 1280 x 1024, 1600 x 1200 ir 1920 x 1440 taškų su plokštėmis, veikiančiomis standartiniais dažniais. Žaidimų nustatymai paminėti kiekvienos diagramos viršutinėje dalyje. <i>Vsync</i> visuose žaidimuose išjungtas. Plokštės išmėgintos kompiuteryje su <i>Windows Vista Ultimate SP1</i> (32 bit) operacine sistema. Be devynių žaidimų (<i>Crysis Warhead, Unreal Tournament 3, Racing Driver GRID, Stalker: Clear Sky, Left 4 Dead, Far Cry 2</i>, <i>Dead Space, Call of Duty: Modern Warfare, Enemy Territory: Quake Wars</i>) plokštės išbandytos <i>3D Mark 2006</i> bei <i>3D Mark Vantage</i> programose. Žaidimų kadrų skaičiui per sekundę užfiksuoti naudoti vidiniai žaidimų testų moduliai, o kur jų nebuvo - <i>FRAPS</i> programa. Visose diagramose pateikiamas atvaizduotų kadrų per sekundę vidurkis. Testuose taip pat išvysite ir atskaitos tašką - <i>PowerColor HD 4850 Play</i> vaizdo plokštę (635/993 MHz GPU/VRAM, 512 MB).</p>
<p><a class="ns" href="http://svarke.technews.lt/XFX/c.jpg"><br /><img src="http://svarke.technews.lt/XFX/s/c.jpg" /><br /></a></p>
<p>Visos plokštės išbandytos identiškos konfigūracijos kompiuteryje (visą konfigūraciją galite matyti žemiau esančioje lentelėje). Kadangi jame naudojamas toli gražu ne pats sparčiausias procesorius (<i>Ahlon X2 4850e</i>, 2,5 GHz), pastarąjį paspartinome iki 3125 MHz (12,5 x 250 MHz), kad sumažintume galimą žaidimų „stabdymą“ dėl jo. Nepaisant to, kai kuriuose žaidimuose per silpnas procesorius turėjo nemažai įtakos testų rezultatams. Žemiau galite pamatyti visą kompiuterio konfigūraciją.</p>
<p><img src="http://svarke.technews.lt/XFX/svarkes_komplektacija.png" /></p>
<p>Temperatūros matavimui naudota <i>Everest 4.6</i> programinė įranga. Triukšmo lygio matavimui naudotas <i>AR824</i> matuoklis, o bendrai kompiuterio galiai - <i>Etech PM300</i> matuoklis.</p>
<p><i>Spartinimas</i></p>
<p>Spartinimui panaudota <i>RivaTuner 2.22</i> programa, o plokščių stabilumui patikrinti <i>GPU Caps Viewer</i> programos modulis <i>Fur Render</i>.</p>
<p>Pirmąją išmėginome <i>HD 4870</i>. Nors plokštės dažniai ir aukštesni už standartinės versijos, vietos spartinimui visgi dar atsirado. Vaizdo plokštės aušintuvui sukantis pagal BIOS „paliepimus“ branduolio dažnį pavyko pakelti iki sąlyginai kuklių (lyginant su gamintojo nustatytais 775 MHz) 815 MHz. Atmintį spartinti sekėsi kiek geriau. Pasiektas 1100 MHz dažnis. </p>
<p>Turiu pastebėti, jog aušintuvo apsukų padidinimas padeda šiai plokštei pasiekti geresnių spartinimo rezultatų. Jei veikiant automatinėmis apsukomis GPU paspartinti pavyksta iki 815 MHz, tai padidinus apsukas iki 100 procentų (aušintuvas sukasi >4800 apsukų per minutę dažniu, o jo skleidžiamas garsas ir jo stiprumas panašėja į buitinio dulkių siurblio keliamą triukšmą) pavyko pasiekti stabilų 832 MHz dažnį. Atmintį vietoje 1100 MHz pavyko kilstelėti iki 1125 MHz.</p>
<p>Su <i>HD 4850</i> situacija kiek įdomesnė. Dar prieš spartindamas plokštes fiksavau jų darbines temperatūras, todėl <i>Fur Render</i> testą paleidau ir nespartintoms vaizdo plokštėms. Deja, su <i>XFX</i> <i>Radeon HD 4850 XXX</i> plokštei šis testas nepatiko. Po kelių minučių ekranas dažniausiai visiškai pajuoduodavo, o pora kartų pavyko pamatyti tokį vaizdą:</p>
<p><a class="ns" href="http://svarke.technews.lt/XFX/a.jpg"><br /><img src="http://svarke.technews.lt/XFX/s/a.jpg" /><br /></a></p>
<p>Grafikos procesoriaus perkaitimas pasirodė nelabai tikėtinas, kadangi maksimali grafikos procesoriaus temperatūra nesiekė 80 laipsnių, o su tokia temperatūra jokių problemų neturėjo nei <i>PowerColor HD 4850</i>, nei <i>XFX HD 4870</i>. Pabandžiau sumažinti grafikos procesoriaus dažnį iki 600 MHz, o atmintį iki 950 MHz (žemesni dažniai nei standartinės <i>HD 4850</i>), tačiau rezultato tai nedavė. Kadangi šioje <i>XFX</i> plokštėje ant įtampos valdmo grandinės tranzistoriai nėra aušinami papildomai, įtarimas krinta ant jų. Dėl šių priežasčių plokštės nespartinome. Dėl problemos artimiausiu metu tikimės sulaukti atsakymo iš <i>XFX</i>.</p>
<p><i>Spartos rezultatai</i></p>
<p><i>„Sintetika“</i></p>
<p><i>3D Mark 2006</i></p>
<p>Tai ypatingai plačiai paplitęs kompanijos <i>Futuremark</i> testas. Jis vertina vaizdo plokščių galimybes <i>DirectX 9</i> režime, yra atskiri testai procesoriaus našumui įvertinti. Programa pateikia SM2 ir SM3 bei procesoriaus įvertinimą taškais. <i>3D Mark</i> testas atliktas standartiniais nustatymais.</p>
<p><img src="http://svarke.technews.lt/XFX/mark06.png" /></p>
<p>Čia matome, jog vaizdo plokštes akivaizdžiai nuo visų jų galimybių pademonstravimo sulaiko procesorius. Apie tai byloja ne tik žemas testų įvertinimas, bet ir apylygiai skirtingų pajėgumų vaizdo plokščių bendri rezultatai. Didesnius skirtumus pastebime tik pažiūrėję į SM2 ir SM3 įvertinimus, kur <i>HD 4870</i> turi ženklią persvarą.</p>
<p><i>3D Mark Vantage</i></p>
<p>Tai naujausias kompanijos <i>Futuremark</i> testas vaizdo plokščių spartai įvertinti. Jis išnaudoja <i>Microsoft DirectX 10</i> galimybes. Programa pateikia grafikos plokštės bei procesoriaus įvertinimus. Testai atlikti su <i>Performance</i> nustatymų rinkiniu.</p>
<p><img src="http://svarke.technews.lt/XFX/vantage.png" /></p>
<p><i>3D Mark Vantage</i> bendras įvertinimas kiek mažiau jautrus procesoriaus rezultatams, tačiau vėlgi didžiausi skirtumai matomi grafikos plokštei skirtų testų įvertinime.</p>
<p><i>Žaidimai</i></p>
<p><i>Crysis Warhead</i> </p>
<p><i>Crysis Warhead</i> – mokslinės fantastikos pirmojo asmens šaudyklė. Tai yra antroji <i>Crysis</i> dalis. Šiame žaidime Jūs valdote karį, kuris apsirengęs kostiumą su neįprastomis galimybėmis. Jis gali pagreitinti, pastiprinti ar kitaip paveikti karį. Šis žaidimas ypač reiklus kompiuteriui. <i>Crysis Warfare</i> naudoja <i>CryEngine 2</i> varikliuką (pirmasis naudotas prieš kelis metus pasirodžiusioje pirmoje <i>Far Cry</i> dalyje). Jis buvo sukurtas pačių <i>Crytek</i> būtent išskirtinai šiam žaidimui. Truputį atnaujinta jo versija naudojama ir antrajai <i>Crysis</i> daliai. Šis varikliukas turi išties daug galimybių: 3D debesys, <i>3D Ocean</i> technologija, leidžianti vandenį atvaizduoti ypač tiksliai, tikroviškas bangų atvaizdavimas pagal oro ar kitas sąlygas, dinamiški šešėliai, realistiška veido animacija, kurią galima nukopijuoti iš tikro aktoriaus veido specialios įrangos pagalba, griaunami pastatai, naikinama augmenija, HDR apšvietimas, pilnai interaktyvi ir sunaikinama aplinka, lietus bei ugnis veikiama vėjo, <i>DirectX 10</i> palaikymas ir dar daug kitų galimybių, apie kurias galite paskaityti <a class="ns" href="http://en.wikipedia.org/wiki/CryEngine_2">čia</a>.</p>
<p><img src="http://svarke.technews.lt/XFX/crysis.png" /></p>
<p><i>Crysis</i> tikrai nesigaili vaizdo plokščių. Aukštais detalumo nustatymais pakankamo kadrų skaičiaus nepasiekia net <i>HD 4870</i>, jau nekalbant apie <i>HD 4850</i>.</p>
<p><i>Race Driver: GRID</i></p>
<p><i>GRID</i> – vienas iš geriausių pastaruoju metu išleistų automobilių lenktynių žaidimų. Tai yra viena iš <i>Codemasters</i> kuriamos serijos <i>TOCA</i> dalių. Žaidimas jus perkels į įvairias motosporto trasas Japonijoje, Amerikoje bei Europoje. <i>GRID</i> naudoja pačių <i>Codemasters</i> kurtą varikliuką <i>EGO</i>, kuris yra patobulinta, modifikuota <i>Neon</i> versija. Pirmą kartą <i>EGO</i> buvo naudojamas žaidime <i>DiRT</i>. Varikliuko kūrimas kompanijai kainavo net apie 40 milijonų svarų sterlingų. Jo dėka lenktynių žaidimuose labai tikroviškai atkuriamos dulkės, aplinka, automobilio padaryta žala jam ir aplinkai (nuversti medžiai, išdaužtos lempos). Varikliukas palaiko <i>HDR</i> ir kitas galimybes.</p>
<p><img src="http://svarke.technews.lt/XFX/grid.png" /></p>
<p>Čia matome akivaizdų kadrų per sekundę skaičiaus ribojimą dėl procesoriaus. Tik nustačius didžiausią raišką ir MSAA <i>HD 4850</i> nebesugeba prilygti <i>HD 4870</i>.</p>
<p><i>Call of Duty: World at War</i> </p>
<p><i>Call of Duty: World at War</i> – pirmo asmens šaudyklė. Šiame žaidime nusikelsime į Antrojo Pasaulinio Karo mūšio lauką. <i>COD: WaW</i> sukūrė <i>Treyarch</i> kompanija, o išleido visiems žinoma <i>Activision</i>. Žaidimas naudoja tokį patį varikliuką, kaip ir <i>Call of Duty 4</i>. Tiesa, jis šiek tiek patobulintas. Variklis palaiko tokias funkcijas, kaip dinamiškas pasaulio apšvietimas, HDR, dinaminiai šešėliai ir kt.</p>
<p><img src="http://svarke.technews.lt/XFX/cod.png" /></p>
<p>Skirtumai tarp plokščių čia išryškėja gana gerai. <i>4870</i> akivaizdžiai pirmauja, o <i>XFX</i> daugumoje atvejų lenkia <i>PowerColor</i> plokštę.</p>
<p><i>Enemy Territory: Quake Wars</i></p>
<p>Tai dar viena pirmojo asmens šaudyklė, kurios veiksmas vyksta mokslinės fantastikos visatoje. Žaidimo autoriai - <i>Splash Damage</i> bei <i>iD Software</i>, o jo pagrindas - patobulintas <i>iD Tech 4</i> grafikos variklis (<i>MegaTexture</i> technologija, leidžianti žaidimo veiksmą perkelti į plačias teritorijas), kuris debiutavo dar <i>Doom 3</i> žaidime. Kitaip nei absoliuti dauguma šiuolaikinių žaidimų variklių, šis naudoja ne <i>DirectX</i>, o <i>OpenGL</i> API, todėl yra labai tinkamas išbandyti, kaip vaizdo plokštės tvarkosi su šia API.</p>
<p><img src="http://svarke.technews.lt/XFX/quake.png" /></p>
<p>Žaidimui veikiant maksimaliais nustatymais puikiai matyti spartos skirtumai tarp vaizdo plokščių. Visgi visos trys su žaidimo grafikos varikliu susitvarko puikiai.</p>
<p><i>Far Cry 2</i></p>
<p>Šis žaidimas - pirmojo asmens šaudyklė, kurios veiksmas vyksta afrikoje bei pasižymintis realistiškomis aplinkomis, tačiau kiek mažesniu reiklumu kompiuterio resursams nei <i>Crysis Warhead</i>. <i>Far Cry 2</i> pristatytas buvo praeitų metų spalio mėnesį. Žaidimo pagrindas - <i> DirectX 10 Dunia</i> grafikos variklis, pasižymintis dinaminiais dienos/nakties ciklais, orų permainomis, netiesioginiu apšvietimu, <i>amBX</i> efektais.</p>
<p><img src="http://svarke.technews.lt/XFX/farcry.png" /></p>
<p>Žemesnėse raiškose skirtumas tarp plokščių praktiškai nepastebimas. Prie to prisideda ir <i>Athlon X2</i> procesorius. Tikrieji skirtumai pradeda ryškėti nuo 1600 x 1200 raiškos, įjungus kraštinių glotninimą, kur <i>XFX HD4870</i> presvara tampa akivaizdi, o aukštesni GPU ir VRAM dažniai padeda padidnti <i>XFX 4850</i> persvarą prieš <i>Powercolor</i> modelį.</p>
<p><i>Left 4 Dead</i></p>
<p>Tai nemažai populiarumo susilaukęs <i>Valve</i> kūrinys. Žaidime kartu su dar keliais veikėjais stengiatės prasibrauti pro zombių armiją. Pagal šiuolaikinius standartus žaidimas nėra ypatingai reiklus kompiuterio ištekliams, kadangi naudoja „Source“ variklį, kurį galime sutikti <i>Half Life 2</i> ir <i>Counter Strike: Source</i> bei dar keliuose <i>Valve</i> žaidimuose. Būtent <i>Left 4 Dead</i> išleidimui variklyje atlikti keli pakeitimai, tokie kaip dirbtinio intelekto ir dinaminio apšvietimo patobulinimai.</p>
<p><img src="http://svarke.technews.lt/XFX/left4dead.png" /></p>
<p>Pakankamai keisti <i>XFX Radeon HD 4850</i> plokštės rezultatai. Šio žaidimo variklis nėra ypatingai reiklus vaizdo plokščių spartai, tačiau keista matyti, taip išsiskiriančią pastarąją vaizdo plokštę. Visgi visuose „timedemo“ paleidimuose kadrų skaičius svyravo labai mažame intervale.</p>
<p><i>Unreal Tournament 3</i></p>
<p>Dar vienas „legendinės“ serijos narys. Kaip ir ankstesnės dalys, taip ir ši sulaukė pasisekimo tarp „komandinių šudynių“ žanro mėgėjų. Patrauklia grafika rūpinasi <i>Unreal Engine 3</i> variklis. Be kitų savybių jis palaiko HDR apšvietimą, dinaminius šešėlius, <i>Nvidia PhysX</i> technologiją.</p>
<p><img src="http://svarke.technews.lt/XFX/unreal.png" /></p>
<p>Čia ir vėl matomas vaizdo plokščių „stabdymas“ dėl procesoriaus. Tiesa, <i>Unreal Engine 3</i> variklis pakankamai gerai optimizuotas ir leidžia be problemų žaisti žaidimą aukštose raiškose.</p>
<p><i>Dead Space</i></p>
<p><i>Dead Space</i> yra trečiojo asmens siaubo žaidimas, kai kurių tituluojamas baisiausiu kada nors išleistu žaidimu. Jo eigoje teks prasibrauti pro padarus, vadinamus  nekromorfais. <i>Dead Space</i> autoriai yra <i>EA Redwood Shores</i> padalinys, o leidėjai - tie patys <i>Electronic Arts</i>. Žaidimo variklis pasiskolintas iš <i>The Godfather</i>.</p>
<p><img src="http://svarke.technews.lt/XFX/dead.png" /></p>
<p>Su šiuo žaidimu visos plokštės susidorojo be didesnių sunkumų. Net didelėse raiškose su maksimaliais kokybės nustatymais problemų nesukelia.</p>
<p><i>STALKER: Clear Sky</i></p>
<p><i>Stalker: Clear Sky</i> - anksčiau pasirodžiusios pirmojo asmens šudyklės <i>Stalker: Shadow of Chernobyl</i> tęsinys su kiek patobulintu grafiniu varikliu <i>X-Ray Engine 1.5</i>. Jis palaiko <i>DirectX 10</i>, <i>God-Rays</i> spindulių apšvietimą, dinaminius skysčio paviršius ir kt. Žaidimą sukūrė Ukrainos kompanija <i>GSC Game World</i>.</p>
<p><img src="http://svarke.technews.lt/XFX/stalker.png" /></p>
<p>Tai vienas iš tų kelių šiandien bandytų žaidimų, kuriuose net žemiausiose raiškose puikiai matyti realūs skirtumai tarp vaizdo plokščių. <i>HD 4870</i> dominavimas čia akivaizdus. Padidinti veikimo dažniai leidžia <i>XFX HD 4850</i> plokštei aplenkti <i>PowerColor</i> gaminį.</p>
<p><i>BIOS</i></p>
<p>Nusprendžiau užmesti akį ir į <i>XFX</i> plokščių BIOS nustatymus. Kadangi vaizdo plokščių BIOS neturi tokių konfigūruojamų nustatymų kaip pagrindinių plokščių BIOS, man padėjo <i>TPU Radeon BIOS Editor</i> programa, leidžianti keisti kai kuriuos plokščių nustatymus. Labiausiai mane sudomino du dalykai: ventiliatorių apsukų nustatymai bei naudojamos grafikos procesoriaus įtampos.</p>
<p>Čia galite matyti <i>XFX HD 4870 XXX BIOS</i> parametrus, o žemiau - standartinės <i>Asus 4870</i> plokštės nustatymus:</p>
<p><a class="ns" href="http://svarke.technews.lt/XFX/48702.PNG">
<div class="imgright"><img src="http://svarke.technews.lt/XFX/48702.jpg" border="1" /></div>
<p></a><a class="ns" href="http://svarke.technews.lt/XFX/48701.PNG"><br /><img src="http://svarke.technews.lt/XFX/48701.jpg" /><br /></a><br />
<br />XFX<br />
<br /><a class="ns" href="http://svarke.technews.lt/XFX/asus2.PNG">
<div class="imgright"><img src="http://svarke.technews.lt/XFX/asus2.jpg" border="1" /></div>
<p></a><a class="ns" href="http://svarke.technews.lt/XFX/asus1.PNG"><br /><img src="http://svarke.technews.lt/XFX/asus1.jpg" /><br /></a><br />
<br />Asus</p>
<p>Kaip ir buvo galima spėti, <i>XFX</i> nustatė šiek tiek didesnę įtampą grafikos procesoriui. Aušintuvo apsukų nustatymai taip pat skiriasi. Užtenka pažiūrėti į <i>RBE</i> sukurtą diagramą, jog matytųsi, kad <i>XFX</i> plokštės ventiliatorius „poilsiauja“ iki aukštesnės temperatūros nei <i>Asus</i> plokštės, o po to tiesiu taikymu kyla į viršų.</p>
<p><a class="ns" href="http://svarke.technews.lt/XFX/48502.PNG">
<div class="imgright"><img src="http://svarke.technews.lt/XFX/48502.jpg" border="1" /></div>
<p></a><a class="ns" href="http://svarke.technews.lt/XFX/4850.PNG"><br /><img src="http://svarke.technews.lt/XFX/4850.jpg" /><br /></a><br />
<br />XFX<br />
<br /><a class="ns" href="http://svarke.technews.lt/XFX/asusr2.PNG">
<div class="imgright"><img src="http://svarke.technews.lt/XFX/asusr2.jpg" border="1" /></div>
<p></a><a class="ns" href="http://svarke.technews.lt/XFX/asusr1.PNG"><br /><img src="http://svarke.technews.lt/XFX/asusr1.jpg" /><br /></a><br />
<br />Asus</p>
<p>Čia matote <i>XFX</i> ir <i>Asus HD 4850</i> plokščių nustatymus. Grafikos procesoriaus įtampa <i>XFX</i> variante pakelta gana ženkliai aukščiau nei <i>Asus</i> plokštėje. Dėl to bei dėl masyvesnio aušinimo plokštė greičiausiai turėtų neblogą spartinimo potencialą. Kadangi naudojamas nestandartinis aušintuvas, nenuostabu, kad skiriasi ir ventiliatoriaus apsukų nustatymai.</p>
<p><i>Temperatūros, triukšmo lygis, energijos sąnaudos</i></p>
<p>Prieš paskelbiant energijos suvartojimo rezultatus turiu priminti kelis dalykus. Matuota ne ne pačių vaizdo plokščių, o viso kompiuterio suvartojama energija. Jie skirti nustatyti visos sistemos energijos sąnaudas, įskaičiuojant ir maitinimo bloko nuostolius. Matavimai atlikti iškart prie rozetės, todėl į suvartotą energiją įeina ne tik reali maitinimo bloko atiduota energija, bet ir tie ~20 procentų, prarandamų maitinimo bloke, kadangi pagal specifikacijas testuose naudotas maitinimo blokas turi bent 80% naudingumo koeficientą. Dėl šių priežasčių įvertinti realiai vien tik vaizdo plokštės suvartojamos energijos nepavyks.</p>
<p><img src="http://svarke.technews.lt/XFX/sanaudos.png" /></p>
<p>Energijos sąnaudos matuotos ramybės būsenoje ir apkrovus jas <i>Fur Render</i> testu, kadangi jis yra vienas labiausiai grafikos procesorių apkraunantis įrankis. Papildomos programos maksimaliai apkrauti centrinį procesorių nebuvo naudotos. Iš rezultatų matyti, jog <i>HD 4870</i> žymiai reiklesnė elektros energijai. Taip pat matyti, jog <i>XFX HD 4850</i> variantas vartoja daugiau energijos nei <i>PowerColor</i> modelis. Tą greičiausiai įtakoja ne tik skirtingi veikimo dažniai, bet ir skirtingos montažinės plokštės.</p>
<p>Matuojant temperatūras pasitarnavo <i>Everest 4.6</i> programinė įranga. Ji turi galimybę stebėti trijų <i>RV770</i> grafikos procesoriuje esančių jutiklių parodymus. Lentelėje pateikiame temperatūras tiek ramybės būsenoje (<i>Windows Vista</i> darbastalis) ir 10 minučių apkrovus plokštę <i>Fur Render</i> testu. Pateikiamos <i>XFX HD 4850</i> plokštės temperatūros, praėjus 2-3 testo minutėms, prieš pat dingstant vaizdui ekrane. Kambario temperatūra siekė apie 22 laipsnius pagal Celsijų.</p>
<p><img src="http://svarke.technews.lt/XFX/visu-temperaturospng.png" /></p>
<p><i>HD 4870</i> plokštėje esantis <i>VITEK</i> įtampos reguliatorius. Tranzistorių temperatūra labai aukšta ir siekia net 126 laipsnius apkrovus vaizdo plokštę. Šios plokštės grafikos procesoriaus temperatūros gana aukštos. Visgi stabilumas dėl to nenukenčia. <i>XFX HD 4850</i> maksimalios apkrovos temperatūros taip ir neišvydome dėl jau minėtos problemos.</p>
<p><img src="http://svarke.technews.lt/XFX/dba.png" /></p>
<p>Visų trijų vaizdo plokščių triukšmo lygis ramybės būsenoje nesiskiria ir, nors siekia 55,6 dbA, veikia tikrai tyliai, ir per daug netrukdys sėdint prie kompiuterio, mat didžiąją triukšmo dalį sukėlė ant procesoriaus naudotas <i>Gelid Silent Spirit</i>, kuris, pakankamo spartinto procesoriaus aušinimo labui, sukosi maksimaliomis apsukomis. Maksimalių plokščių ventiliatorių sūkių greičiausiai neteks išgirsti, nes tokio oro srauto plokštės aušinimui paprasčiausiai nereiks, tačiau įdomumo dėlei <i>RivaTuner</i> pagalba padidinau plokštės apsukas iki maksimalių ir išgirdau tikrą lėktuvo motoro gausmą su <i>HD 4870</i> plokšte. Ventiliatorių garsas matuotas 5-10 cm atstumu nuo plokščių.</p>
<p><b>Išvados</b></p>
<p><i>XFX</i> su <i>HD 4870 XXX</i> ir <i>HD 4850 XXX</i> rinkosi saugų kelią, t.y. pasirėmė <i>ATI</i> plokščių modeliais. Iš vienos pusės tai naudinga pačiai firmai, tačiau iš <i>XFX</i> tikėjausi kažko šviežesnio. Galbūt tai tik pirminis bandymas pritapti tarp <i>ATI</i> plokščių gamintojų. Kaip jau minėjau apžvalgos pradžioje, ši apžvalga nėra iš „<i>ATI</i> prieš <i>Nvidia</i>“ serijos, ir vertiname ne <i>HD 4870</i> ir <i>HD 4850</i>, o <i>XFX HD 4870 XXX</i> ir <i>XFX HD 4850 XXX</i>. Priešingu atveju vertinimai galbūt būtų ir kitokie.</p>
<p><i>XFX HD 4870 XXX</i> yra plokštė iš esmės yra identiška <i>ATI</i> standartui, tačiau su pakeltais veikimo dažniais (kurie, be abejo, pasitarnautų lyginant ją su kitų gamintojų analogu) bei keliais kosmetiniais pakeitimais. Pasižvalgius internete po kitų gamintojų plokščių spartinimo rezultatus, matyti gana panašūs dažnių rezultatai. Kaip ir kitos <i>HD 4870</i> su 1 GB VRAM tai yra tiesiog gera plokštė, kurios tobulinimui gamintojai neturėjo daug investuoti.</p>
<p>Visgi <i>XFX HD 4850</i> vienareikšmiškai vertinti negalime. Visuose žaidimų testuose ji veikė stabiliai, turi efektyvesnį aušinimo sprendimą, tačiau nėra stabili <i>Fur Render</i> teste. Negalime tiksliai pasakyti, dėl ko egzistuoja ši problema ir ar ji yra tik mūsų išbandyti gautame egzemplioriuje ar ir kitose šios serijos plokštėse. Pakelti dažniai leidžia šiai plokštei pirmauti prieš kitą teste dalyvavusią analogišką plokštę.</p>
<p><i>XFX HD 4870 XXX</i> modelį Lietuvos parduotuvėse galima įsigyti už maždaug 800 litų, o <i>HD 4850</i> atsieis 550 lt.</p>
