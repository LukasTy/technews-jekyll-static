---
layout: post
status: publish
published: true
title: Samsung pirmieji pradeda 3D televizorių gamybą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4558
wordpress_url: http://localhost/site/new/samsung_pirmieji_pradeda_3d_televizoriu_gamyba/
date: '2010-02-02 14:45:59 +0200'
date_gmt: '2010-02-02 14:45:59 +0200'
categories:
- Naujienos
---
<div class="imgright"><img src="http://www.part.lt/img/30a839359fbb9ba9e27d2495f7c0d566419.jpg"  /></div>
<p>Samsung Electronics, pasaulinis ekranų technologijų ir skaitmeninių įrenginių kūrimo lyderis, pranešė, kad tapo pirmąja kompanija pradėjusia serijinę 3D LED televizorių plokščių ir 3D LCD televizorių gamybą.</p>
<p>Šį mėnesį kompanija Samsung pradėjo gaminti LED ir LCD plokštes skirtas 40, 46 ir 55 colių Full-HD 3D televizoriams su 3D Active Glasses technologija, kartu diegdama išskirtinę Samsung True 240Hz technologiją.</p>
<p>„Pastaruoju metu, 3D ekranai atkreipė į save šios pramonės šakos dalyvių dėmesį,“ - pasakė Wonkis Changas, Samsung Electronics LCD padalinio prezidentas. "Samsung Electronics siekia pirmauti pasaulinėje 3D televizorių plokščių rinkoje pradėdama serijinę 3D LED televizorių plokščių ir LCD televizorių gamybą.“</p>
<p>Samsung True 240Hz technologija užtikrina Full-HD raišką stebint 2D vaizdus, taip pat, gaunami patrauklūs, ryškūs ir natūralūs Full-HD 3D vaizdai, kuriuose ypač tikroviškai atkuriami dinamiški siužetai.</p>
<p>Įdiegus True 240H technologiją ir vaizdą atkuriant 240 kadrų per sekundę dažniu, Samsung plokštės užtikrina labiau tikrovišką vaizdą, o kairioji ir dešinioji žiūrovo akis mato skirtingus vaizdus, kadangi naudojama 3D aktyviųjų akinių technologija (angl. 3D Active Glasses).</p>
<p><img src="http://technochase.com/wp-content/uploads/2009/10/samsung-3d-lcd-1.jpg" /></p>
<p>Samsung pavyko 20 procentų sumažinti kristalų reakcijos laiką LCD ir LED plokštėse iki mažiau nei 4 milisekundžių, panaikinami bet kokie įmanomi abipusiai trikdžiai tarp kairiajai ir dešiniajai akiai skiriamų vaizdų. Pagerinus reakcijos laiką, Samsung užtikrina tikroviškus 3D vaizdus, o 2D vaizdas atkuriamas su išskirtiniu raiškumu ekrane stebint greitai judančius objektus. </p>
<p>Pirmiausia, Samsung naujoji 3D Active Glasses technologija blokuoja kairįjį, vėliau – dešinįjį, lęšius, todėl atsiranda momentinis atkuriamo vaizdo vėlavimas kiekvienai akiai tuo metu, kai atkuriami ypač tikroviški 3D vaizdai. Šių metų pradžioje terminas 3D Active Glasses pasirinktas kaip oficialus Glasses Standardization Working Group (liet. akinių standartizacijos darbo grupės), kuri priklauso Consumer Electronics Association (CEA) asociacijai, sukurtas pavadinimas.</p>
<p>Anksčiau 3D akiniuose naudotas poliarizuotųjų akinių būdas sukurdavo atskirus vaizdus kairiajai ir dešiniajai akims, o dviejų matmenų vaizdas buvo atkuriamas su du kartus mažesne raiška, kadangi pro kiekvieną poliarizuotą filtrą įmanoma matyti tik pusę ekrano ploto. Taip pat, naudojant poliarizuotus filtrus, sumažėdavo atkuriamo vaizdo ryškumas.</p>
<p>Pagal rinkos tyrimus atliekančios kompanijos DisplaySearch duomenis 3D ekranų rinka turėtų augti nuo 902 milijonų JAV dolerių 2008 m. iki 22 milijardų 2018-aisiais. Tiksliau sakant, tikimasi, kad 3D televizorių rinka plėsis iki 17 milijardų JAV dolerių, pardavimai didės nuo 200 tūkst. vienetų 2009 m. iki 64 milijonų vienetų 2018-aisiais. </p>
