---
layout: post
status: publish
published: true
title: nVidia rinkai pristatė naująją mobilią GeForce 500 seriją
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5432
wordpress_url: http://localhost/site/new/nvidia_rinkai_pristate_naujaja_mobilia_geforce_500_serija/
date: '2011-01-10 17:38:39 +0200'
date_gmt: '2011-01-10 17:38:39 +0200'
categories:
- Naujienos
---
<div class="imgright"><img src="http://technews.lt/upload/GeForce_GT_540m_3qtr_610x368.jpg"  /></div>
<p>Neatsilikdama nuo AMD, vaizdo plokštes plėtojanti kompanija nVidia taip pat pristatė naują nešiojamiesiems skirtų grafinių plokščių šeimą, kurią kol kas sudaro penki vaizdo posistemiai pasižymintys Optimus, PhysX ir 3D Vision technologijomis.</p>
<p>Tai yra GeForce GT 555M, GeForce GT 550M, GeForce GT 540M, GeForce GT 525M ir GeForce GT 520M vaizdo posistemiai. Visi minėti produktai palaiko Optimus technologiją, kuri yra įdomi tuo, jog leidžia nešiojamajam naudoti tiek integruotą, tiek ir diskretinę vaizdo plokštes, taip taupant energiją, jei jums nereikalinga diskretinės plokštės galia.</p>
<p>nVidia 3D Vision technologija, leidžianti matyti 3D vaizdus, yra galima tik su GT 555M, GT 550M ir GT 540M vaizdo posistemiais, tuo tarpu PhysX yra integruota visuose minėtuose mobiliuose GeForce 500 serijos produktuose. Tiesa, pristatymas nepraėjo be tokių niuansų, kaip savo produktų aukštinimas ir kitų žeminimas.</p>
<p>Na žinoma, AMD šį kartą nekliuvo, tačiau kompanija akcentavo diskretinių vaizdo plokščių svarbą ir teigė, kad integruoti Intel sprendimai neleidžia tinkamai sužaisti žaidimų ir džiaugtis kitomis pramogomis. Žinoma, mes kalbame apie tokius žaidimus, kaip World of Warcraft, Call of Duty: Modern Warfare 2 ir senesnius, nors daugelis teigia, kad tokiems veiksmas užteks ir Intel HD galios.</p>
<p>Pasak nVidia tyrimo, net 87 pastarųjų poros metų populiarių PC žaidimų neveikia su Intel integruota grafika. nVidia neveikimą įvertino kaip žaidimą minimaliais nustatymais ir net 25 kadrų per sekundę neturėjimą bei akivaizdžius vizualinius defektus, kurie pasitaiko su Intel integruota grafika. Kompanija teigia, kad net jos silpniausias šeimos narys GeForce 520M yra porą kartų spartesnis už Intel Sandy Bridge HD posistemį, jau nekalbant apie spartesnius šeimos narius, taigi, pasak nVidia, įsigyti diskretinį posistemį verta.</p>
