---
layout: post
status: publish
published: true
title: 'Betriukšmis pabandymas išsišokti: 500 W „FSP Xilenser“ maitinimo šaltinis'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8143
wordpress_url: http://localhost/site/new/pabandymas_issisokti_500_w_fsp_xilenser_maitinimo_saltinis/
date: '2014-07-09 19:16:10 +0300'
date_gmt: '2014-07-09 16:16:10 +0300'
categories:
- Maitinimo šaltiniai
- Apžvalgos
---
<p>Visiškai pasyvių maitinimo šaltinių rinkai vis dar esant stipriai susitraukusiai, o ir toje rinkoje, ką turime, lyderio pozicijas aiškiai užimant „Seasonic“, natūralu, kad nereikia labai stipriai sukti galvos kurį pasyvuolį pasirinkti. Dar šiais metais „Enermax“ prabilus apie planus pristatyti ir savo tokio tipo produktą, galime neabejoti, kad „Seasonic“ spaudimas vis didės. Visgi konkurencija sukuriama ir dabar ir čia įsitraukia du pagrindiniai konkurentai, abu taip pat OEM‘ai: „Super Flower“ ir FSP. Pastarasis gamintojas mums pateikė visiškai pasyvų 500 W „Aurum Xilenser“ agregatą, kuris be savo išskirtinės savybės pasižymintį ir neįprasto dizaino prijungiamais kebeliais.</p>
<p><img class="aligncenter" style="width: 520px; height: 488px;" src="http://technews.lt/userfiles/fsp-au-500fl.jpg" alt="" /></p>
<ul>
<li><strong>Apie FSP </strong></li>
<li><strong>Pakuotė ir komplektacija</strong></li>
<li><strong>Specifikacijos</strong></li>
<li><strong>Žvilgsnis iš arčiau</strong></li>
<li><strong>Po gaubtu</strong></li>
<li><strong>Testavimas</strong></li>
<li><strong>Rezultatai</strong></li>
<li><strong>Išvados</strong></li>
</ul>
<p>&nbsp;</p>
<p><strong>Apie FSP </strong></p>
<p>FSP Group, kitaip dar žinoma „Fortron Source Power“ vardu, patenka į didžiausių pasaulyje maitinimo šaltinių gamintojų dešimtuką. Taivane įsikūrusi 1993 metais, FSP šiuo metu yra plačiai išsibarsčiusi po pasaulį, įsteigusi savo atstovybes Jungtinėse Amerikos Valstijose, Rusijoje, Japonijoje, Indijoje, Pietų Korėjoje bei keliose Europos šalyse: Jungtinėje Karalystėje, Vokietijoje ir Prancūzijoje. FSP vidine dizaino platforma paremtus maitinimo šaltinius naudoja didelė galybė puikiai pažystamų gamintojų: „Antec“, „OCZ“, „SilverStone“, „Nexus“ bei „Be Quiet!“. Pati kompanija buvo sukūrusi keletą savo paties firminių maitinimo blokų šeimų, kurioms atstovauja ar atstovavo „Saga II“, „Blue Storm II“, ir „Everest“. Šiuo metu visos kortos pastatytos ant „Aurum“ serijos derivatyvų: „Aurum S“, „Aurum Pro“, „Aurum 92“+ ir t.t.. FSP taip pat siūlo įsigyti ir išorinių maitinimo šaltinių, kuriuos reprezentuoja „Booster“ serija, nepertraukiamų maitinimo šaltinių (UPS) bei elementų įkroviklius, skirtus nešiojamiems USB prietaisams.</p>
<p>&nbsp;</p>
<p><strong>Pakuotė ir komplektacija</strong></p>
<p>Stilinga dėžutė turi paslaptingą „Xilenser“ kūno fragmentą ir neša tokią informaciją, kaip galia, 80+ Gold sertifikatas, kabelių sutvarkymo galimybė, penkių metų garantija ir aišku visiškai pasyvus aušinimo metodas, kuris tiesiog idealus tylos fanams.</p>
<p style="text-align: center;"><a href="http://technews.lt/userfiles/SAM_1346.jpg"><img style="width: 464px; height: 309px;" src="http://technews.lt/userfiles/SAM_1346.jpg" alt="" /></a></p>
<p style="text-align: center;"><a href="http://technews.lt/userfiles/SAM_1347.jpg"><img style="width: 232px; height: 155px;" src="http://technews.lt/userfiles/SAM_1347.jpg" alt="" /></a><a href="http://technews.lt/userfiles/SAM_1348.jpg"><img style="width: 232px; height: 155px;" src="http://technews.lt/userfiles/SAM_1348.jpg" alt="" /></a></p>
<p>Kitoje dėžutės pusėje FSP mums žada didesnį nei 90 % efektyvumą, vien tik japoniškos kilmės kondensatorius, žemo profilio plokščius kabelius ir pilną apsaugų paketą. Išties bus įdomu sutikti dar nematyto dizaino kabelius ir paskirti jiems keletą žodžių. Bet prieš tai akį patraukė FSP vadinamas pilnas apsaugų paketas. Turime OVP, UVP, OCP, SCP ir OPP. Nejaugi praleista apsauga nuo perkaitimo (OTP) ?</p>
<p>Gamintojas taip pat pasidalina informacija apie maitinimo šaltinio elektrines specifikacijas, jungčių skaičių ir jų išdėstymą ant kabelių, kartu nurodant ir ilgį. Tokia informacija labai sveikintina, nes neretu atveju kiti gamintojai neturi noro nurodyti kabelių ilgių net oficialioje svetainėjem jau nekalbant apie dėžutę ar vartotojo gidą. Tokiu atveju  tenka ilgius išmatuoti patiems...</p>
<p style="text-align: center;"><a href="http://technews.lt/userfiles/SAM_1349.jpg"><img style="width: 464px; height: 309px;" src="http://technews.lt/userfiles/SAM_1349.jpg" alt="" /></a></p>
<p style="text-align: center;"><a href="http://technews.lt/userfiles/SAM_1351.jpg"><img style="width: 232px; height: 155px;" src="http://technews.lt/userfiles/SAM_1351.jpg" alt="" /></a><a href="http://technews.lt/userfiles/SAM_1352.jpg"><img style="width: 232px; height: 155px;" src="http://technews.lt/userfiles/SAM_1352.jpg" alt="" /></a></p>
<p>Su „Aurum Xilenser“ atkeliavusiai komplektacijai nieko netrūksta: AC laidas, vartotojo gidas, medžiaginiai surišėjai, tvirtinimo varžteliai, firminis lipdukas ir prijungiami laidai. Pats maitinimo šaltinis įspraustas tarp paminkštinimų, todėl transportavimo metu neturėtų būti pažeistas.</p>
<p style="text-align: center;"><a href="http://technews.lt/userfiles/SAM_1354.jpg"><img style="width: 232px; height: 155px;" src="http://technews.lt/userfiles/SAM_1354.jpg" alt="" /></a><a href="http://technews.lt/userfiles/SAM_1363.jpg"><img style="width: 232px; height: 155px;" src="http://technews.lt/userfiles/SAM_1363.jpg" alt="" /></a></p>
<p>&nbsp;</p>
<p><strong>Specifikacijos</strong></p>
<p>110 – 240V tinkluose galintis veikiantis 500 W galios „Aurum Xilenser“ (AU-500FL) yra sertifikuotas 80+ Gold reitingui, todėl testavimo metu turėtume iš jo gauti bent 92 % efektyvumą (50 % apkrova). Kaip ir daugelis FSP sukurtų maitinimo šaltinių, taip ir šis „Aurum Xilenser“ turi dvi +12V linijas (22 A + 22 A), kuriomis gali atiduoti 492 vatus. Būtų kur kas protingiau sujungti abi +12V linijas į vieną masyvią 44 A, tačiau to visų pirma neleidžia padaryti 4+4 kontaktų EPS12V jungtis, kuri priklauso ir +12V1 ir +12V2 linijoms. ATX12V ir visos periferinės jungtys priklauso +12V1, tuo tarpu visos keturios turimos PCI-Express 6+2  jungtys sueina į tą pačią +12V2. Nesunku suskaičiuoti, kad vaizdo akseleratoriui iš 492 vatų skirti vos 264 vatai, prieš suveikiant OCP apsaugai. Žinant, kad gamintojai šiek tiek apsidraudžia, turbūt turime netoli 300 vatų. Aišku šiais laikais turime ir labai ėdrių procesorių ir galime FSP pilnai pateisinti ir net pasakyti gražu, kad EPS12V buvo priskirtos dvi +12V linijos.</p>
<p style="text-align: center;"><a href="http://technews.lt/userfiles/SAM_1350.jpg"><img style="width: 464px; height: 309px;" src="http://technews.lt/userfiles/SAM_1350.jpg" alt="" /></a></p>
<p>Mažosioms linijoms jokie papildomi skaičiavimai nereikalingi. Turime kombinuotą 100 W galią ir du identiškus OCP taškus ties 20 A. FSP vadinamą pilną apsaugų paketą pilnu pavadinti negalime. Gamintojas nenurodo, kad AU-500FL palaikytų OTP apsaugą, apsaugančią maitinimo šaltinio vidinius komponentus nuo pažeidimo pasiekus kritinę temperatūrą.</p>
<p>Tampriai prijungtų kabelių tipas ir ilgis:</p>
<ul>
<li>1x [20+4 pin ATX12V] – 550 mm</li>
</ul>
<p>Atjungiamų kabelių tipas ir ilgis:</p>
<ul>
<li>1x [4+4 pin EPS12V] – 650 mm</li>
<li>1x [2x 6+2 pin PCI-E]  – 550 mm + 100 mm</li>
<li>1x [3x SATA] – 550 mm + 155 mm + 155 mm</li>
<li>2x [2x Molex + 1x SATA] – 550 mm + 155 mm + 155 mm</li>
<li>1x [1x FDD]  – molex jungtis + 150 mm</li>
</ul>
<p>Bendras jungčių kiekis:</p>
<ul>
<li>1x 20+4 pin (ATX12V)</li>
<li>1x 4+4 pin (EPS12V)</li>
<li>4x 6+2 pin (PCI-E)</li>
<li>5x SATA</li>
<li>5x 4 pin molex</li>
<li>1x FDD</li>
</ul>
<p>„Xilenser“ prie savęs tampriai prijungtą turi vienintelį ATX12V kabelį, kuris, skirtingai nei visi likusieji, įvilktas į standartinę medžiaginę rankovę. Į komplektaciją pridedamas PCI-E kabelis jau buvo matytas apžvelgiant „Be Quiet!“ maitinimo šaltinius. Nors tokio dvigubo tipo sujungimas elektriniu požiuriu turi savų pliusų, vartotojui jis nėra toks patrauklus. Panaudojus tik vieną kabelio dalį, kitą teks slėpti korpuse, o toks darbas tikrai nebus malonus, nes gijas supanti guma yra gana kieta ir mažai lanksti, ypač PCI-Express kabelių. Galima įžvelgti, kad toks FSP sprendimas leis ne mažiau sėkmingai neriboti oro srauto kaip kiti plokčio tipo kabeliai, tačiau labiau džiugina tai, kad pridedami kabeliai ilgi ir turime du kombinuotus Molex + SATA egzempliorius.</p>
<p style="text-align: center;"><a href="http://technews.lt/userfiles/SAM_1364.jpg"><img style="width: 232px; height: 155px;" src="http://technews.lt/userfiles/SAM_1364.jpg" alt="" /></a><a href="http://technews.lt/userfiles/SAM_1366.jpg"><img style="width: 232px; height: 155px;" src="http://technews.lt/userfiles/SAM_1366.jpg" alt="" /></a></p>
<p style="text-align: center;"><a href="http://technews.lt/userfiles/SAM_1371.jpg"><img style="width: 232px; height: 155px;" src="http://technews.lt/userfiles/SAM_1371.jpg" alt="" /></a><a href="http://technews.lt/userfiles/SAM_1373.jpg"><img style="width: 232px; height: 155px;" src="http://technews.lt/userfiles/SAM_1373.jpg" alt="" /></a></p>
<p>&nbsp;</p>
<p><strong>Žvilgsnis iš arčiau</strong></p>
<p>160 mm ilgio „Xilenser“ maitinimo šaltinis padengtas įbrėžimams ir pirštų atspaudams mažai imlia granitine danga. Vis dėlto pagrindinis išskirtinumas atitenka ne jai ir ne aukso spalvos plastmasinei apdailai, kuri atrodo kiek pigiai, tačiau išskirtinio dizaino ventiliacinėms angoms. Pasak FSP, tokios perforacijos leidžia padidinti aušinimą, lyginant su standartinėmis korio formos.</p>
<p style="text-align: center;"><strong><a href="http://technews.lt/userfiles/SAM_1357.jpg"><img style="width: 232px; height: 155px;" src="http://technews.lt/userfiles/SAM_1357.jpg" alt="" /></a><a href="http://technews.lt/userfiles/SAM_1356.jpg"><img style="width: 232px; height: 155px;" src="http://technews.lt/userfiles/SAM_1356.jpg" alt="" /></a></strong></p>
<p>Neįprastos formos išpjovos matomos ir „Xilenser“ korpuso šonuose.</p>
<p style="text-align: center;"><a href="http://technews.lt/userfiles/SAM_1360.jpg"><img style="width: 232px; height: 155px;" src="http://technews.lt/userfiles/SAM_1360.jpg" alt="" /></a><a href="http://technews.lt/userfiles/SAM_1362.jpg"><img style="width: 232px; height: 155px;" src="http://technews.lt/userfiles/SAM_1362.jpg" alt="" /></a></p>
<p>Vienintelis tampriai prijungtas ATX12V kabelis apsuptas gumine įvore (ten, kur palieka maitinimo šaltinį). Į galinę panelę vienu metu galima prijungti visus komplektacijoje esančius modulinius kabelius. Jokio hirbidinio ventiliatoriaus režimą įjungiančio/išjungiančio mygtuko nei viename PSU gale nerandame - tai visiškai pasyviu aušinimu pasikliaunantis maitinimo šaltinis.</p>
<p style="text-align: center;"><a href="http://technews.lt/userfiles/SAM_1358.jpg"><img style="width: 232px; height: 155px;" src="http://technews.lt/userfiles/SAM_1358.jpg" alt="" /></a><a href="http://technews.lt/userfiles/SAM_1359.jpg"><img style="width: 232px; height: 155px;" src="http://technews.lt/userfiles/SAM_1359.jpg" alt="" /></a></p>
<p>&nbsp;</p>
<p><strong>Po gaubtu</strong></p>
<p>Su šia FSP platforma jau teko susidurti, tiesa modifikuota, apžvelgiant 650 W galios „Be Quiet! Dark Power Pro 10“ modelį. Platformai būdinga pusinio tilto topologija, su LLC konverteriu pirminėje zonoje ir sichroniniu išlyginimu antrojoje zonoje.</p>
<p style="text-align: center;"><a href="http://technews.lt/userfiles/SAM_1377.jpg"><img style="width: 464px; height: 309px;" src="http://technews.lt/userfiles/SAM_1377.jpg" alt="" /></a></p>
<p>Už laikiną filtravimą atsakingas vienas X ir du Y kondensatoriai (iškart už AC lizdo) bei dvi ritės, vienas X ir dar du Y kondensatoriai, kurie patalpinti ant pagrindinės montažinės plokštės. Sveikintina, kad, kaip dažnai FSP mėgsta, nebuvo pamirštas metalo oksido varistorius.</p>
<p>APFC zonoje integruotas viengubas diodų tiltelis ir du japoniški „Panasonic“ / „Matsushita“ (450 V, 2x 220 μF, 105 °C) kondensatoriai. PFC valdiklis (NCP1654B) sulituotas ant atskiros montažinės plokštės, kuri beveik priglausta prie pirmojo elektrolitinio kondensatoriaus.</p>
<p style="text-align: center;"><a href="http://technews.lt/userfiles/SAM_1378.jpg"><img style="width: 232px; height: 155px;" src="http://technews.lt/userfiles/SAM_1378.jpg" alt="" /></a><a href="http://technews.lt/userfiles/SAM_1379.jpg"><img style="width: 232px; height: 155px;" src="http://technews.lt/userfiles/SAM_1379.jpg" alt="" /></a></p>
<p>+12V generuojantys tranzistoriai patalpinti nugarinėje PCB pusėje ir yra papildomai aušinami trijų plonyčių radiatorių. Antrojoje zonoje filtracija patikėta grupei „Nippon Chemi-Con“ kondensatorių.</p>
<p>Mažąsias linijas iš +12V sukuria ant atskirtos PCB sulituoti VRM moduliai. Pastarieji padengti metaliniu skydeliu, apsaugančiu nuo EMI triukšmų.</p>
<p style="text-align: center;"><a href="http://technews.lt/userfiles/SAM_1382.jpg"><img style="width: 232px; height: 155px;" src="http://technews.lt/userfiles/SAM_1382.jpg" alt="" /></a><a href="http://technews.lt/userfiles/SAM_1381.jpg"><img style="width: 232px; height: 155px;" src="http://technews.lt/userfiles/SAM_1381.jpg" alt="" /></a></p>
<p>Apsaugų suveikimą prižiūrinti mikrochema patalpinta ant pridėtinės montažinės plokštės. Įdomu tai, kad AU-500FL neturi prijungiamiems kabeliams skirtos PCB. Vietoje to, lizdai sulituoti ant pagrindinės PSU plokštės. Tai leidžia sumažinti energijos nuostolius, tačiau visiškas pridėtinės PCB trūkumas apriboja šį maitinimo šaltinį nuo buferinės triukšmų filtracijos.</p>
<p style="text-align: center;"><a href="http://technews.lt/userfiles/SAM_1385.jpg"><img style="width: 232px; height: 155px;" src="http://technews.lt/userfiles/SAM_1385.jpg" alt="" /></a><a href="http://technews.lt/userfiles/SAM_1383.jpg"><img style="width: 232px; height: 155px;" src="http://technews.lt/userfiles/SAM_1383.jpg" alt="" /></a></p>
<p>&nbsp;</p>
<p><strong>Testavimas </strong></p>
<p>Maitinimo šaltinis testuotas įprastomis sąlygomis, ~40 laipsnių aplinkos temperatūroje, apkraunant jį 10, 20, 50, 75, 100 ir 110 % numatytos jo galios. Testuojant matuotos linijų įtampos, triukšmo lygis (5 cm. atstumu nuo šaltinio), maitinimo šaltinio temperatūra, apskaičiuotas naudingumo koeficientas. Papildomai matuotos pulsacijos maitinimo šaltinio linijose.</p>
<p>&nbsp;</p>
<p><strong>Rezultatai </strong></p>
<p style="text-align: center;"><strong><img style="width: 520px; height: 336px;" src="http://technews.lt/userfiles/AU500FLresults.png" alt="" /></strong></p>
<p>Be didesnių pastangų „Xilenser“ pasiekia 80+ Gold efektyvumo sertifikatui reikalingus procentus. Apkrovai siekiant 20 ir 100 %, realus efektyvumas priartėja prie 80+ Platinum lygio, tačiau vidutiniškai (50 %) apkrautam maitinimo šaltiniui trūksta 1,7 %. „Xilenser“ parodo aukštą efektyumą (88,6 %) atiduodant labai mažą dozę vatų, tačiau stipriai nukenčia viršyjus oficialų 500 W galingumą.</p>
<p>+12 V linija reguliuojama puikiai. Matuojant maksimalų nuokrypį į 1 % ribas pakliūti nepavyksta, tačiau suskaičiavus vidutinį nuokrypį laimė aiškiai šypsosi „Xilenser“ pusei. Turime viso labo 0,6 % vidutinį nuokrypį. Mažosios linijų reguliacija gana kontraversiška: +5V neperžengia maksimalaus 1,6 % nuokrypio, tuo tarpu smulkesnė +3.3V įsigudrina pasiekti jai giminingą skaičių - 3 %.</p>
<p>Perkrovos režime visos linijos pasiliko 3 % ribose, tačiau kiek paveikęs maitinimo šaltinis sugalvojo išsijungti. Pirmas įtarimas krito OPP (nuo per didelės perkrovos) apsaugai, tačiau vėl įjungtas „Xilenser“ sugebėjo veikti labai neilgai. Toks požymis parodė, kad praktiškai neabejotinai suveikė gamintojo nutylėta apsauga nuo perkaitimo. „Xilenser“ vėl grįžo į normalų režimą kai ilgesnį laiką pabuvo be darbo. Matomai spėjo atvėsti.</p>
<p style="text-align: center;"><em>+3.3 V </em></p>
<p style="text-align: center;"><em><img style="width: 520px; height: 107px;" src="http://technews.lt/userfiles/AU-500FL+3_3V.png" alt="" /></em></p>
<p style="text-align: center;"><em><em><em>+5 V</em></em></em></p>
<p style="text-align: center;"><em><em><em><img style="width: 520px; height: 114px;" src="http://technews.lt/userfiles/AU-500FL+5V.png" alt="" /></em></em></em></p>
<p style="text-align: center;"><em><em><em><em><em><em><em>+12 V </em></em></em></em></em></em></em></p>
<p style="text-align: center;"><em><em><em><em><em><em><em><img style="width: 520px; height: 100px;" src="http://technews.lt/userfiles/AU-500FL+12V100.png" alt="" /></em></em></em></em></em></em></em></p>
<p style="text-align: center;"><em><em><em><em><em><em><em><em><em><em><em>+12 V </em></em></em></em></em></em></em></em></em></em></em></p>
<p style="text-align: center;"><em><em><em><em><em><em><em><em><em><em><em><img style="width: 520px; height: 167px;" src="http://technews.lt/userfiles/AU-500FL+12V100v2.png" alt="" /></em></em></em></em></em></em></em></em></em></em></em></p>
<p style="text-align: center;"><em><em><em><em><em><em><em><em><em><em><em><em><em><em><em><em><em><em>+12 V OL</em></em></em></em></em></em></em></em></em></em></em></em></em></em></em></em></em></em></p>
<p style="text-align: center;"><em><em><em><em><em><em><em><em><em><em><em><em><em><em><em><em><em><em><img style="width: 520px; height: 122px;" src="http://technews.lt/userfiles/AU-500FL+12V110.png" alt="" /></em></em></em></em></em></em></em></em></em></em></em></em></em></em></em></em></em></em></p>
<p style="text-align: center;"><em><em><em><em><em><em><em><em><em><em><em><em><em><em><em><em><em><em><em><em><em><em><em><em><em>+12 V OL</em></em></em></em></em></em></em></em></em></em></em></em></em></em></em></em></em></em></em></em></em></em></em></em></em></p>
<p style="text-align: center;"><em><em><em><em><em><em><em><em><em><em><em><em><em><em><em><em><em><em><em><em><em><em><em><em><em><img style="width: 520px; height: 155px;" src="http://technews.lt/userfiles/AU-500FL+12V110v2.png" alt="" /></em></em></em></em></em></em></em></em></em></em></em></em></em></em></em></em></em></em></em></em></em></em></em></em></em></p>
<p>„Xilenser“ tiesiog puikiai užslopina pulsacijas +3V ir +12 linijose, tačiau +5V linija tokiu pačiu rezultatu pasigirti jau nebegali ir atsiduria gana netoli ATX nustatyto 50 mV limito. Nemėgstamame perkrovos režime +12V linijos triukšmai perlipa 120 mV - tai taip pat nėra gerai.</p>
<p>&nbsp;</p>
<p><strong>Išvados</strong></p>
<p>Dalyje testų AU-500FL paliko labai teigiamus, o kai kur šiek tiek labiau nuviliančius įspūdžius ar pasvarstyti priverčiančius FSP sprendimus. 500 W galios „Aurum Xilenser“ be jokių problemų atitiko 80+ Gold efektyvumą ir žvelgiant į 20 ir 100 % apkrovas buvo net arčiau aukštesnės stotelės - 80+ Platinum. +12V reguliacija neiššoko aukščiau 1,33 % (vidutinei siekiant vos 0,6 %), o pulsacijų lygis nepakilo aukščiau 25 mV. Be jokios abejonės tai aukščiausio pažymio vertas elektrinis elgesys. Kur kas mažiau reikšmingos mažosios linijos buvo linkusios šiek tiek kluptelti: fantastiškai mažas +3.3V užfiksuotas triukšmas, bet iki 3,03 % išaugęs nuokrypis 100 % apkrovos teste bei labai gerai suvaldoma +5V linija (maksimalus nuokrypis 1,6 %), bet beveik iki 45 mV šoktelėjęs triukšmas (ATX leidžiama 50 mV). Rokiruotė, kuri galutiniam rezultatui didelės įtakos neturi.</p>
<p>Daug didesnę neigiamą įtaką nulemtų apsaugos nuo perkaitimo trūkumas. Nežinia kodėl, bet FSP atsisakė svarbiausios pasyvaus maitinimo šaltinio apsaugos reklamos visur, kur įmanoma: ant dėžutės, vartotojo gide, oficialiame puslapyje. Laimei, atliktas testavimas parodė, kad AU-500FL visgi turi OTP apsaugą, bet kokybiškai atiduoti daugiau galios, nei nurodo gamintojas, šis produktas nėra linkęs. Matomai, apsaugos išsijungimo taškas nuo išaugusios tempetratūros yra žemesnis, nei pagrindinių konkurentų. Beveik aišku, kad maksimali gamintojo nurodoma darbinė temperatūra atsimuša į 40 °C ribą, kai „Seasonic Fanless“ serija sertifikuota darbui 50 °C aplinkoje.</p>
<p>Nuostabą sukėlė PCI-Express 6+2 sąsajų santykis su jiems priklausančia galia. Pagrindiniu koziriu galėjusios tapti keturios AU-500FL PCI-E 6+2 jungtys (konkurentai siūlo tik dvi) gali tapti neišnaudotos, nes visos šios jungtys surištos tik su viena iš dviejų +12V linijų, kurioje oficialiai turime vos 262 vatus. Iš kitos pusės, kažin ar absoliučios tylos siekiantis vartotojas galvoja apie išties galingas dvi vaizdo plokštes, tačiau bet kokiu atveju tarp sąsajų skaičiaus ir joms priskiriamos galios matome aiškią discinchronizaciją.</p>
<p>Išlikti visiškai neankštoje pasyvių maitinimo šaltinių rinkoje turėtų būti paprasta. Dėl rinkos ypatumų mums dar paprasčiau atrinkti laimėtojus nuo pralaimėtojų. Beveik 500 litų už AU-500FL mūsų neįtikina (kaip ir asmeniniam skoniui nepatikę per daug kieti prijungiami kabeliai) tol, kol turime vos brangesnį „Seasonic SS-520FL2“ ar beveik 100 litų pigesnį tą patį SS-460FL, abiems surengiant geresnį elektrinį pasirodymą, turint daugiau galios vaizdo plokštei, ir pasižymint septynių metų garantija. Gaiduką nuspaustume nebent parduotuvėje neradus nė vieno pasyvaus „Seasonic“, prieš tai pasiteiravus, kodėl AU-500FL nešasi ne penkių, o vos dviejų metų garantiją. Juk neradome nė vieno kinietiško kondensatoriaus. O tai labai sveikintina.</p>
<p><em>Privalumai: </em></p>
<ol>
<li>Visiškai pasyvus aušinimas;</li>
<li>Šauni +12V reguliacija</li>
<li>Labai gera +5V reguliacija;</li>
<li>Šaunus pulsacijų slopinimas +12V ir +3.3V linijose;</li>
<li>80+ Gold efektyvumas;</li>
<li>Aukštas efektyvumas esant mažiausioms apkrovoms;</li>
<li>Pilnas apsaugų paketas;</li>
<li>Panaudoti tik japoniški kondensatoriai;</li>
<li>Pusiau modulinis;</li>
<li>Kombinuotas Sata + molex kabelis</li>
</ol>
<p><em>Vidutiniška:</em></p>
<ol>
<li>+3.3V reguliacija;</li>
<li>+5V pulsacijų slopinimas;</li>
<li>Šiuo atveju viena +12V linija būtų daug geresnis pasirinkimas, nei dvi;</li>
<li>Kieti kabeliai ir visos keturios PCI-E 6+2 sąsajos ant vieno kabelio;</li>
<li>Ne kiekvieno poreikiams ir sistemai;</li>
</ol>
<p><em>Trūkumai: </em></p>
<ol>
<li>Mažai konkurencinga kaina;</li>
<li>Niekur neužsimenama apie OTP apsaugą</li>
</ol>
<p>&nbsp;</p>
<p>&nbsp;</p>
<p style="text-align: center;">
<img src="http://technews.lt/files/fsp200sfx/tn85.png" alt="" /></p>
