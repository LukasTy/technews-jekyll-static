---
layout: post
status: publish
published: true
title: Google oficialiai pristatė Nexus One, jį jau pardavinėja
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4468
wordpress_url: http://localhost/site/new/google_oficialiai_pristate_nexus_one_ji_jau_pardavineja/
date: '2010-01-06 14:54:44 +0200'
date_gmt: '2010-01-06 14:54:44 +0200'
categories:
- Naujienos
---
<div class="imgright"><img src="http://www.part.lt/img/0fffa3fa93bfbc6942df9e2966ef86fd35.jpg"  /></div>
<p>Manau niekam nėra naujiena apie tai, kad Google paruošė Nexus One išmanųjį telefoną. Jau kuris laikas sklandė gandai/patvirtinta informacija apie šį įrenginį, o interneto gigantui teliko formalumas – pranešti apie tai oficialiai ir pradėti prekybos startą.</p>
<p>Kaip jau žinote, Android 2.1 operacine sistema varomą Nexus One Google kompanijai gamina telefonų gamintojas HTC, kuris artimai bendrauja su interneto paieškos milžinu. Naujasis įrenginys sveria 130 gramų, naudoja 1GHz Qualcomm QSD 8250 procesorių, turi 512MB flash atminties ir 512MB darbinės atminties. Gana didelis 3.7 colio ekranas geba atvaizduoti 800x480 rezoliuciją ir, žinoma, yra lietimui jautrus. Google neužmiršto ir 5MP kameros su autofokusu bei LED blykste.</p>
<p>Nexus One interneto prieigai gali naudoti HSDPA 7.2 Mbps, HSUPA 2 Mbps, GSM/EDGE ar tiesiog 3G ryšio standartus, tačiau taip pat turi ir WiFi bevielį ryšį. Įdiegtas ir Bluetooth palaikymas, GPS navigacija, akselerometras ir skaitmeninis kompasas.</p>
<p>Google Nexus One jau galima įsigyti iš <a class="ns" href="http://www.google.com/phone/">Google svetainės</a> už 530 JAV dolerių, kai „užrakintą“ versiją su dviejų metų T-Mobile sutartimi už 179 JAV dolerius. Tiesa, už ryšio paslaugas jums kas mėnesį tektų mokėti dar apie 80 JAV dolerių. Kol kas Nexus One parduodamas JAV, JK , Hong Kongo ir Singapūro gyventojams, tačiau artimiausiu metu telefonas turėtų būti pasiūlytas ir kitoms šalims.<br /></p>
