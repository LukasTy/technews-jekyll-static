---
layout: post
status: publish
published: true
title: "(SP) „Olympus Imaging“ ir „Panasonic“ skelbia naują standartą"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2256
wordpress_url: http://localhost/site/new/sp__olympus_imaging__ir__panasonic__skelbia_nauja_standarta/
date: '2008-08-05 15:57:47 +0300'
date_gmt: '2008-08-05 15:57:47 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:yc4npF0LmF8qPM:http://img.hdtvmania.pl/images/2008/2008.04/27/panasonic_logo.jpg" border="1"></div>
<p><br>„Olympus Imaging Corporation“ („Olympus Imaging“) ir „Matsushita Electric Industrial“ („Panasonic“) šiandien paskelbė kartu sukūrusios „Micro Four Thirds“ sistemos technologijų ir prietaisų standartą. Šis naujas standartas praplečia „Four Thirds“ sistemai priklausančių keičiamo lęšio tipo skaitmeninių fotoaparatų galimybes, kadangi leidžia itin sumažinti fotoaparatų dydį ir svorį. Pagal sutartį abi kompanijos kartu gamins gerokai lengvesnių ir kompaktiškesnių keičiamo lęšio tipo skaitmeninių fotoaparatų sistemų komercinę produkciją.<br />
<br><br />
<br>Keičiamo lęšio tipo SLR skaitmeninių fotoaparatų sistemų rinka pasaulyje nuolat auga, bet vis dar sudaro 7 % visų skaitmeninių fotoaparatų rinkos dalį. Turint omenyje kur kas didesnę dalį, kurią sudarė keičiamo lęšio tipo SLR fotoaparatų sistemos, kai juostelė buvo vyraujanti vaizdų laikmena, atrodo, kad erdvės komercinei šios kategorijos plėtrai vis dar pakanka. Tačiau kompaktiškų skaitmeninių fotoaparatų siūlomų savybių diapazonas nuolat auga, o rinkos apžvalgos rodo, kad klientai renkasi kompaktiškus modelius, nes mano, kad skaitmeniniai SLR fotoaparatai yra „dideli, sunkūs, juos sudėtinga naudoti“.<br />
<br><br />
<br>Pripažindamos šią rinkos tendenciją, „Olympus Imaging“ ir „Panasonic“ pristatė produktus, pagrįstus „Four Thirds“ sistemos standartu, ir paskatino pramonės šaką keičiamo lęšio tipo skaitmeninių fotoaparatų sistemoms suteikti tokias funkcijas kaip „Live View“ ir kontrastą aptinkančias automatinio fokusavimo sistemas.<br />
<br><br />
<br>„Olympus Imaging“ ir „Panasonic“ dar labiau plečia „Four Thirds“ sistemos standarto potencialą, sudarydamos galimybes sukurti iš esmės kompaktiškesnes ir lengvesnes keičiamo lęšio tipo skaitmeninių fotoaparatų sistemas, pagrįstas „Micro Four Thirds“ sistemos standartu. Kartu su esamais „Four Thirds“ sistemos produktais naujasis „Micro Four Thirds“ sistemos produktų asortimentas leis klientams džiaugtis puikiu keičiamo lęšio tipo skaitmeninių fotoaparatų veikimu.<br />
<br><br />
<br>Palyginti su „Four Thirds“ sistemos standartu, svarbiausios ypatingos „Micro Four Thirds“ sistemos standarto savybės yra:<br />
<br><br />
<br>   1. Maždaug 50 % trumpesnis atstumas nuo įtaiso iki jutiklio.<br />
<br>   2. 6 mm mažesnis lęšio įtaiso išorinis skersmuo.<br />
<br>   3. Elektros kontaktų įtaise padaugėjo nuo 9 iki 11 (tiek „Four Thirds“, tiek „Micro Four Thirds“ sistemų standartą atitinkančių vaizdo jutiklių įstrižainės matmenys yra tokie pat).<br />
<br><br />
<br>„Micro Four Thirds“ sistema leidžia vartotojams, naudojantiems daug kompaktiškesnį fotoaparatą, džiaugtis „Four Thirds“ sistemos 4/3 tipo vaizdo jutiklio kokybišku veikimu, taip pat išnaudoti žymiai kompaktiškesnių lęšių privalumus, ypač plataus kampo ir didelės galios priartinimo diapazone. „Four Thirds“ sistema siūlo kompaktišką, lengvą prietaisą, o naujoji „Micro Four Thirds“ sistema žengia dar toliau ir sudaro galimybę kurti itin kompaktiškas keičiamo lęšio skaitmeninių fotoaparatų sistemas, kokių iki šiol nebuvo. Nauja „Micro Four Thirds“ sistema taip pat turi daugiau į lęšius įmontuotų elektros kontaktų, leidžiančių palaikyti naujas ypatybes ir padidinti sistemos funkcionalumą ateityje.<br />
<br><br />
<br>Be to, vartotojai galės per adapterį montuoti savo turimus „Four Thirds“ sistemos lęšius prie „Micro Four Thirds“ sistemos korpusų.<br />
<br><br />
<br>Žengdamos pirmyn, „Olympus Imaging“ ir „Panasonic“ kartu kurs tam tikras technologijas ir prietaisus, tenkinančius tiek „Four Thirds“, tiek „Micro Four Thirds“ sistemos standartus, ir tobulins bei pristatys standartus atitinkančius produktus pagal savo verslo strategijas.<br />
<br></p>
