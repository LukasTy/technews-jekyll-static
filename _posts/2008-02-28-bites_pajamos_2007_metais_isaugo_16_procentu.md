---
layout: post
status: publish
published: true
title: Bitės pajamos 2007 metais išaugo 16 procentų
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 1370
wordpress_url: http://localhost/site/new/bites_pajamos_2007_metais_isaugo_16_procentu/
date: '2008-02-28 15:10:32 +0200'
date_gmt: '2008-02-28 15:10:32 +0200'
categories:
- Naujienos
---
<p>Telekomunikacijų bendrovės <i>Bitė Lietuva</i> pajamos 2007 metais pasiekė 713,8 mln litų ribą (206,7 mln eurų) ir, palyginti su tuo pačiu 2006 metų laikotarpiu, išaugo 16,3 procentų. Per tą patį laikotarpį bendrovės <i>EBITDA</i> (pelnas prieš palūkanas, mokesčius, amortizaciją ir nusidėvėjimą) buvo 183,6 mln litų (53,2 mln eurų) ir padidėjo 30,3 proc. lyginant su 2006 metais.<br />
<br><br />
<br><i>Bitės Lietuva</i> pajamos per praėjusiųjų metų ketvirtąjį ketvirtį išaugo 13,1 procentų, palyginti su tuo pačiu 2006 metų laikotarpiu, ir pasiekė 190,8 mln. litų atžymą (55,3 mln. eurų). Per pastarąjį laikotarpį bendrovės <i>EBITDA</i> buvo 42,4 mln. litų (12,3 mln. eurų) ir padidėjo 14,6 proc., lyginant su ketvirtuoju 2006 metų ketvirčiu.<br />
<br><br />
<br>„Pastarieji metai pasižymėjo verslo augimu tiek Lietuvos, tiek Latvijos rinkose, o ypač mobiliojo interneto spartos srityje. Be to, pasiekėme gerų rezultatų aptarnaudami klientus Lietuvoje – tai mums ypač svarbu siekiant įgyvendinti vieną svarbiausių verslo krypčių – užtikrinti, kad klientai jaustų realią mūsų aptarnavimo kokybę“, - pasakojo sėkmės formulę Bitės generalinis direktorius Kennethas Campbellas.<br />
<br><br />
<br>Bitės grupei priklausančios bendrovės <i>BITE Latvija</i> pajamos praėjusiais metais pasiekė 16,8 mln. eurų (58,1 mln. litų) ir palyginti su 2006 metais išaugo daugiau kaip 2 kartus (108 procentais). Praėjusiųjų metų ketvirtojo ketvirčio <i>BITE Latvija</i> pajamos buvo 4,4 mln. eurų (15,2 mln. litų) ir palyginti su tuo pačiu 2006 metų laikotarpiu išaugo 39,1 procentais.  Nieko keisto, kad Lietuvos bendrovės braunasi į kitas rinkas. Naujus klientus Lietuvoje galima nebent persivilioti iš kitų tinklų, arba siūlyti naujas paslaugas. Alternatyva yra ir žengti į kitas rinkas, ką yra padarę tiek jau minėtą Bitės grupė, tiek ir <i>Tele 2</i>.<br />
<br></p>
