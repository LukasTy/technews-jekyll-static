---
layout: post
status: publish
published: true
title: Išleista Microsoft Office 365 bandomoji versija
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5788
wordpress_url: http://localhost/site/new/isleista_microsoft_office_365_bandomoji_versija/
date: '2011-04-19 17:55:03 +0300'
date_gmt: '2011-04-19 17:55:03 +0300'
categories:
- Naujienos
---
<div class="imgright"><img src="http://technews.lt/upload/ms-office-logo.jpg"  /></div>
<p>Korporacija Microsoft šią savaitę pristatė viešai prieinamą debesų kompiuterijos paslaugos Office 365 bandomąją versiją. Office 365 programinės įrangos bandomoji versija pasirodė 37-iose pasaulio šalyse, o Lietuvoje bus prieinama nuo 2012 metų.</p>
<p>Office 365 - tai nauja produktyvios veiklos, komandinio ir nuotolinio darbo programinė įranga, veikianti debesyje. Naujos kartos Microsoft debesų kompiuterijos paslauga apima Office, SharePoint Online, Exchange Online, Lync Online naujausius sprendimus. </p>
<p>„Debesų kompiuterija bet kurio dydžio įmonei suteikia galimybes naudotis sprendimais, anksčiau prieinamais tik stambiajam verslui. Dabar naujausiais dokumentų tvarkymo ir valdymo, failų talpinimo, bendravimo ir bendradarbiavimo programomis galės naudotis bet kurio dydžio organizacija. Be to, Office 365 programos ir jų valdymas yra gerai pažįstami vartotojams iš tokių programų, kaip Office“, – sakė Microsoft interneto sprendimų ir hostingo grupės vadovas Baltijos šalims Rimvydas Saulis.</p>
<p>Pasak Microsoft atstovų, Office 365 pritaikyta ir prie vis didėjančio vartotojų įpročio dirbti įvairiose aplinkose – asmeniniu kompiuteriu, naudojant išmaniuosius telefonus ar prisijungus iš bet kurio kompiuterio per interneto naršyklę. „Siekiama, kad Office 365 besinaudojančių darbuotojų dėmesys išliktų sutelktas ties darbo turiniu, o ne ties technologijomis. Todėl nesvarbu, kokiu kompiuteriu ar kuria operacine sistema naudojasi darbuotojai – jiems turi būti prieinamos visos funkcijos ir galimybės patogiai dirbti ir dalintis duomenimis komandos viduje“, - sakė R. Saulis.</p>
<p>Office 365 apima ne tik biuro programinę įrangą, konferencijų organizavimo galimybes, darbo planavimo funkcijas, pavyzdžiui, bendrus kalendorius ar kontaktų centrus. Naujoje Microsoft sukurtoje programinėje įrangoje daug dėmesio skiriama saugumui užtikrinti, taip pat paslaugoms patogiai užsisakyti ir paprastai jas valdyti. Duomenų centrai, kuriuose talpinamos Office 365 paslaugos, yra paskirstyti įvairiose pasaulio vietovėse, jiems galioja griežtos saugumo taisyklės, papildytos duomenų atgaminimo galimybėmis. </p>
<p>Office 365 padeda įmonėms sumažinti informacinių technologijų prižiūrėtojų poreikį. Kadangi paslauga veikia debesyje, ji yra visuomet atnaujinama, nereikia papildomai investuoti į apsaugos sistemas. Be to, vienas iš Office 36“ paslaugos apmokėjimo būdų yra mėnesinis mokestis, kuris leidžia įmonių vadovams aiškiai planuoti išlaidas ir lanksčiai pagal poreikius keisti užsakomų paslaugų portfelį. </p>
<p>Drauge su bandomąja Office 365 versija Microsoft pristatė parduotuvę Office 365 Marketplace, kurioje vartotojai gali rasti partnerių sukurtas programėles ir paslaugas, skirtas Office 365. Šioje parduotuvėje jau yra daugiau nei 100 programėlių ir 400 profesionalių paslaugų pasiūlymų, o jų kūrėjų bendruomenę jau sudaro daugiau nei 16 tūkst. Microsoft debesų technologijų partnerių.<br /></p>
