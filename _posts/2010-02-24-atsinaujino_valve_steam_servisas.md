---
layout: post
status: publish
published: true
title: Atsinaujino Valve Steam servisas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4625
wordpress_url: http://localhost/site/new/atsinaujino_valve_steam_servisas/
date: '2010-02-24 20:02:33 +0200'
date_gmt: '2010-02-24 20:02:33 +0200'
categories:
- Naujienos
---
<div class="imgright"><img src="http://t1.gstatic.com/images?q=tbn:u2nxRmdwa7xH4M:http://komplettie.files.wordpress.com/2009/11/steam-logo1.jpg"  /></div>
<p>Žaidimų platintojas ir vienos iš didžiausių skaitmeninių žaidimų parduotuvių savininkų, kompanija Valve pranešė, kad nuo šiol galima išbandyti dar patogesnę Steam programinės įrangos versiją, kuri jau prieinama visiems vartotojams.</p>
<p>Su naujosios kliento bandomosios versijos pasirodymu kompanija taip pat užsiminė apie pastarųjų dvylikos mėnesių lankomumo statistiką. Kaip teigia Valve, aktyvių Steam vartotojų ratas padidėjo keturis kartus, sistema jau turi 25 milijonus aktyvių lankytojų. Steam servise jau galima įsigyti daugiau nei 1000 žaidimų, kas, pripažinkime, yra gana nemažai.</p>
<p>Naujasis klientas pasižymi nauja vartotojo sąsaja. Valve teigia, kad atsižvelgė į vartotojų pageidavimus, tad naujoji versija – gražesnė, patogesnė ir siūlo žymiau daugiau galimybių viso pasaulio žaidėjams. Taip pat pagerintas paieškos filtras, bendras žaidimų pateikimas.</p>
<p>„Mes atlikome nemažai pakeitimų naujajame Steam kliente atsižvelgdami į mūsų vartotojų pageidavimus dėl programinės įrangos greičio, galimybių ir, žinoma, sąsajos.“, - sakė Džonas Kukas, Steam kliento kūrimo vadovas. Ar tai pateisins lūkesčius, nuspręs tik žaidėjai.<br /></p>
