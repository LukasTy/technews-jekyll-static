---
layout: post
status: publish
published: true
title: Sound Blaster X-Fi Titanium garso plokštė
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 138
wordpress_url: http://localhost/site/new/sound_blaster_x-fi_titanium_garso_plokste/
date: '2009-01-24 01:05:33 +0200'
date_gmt: '2009-01-24 01:05:33 +0200'
categories:
- Multimedia įrenginiai
- Apžvalgos
---
<p>Šiandien į mūsų kuklų bandymų poligoną pateko dar vienas <i>Creative</i> kompanijos gaminys, šį kartą susijęs su garso apdorojimu. Tai <i>Fatal1ty Professional</i> serijai priklausantis, <i>X-Fi</i> produktų šeimos atstovas – <i>Sound Blaster X-Fi Titanium</i> garso plokštė. </p>
<p>Norinti užtikrinti tikrai aukštos klasės garsą namuose tiek žaidžiant žaidimus, tiek besimėgaujant muzika bei filmais, reikia ne tik puikios garsiakalbių sistemos ar kokybiškų ausinių, bet ir padorios garso plokštės, kuri yra bene svarbiausias įrenginys užtikrinantis švarų skambesį. Išsirinkti tinkamą garso kortą yra ne ką lengvesnis uždavinys nei naujos aparatūros pirkimas ir dažnai dėl eilinio vartotojo neišmanymo bei spalvingų rinkodaros triukų, pirkėjai permoka už įsigyjamą prekę. Ar vertas savo kainos ir šis <i>Creative</i> produktas, kuris, anot pačio gamintojo, nors ir yra orientuotas „gamer‘iams“, tiks ir entuziastingam žaidėjui, ir užkietėjusiam melomanui? Tai aš ir pabandysiu išsiaiškinti šioje apžvalgoje. </p>
<p><b>Pakuotė ir komplektacija</b></p>
<p>Garso plokštė yra įpakuota ryškiai raudonos spalvos kartoninėje dėžėje, kuri neišsiskiria iš tokio tipo pakuočių jokiomis ypatingomis savybėmis. Priekinėje pakuotės dalyje yra pavaizduota pačio produkto nuotrauka bei visa būtiniausia atributika – jo pavadinimas, logotipas ir žinoma žymiojo <i>Fatal1ty</i> nuotrauka bei autografas, kuris turėtų patvirtinti, kad ši plokštė – tikro žaidėjo svajonė. Šonuose pademonstruoti visos garso plokštės sąsajos ir vaizdžiai parodyta, už ką kiekviena „skylutė“ yra atsakinga ir kokią įrangą prie jų galima prijungti. </p>
<p><a class="ns" href="http://www.technews.lt/upl/Failai/Sound_Blaster_X-Fi_Platinum_Package_Front_1500px.jpg"><br /><img src="http://www.technews.lt/upl/Failai/Sound_Blaster_X-Fi_Platinum_Package_Front_700px.jpg" /><br /></a> </p>
<p><a class="ns" href="http://www.technews.lt/upl/Failai/Sound_Blaster_X-Fi_Platinum_Package_Back_1500px.jpg"><br /><img src="http://www.technews.lt/upl/Failai/Sound_Blaster_X-Fi_Platinum_Package_Back_700px.jpg" /><br /></a></p>
<p>Galinėje dėžės pusėje - keliomis kalbomis išmargintas reklaminis tekstas giriantis plokštę bei abstrakčiai informuojantis apie technines jos specifikacijas bei palaikomas technologijas. Čia randame per 20 skirtingų logotipų iš kurių ir sužinome, kad plokštė palaiko tokius dalykus kaip <i>EAX 5.0</i> ar <i>Dolby Digital Surround</i> ar ją galima naudotis kompiuteriuose su <i>Windows XP</i> bei <i>Windows Vista</i> sistemomis. Bet apie tai vėliau. Išpakavus spalvingąją dėžutę radau kuklų ir paprastą turinį – keliomis kalbomis parašytą „greitos pradžios gidą“, tvarkyklių bei papildomos programinės įrangos kompaktą, reklaminę <i>Bioshock</i> brošiūrą ir žinomą pačią garso kortą.  </p>
<p><a class="ns" href="http://www.technews.lt/upl/Failai/Sound_Blaster_X-Fi_Platinum_Package_Contents_1500px.jpg"><br /><img src="http://www.technews.lt/upl/Failai/Sound_Blaster_X-Fi_Platinum_Package_Contents_700px.jpg" /><br /></a></p>
<p><b>Įspūdžiai, specifikacijos, įdiegimas</b></p>
<p>Paėmus į rankas plokštę iškart į akis krenta unikalus jos dizainas, o tiksliau montažinę plokštę (angl. PCB) gaubiantis metalinis „šarvas“ su <i>Fatal1ty</i> logotipu. Tokį sprendimą gamintojas tikriausiai panaudojo ne tik estetiniu aspektu, kadangi metalinė plokštė puikiai apsaugo kondensatorius, mikroschemas bei kitus jautrius komponentus. Pati plokštė prie kompiuterio yra jungiama per <i>PCI-Express</i> sąsają ir kas geriausia, palaikomi visų trijų tipų greičiai. Tad jei dėl masyvios vaizdo plokštės aušinimo sistemos ar turimo <i>SLI</i> sprendimo pagrindinėje nerasite laisvo x1 greičio jungties, garso plokštę visada galėsite prijungti ir prie spartesnio x8 ar x16 <i>PCI-Express</i> lizdo. Galinėje plokštės dalyje radau standartinį kiekį jungčių – „Line In“ įėjimą mikrofonui ir ausinėms, keturis lizdus palaikančius 2.1, 5.1 bei 7.1 garsiakalbių sistemas bei S/PDIF optinį įėjimą bei išėjimą, kurie pasitarnaus kokybiškos namų kino sistemos, žaidimų konsolės ar stiprintuvo prijungimui. Išsamesnes gaminio specifikacijas galite rasti gamintojo <a class="ns" href="http://lt.europe.creative.com/products/product.asp?category=209&subcategory=669&product=17791&nav=0&listby=">puslapyjep</a>.</p>
<p><a class="ns" href="http://www.technews.lt/upl/Failai/Sound_Blaster_X-Fi_Platinum_Front_(with_metal_cover)_1500px.jpg"><br /><img src="http://www.technews.lt/upl/Failai/Sound_Blaster_X-Fi_Platinum_Front_(with_metal_cover)_700px.jpg" /><br /></a></p>
<p><a class="ns" href="http://www.technews.lt/upl/Failai/Sound_Blaster_X-Fi_Platinum_Back_(with_metal_cover)_1500px.jpg"><br /><img src="http://www.technews.lt/upl/Failai/Sound_Blaster_X-Fi_Platinum_Back_(with_metal_cover)_700px.jpg" /><br /></a></p>
<p><a class="ns" href="http://www.technews.lt/upl/Failai/Sound_Blaster_X-Fi_Platinum_Input_Panel_1500px.jpg"><br /><img src="http://www.technews.lt/upl/Failai/Sound_Blaster_X-Fi_Platinum_Input_Panel_700px.jpg" /><br /></a></p>
<p>Plokštės montavimas nesukėlė jokių papildomų keblumų ir jau po keleto minučių nuo išpakavimo, <i>X-Fi Titanium</i> „tupėjo“ laisvame <i>PCI-Express x16</i> lizde. Programinės įrangos ir tvarkyklių diegimas truko ypač ilgai ir reikalavo net kelių sistemos perkrovimų. Po gero pusvalandžio, o gal net daugiau, plokštė buvo visiškai atpažinta <i>Windows XP SP3</i> operacinės sistemos, o mano kietajame diske apart svarbiausių tvarkyklių puikavosi ir geras tuntas papildomų programų, kas asmeniškai man yra nepriimtina. Žinoma, kiekvienas vartotojas turi savus poreikius, tačiau būtų gerai jei gamintojas leistų savo poreikius pareikšti prieš viso gėrio įdiegimą. Kadangi plokštė buvo testuota <i>Windows XP</i> aplinkoje, diegimo vedlys HDD neužkrovė dar viena papildoma programa – <i>ALchemy</i>. Pastarosios tikslas - <i>Vista</i> operacinėje sistemoje sėkmingai atkurti <i>EAX 5,0</i> apsupties technologiją žaidimuose skirtuose <i>Windows XP</i> OS. Jau geriau gamintojas būtų buvęs tai sudėjęs ne į kompaktą, o į pačią plokštę. Kadangi programinę įrangą tyrinėjau minimaliai, paminėsiu tik kelis išbandytus dalykus. </p>
<p><a class="ns" href="http://www.technews.lt/upl/Failai/Sound_Blaster_X-Fi_Platinum_Front_(without_metal_cover)_1500px.jpg"><br /><img src="http://www.technews.lt/upl/Failai/Sound_Blaster_X-Fi_Platinum_Front_(without_metal_cover)_700px.jpg" /><br /></a></p>
<p>Visu pirma - <i>MediaSource 5</i>. Tai visavertė muzikos tvarkymo programa, kurioje randame muzikos bibliotekos, garso rinkmenų konverterio (MP3 <-> WAV) ir grotuvo funkcijas. Nieko įspūdingo ar išskirtinai naudingo šiame namų fonotekos valdymo įrankyje neradau, gal tik sužavėjo galimybė greitai išanalizuoti garso rinkmeną ir nustatyti garsumo informaciją bei tempą, kas leido atsikratyti garso lygio skirtumų tarp grojamų dainų bei suteikė galimybę efektyviau kurti tokio pačio ritmo muzikos grojaraščius. Kad ir kaip ten bebūtų, mano pamėgtam <i>Windows Media Player 9</i> grotuvui, <i>Creative</i> sprendimas neprilygsta, ką jau bekalbėti apie užkietėjusių <i>Winamp</i> ar <i>iTunes</i> fanų susidomėjimą. </p>
<p><img src="http://www.technews.lt/upl/Failai/MediaSource_5_Organizer.jpg" /></p>
<p><img src="http://www.technews.lt/upl/Failai/MediaSource_5_Player.jpg" /></p>
<p>Kitas mano išbandytas įrankis buvo <i>Creative Smart Recorder</i>. Kaip supratote iš pavadinimo tai programa skirta garso įrašymui iš įvairių šaltinių, o įdomiausia funkcija dėl kurios mane šis įrankis ir sužavėjo – tai „What U Hear“, kurios pagalba į kietąjį diską, WAV ar WMA audio formatais yra įrašoma viskas, kas grojama per jūsų garsiakalbius. Taigi, pasinaudojant šia funkcija aš, be didesnio vargo, o svarbiausia nebloga garso kokybe, įrašiau kelis patikusius „set‘us“ ir tuntą laidų iš internetinio radijo stočių. Tikrai naudinga ir paprasta.</p>
<p>Svarbiausias programinės įrangos komponentas yra <i>Creative Audio Console</i>, kurioje vyksta pagrindiniai garso plokštės veikimo būdo nustatymai. Yra trys pagrindinai veikimo režimai, kurių kiekvienas turi savo nustatymus geriausiai tinkančius tam tikrai veiklai, tai – <i>Entertainment</i> , <i>Game</i> ir <i>Audio Creation</i>. Kiekviename režime, skirtingai, rasite derintuvą (angl. Equalizer), garso konversijos dažnio pasirinkimus, garsiakalbių sistemos pasirinktis ir <i>EAX</i>, <i>Dolby Digital Live</i>, <i>X-Fi CMSS-3D</i>, <i>X-Fi Crystalizer</i> technologijų valdymo paneles bei keletą kitų funkcijų. Programa taip pat suteikia galimybę per papildomą vartotojo sąsają susieti leidžiamas aplikacijas su plokštės veikimo režimais. Pavyzdžiui, įjungus grotuvą automatiškai įsijungia ir <i>Entertainment</i> režimas, o paleidus kokį žaidimą režimas pasikeičia į <i>Game</i>. Visas valdymas vyksta itin paprastai, nors pripažinsiu viską suprasti iš pradžių buvo kiek keblu, tad informacijos teko ieškoti internete. Dėl to kaltinau gaminio dokumentaciją, kurioje kaip bebūtų keista apie pridedamos programinės įrangos galimybes ir valdymo funkcijas neradau nei žodžio.</p>
<p><img src="http://www.technews.lt/upl/Failai/Creative_X-Fi_Control_Console.jpg" /></p>
<p><b>Bandymai</b></p>
<p>Garso plokštę testavau apie dvi savaites prijungęs <i>Jazz J-9925</i> 5.1 garsiakalbių sistemą bei <i>Sony MDR-XD300</i> ausines. Klausiausi įvairios muzikos (žanrai svyravo nuo komercinių perliukų iki pogrindinės klubinės kultūros gabalų), žiūrėjau keletą DVD filmų bei žaidžiau <i>Battlefield 2</i> ir <i>Crysis</i> žaidimus. Muzikos skambesys mane nustebino savo švarumu ir tikrai labai gera garso kokybe. Klausiausi tiek 2.1/5.1 režimuose veikiančiomis kolonėlėmis, tiek stereo ausinėmis įjungus ir išjungus <i>Crystalizer</i> ir pastebėjau, kad ši funkcija nėra visiškas rinkodaros triukas ir atlieka savo darbą tikrai gerai. Ypač tai atsispindėjo klausant prastesnės kokybės (86 – 128 Kbps bitų reitingą turinčias) dainas. Priminsiu, kad šios technologijos esmė – automatiškai analizuoti visas atkuriamas rinkmenas ir jose programiškai surasti dėl failų konversijos prarastus garso segmentus ir juos simuliuoti. Dėl atkuriamų prarastų segmentų, mes girdime švaresnius aukštus ir sodresnius žemų dažnių garsus. Filmų peržiūra taip pat paliko labai teigiamą įspūdį, <i>Dolby Digital Live</i> apsuptis veikė nepriekaištingai naudojant garsiakalbius, o apsupties simuliacijos technologija <i>X-Fi CMSS-3D</i> su stereo ausinėmis davė panašius rezultatus. Kalbant apie žaidimus pastaroji technologija šioje srityje pasirodo visu savo grožiu, ypač tai atsispindėjo <i>Crysis</i> žaidime, kuriame didžiausią įspūdį paliko iš įvairių pusių skambantys sprogimai, šūviai ir priešų žingsniai. Garso plokštė pasižymi turinti spartų procesorių bei 64 MB integruotos atminties, kurią pats gamintojas vadina <i>X-RAM</i>. </p>
<p><a class="ns" href="http://www.technews.lt/upl/Failai/Sound_Blaster_X-Fi_Platinum_Processor)_1500px.jpg"><br /><img src="http://www.technews.lt/upl/Failai/Sound_Blaster_X-Fi_Platinum_Processor)_700px.jpg" /><br /></a></p>
<p>Kaip teigia <i>Creative</i> šioje atmintyje gali būti saugomi suderinamo žaidimo garsai, kas papildomai nepakrautų diskinio kaupiklio ir operatyviosios atmintinės, o kartu ir neeikvotų centrinio procesoriaus išteklių bei suteiktų FPS prieaugį žaidžiant. Visa tai skamba gražiai, tačiau pačiam išbandžius plokštę su <i>Battlefield 2</i> žaidimu, kuris yra visiškai suderinamas su <i>X-RAM</i>, mane nuvylė gauti rezultatai. Žaidimo spartos prieaugis naudojant <i>X-RAM</i> technologiją apytiksliai tesiekė 5 %, kas suteikė vos 2 papildomus kadrus per sekundę. Apskritai nemanau, kad šis sprendimas yra naudingas žaidėjams, kadangi suderinamų žaidimų sąrašas yra itin kuklus. </p>
<p><b>Išvados</b></p>
<p>Taigi išbandęs plokštę galiu patvirtinti, kad tai yra tikrai puikus pirkinys norintiems atsikratyti integruoto garso apdorojimo sprendimo ir pasinerti į visavertį trimatį bei kokybišką stereo skambesį. Tiek namų vartotojų poreikius, tiek profesionalių žaidėjų keliamus reikalavimus šis <i>Creative</i> gaminys patenkins visu šimtu procentų. Nepatiko tik ilgai trunkantis tvarkyklių ir papildomos (dažnai kam nereikalingos) programinės įrangos diegimas ir ribota jos naudojimosi dokumentacija. Panaršius internete netgi teko rasti atsiliepimų apie streikuojančias tvarkykles ir dėl to kenčiančią garso kokybę, ypač <i>Vista</i> operacinėje. Nuvylė ir išpūstas <i>X-RAM</i> burbulas, kuris nesuteikia pastebimo spartos prieaugio ir yra minimaliai pritaikomas. Kitaip tariant produktas negali būti geriausiu vien dėl šių neigiamų savybių. Lietuvos parduotuvėse šią plokštę įsigyti galima už apytiksliai 500 litų. Primokėję papildomus 50 lt gausite <i>Fatal1ty Champion</i> plokštės variantą, kurio komplektacijoje rasite papildomą daiktą - į 5,25 korpuso nišą statomą panelę. Naudojantis ją patogiai galėsite perjunginėti plokštės veikimo režimus, reguliuoti garsą, bei prijungti ausines ar mikrofoną. Ar tai reikalinga - spręsti jums. </p>
<p></p>
