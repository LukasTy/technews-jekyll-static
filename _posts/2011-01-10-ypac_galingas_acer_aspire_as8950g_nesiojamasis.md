---
layout: post
status: publish
published: true
title: Ypač galingas Acer Aspire AS8950G nešiojamasis
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5430
wordpress_url: http://localhost/site/new/ypac_galingas_acer_aspire_as8950g_nesiojamasis/
date: '2011-01-10 17:13:48 +0200'
date_gmt: '2011-01-10 17:13:48 +0200'
categories:
- Naujienos
---
<div class="imgright"><img src="http://technews.lt/upload/Acer_Aspire_AS8950G_Lft_1_610x455.jpg"  /></div>
<p>Kompanija Acer visai neseniai pasibaigusioje CES 2011 parodoje pristatė nešiojamąjį, ar kitaip pernešamą kompiuterį, kuris turi net 18.4 colio ekraną, keturių branduolių procesorių ir gali be problemų rodyti tiek Blu-Ray filmus, tiek ir paleisti žaidimus.</p>
<p>Aspire AS8950G pavadinimą turintis galiūnas pasižymi vienu iš galingesnių keturių branduolių Intel Core i7-2630QM centriniu procesoriumi, naujos kartos AMD Mobility Radeon HD 6850 vaizdo plokšte, 8GB DDR3 darbine atmintimi ir 750GB kietuoju disku.</p>
<p>Kaip jau supratote, žaidimus pažaisti su šiuo milžinu bus galima, tačiau kaip kitos pramogos? Nešiojamasis turi minėtą 18.4 colio įstrižainės ekraną, kurio įgimtoji rezoliucija yra Full HD, arba kitaip 1920x1080 taško. Prie viso šito labai dera įdėtas Blu-Ray diskasukis bei Acer CineSurround garso sistema, kurią sudaro penki garsiakalbiai ir žemų dažnių kolonėlė.</p>
<p>Nešiojamąjį už Atlanto jau galima įsigyti, tuo tarpu Europoje jis pasirodys už kelių dienų. Pranešama, kad Acer Aspire AS8950G bazinės versijos kaina prasidės nuo 1600 JAV dolerių, tačiau galbūt jūs norėsite daugiau darbinės atminties ar talpesnio kietojo disko? Tai nebus problema, tiesiog reikės labiau paploninti piniginę.<br /></p>
