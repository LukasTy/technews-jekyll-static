---
layout: post
status: publish
published: true
title: Epson atnaujino namams skirtų vaizdo projektorių seriją
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4079
wordpress_url: http://localhost/site/new/epson_atnaujino_namams_skirtu_vaizdo_projektoriu_serija/
date: '2009-09-23 18:51:15 +0300'
date_gmt: '2009-09-23 18:51:15 +0300'
categories:
- Naujienos
---
<p>Pasaulinė vaizdo projektorių rinkos lyderė bendrovė Epson pristatė šešis namų vartotojams skirtus gaminius. Naujieji produktai leis mėgautis aukščiausia vaizdo kokybe namuose dideliame ekrane žiūrint kino filmus, sporto varžybas, nuotraukas, žaidžiant kompiuterinius žaidimus, ar tiesiog dainuojant karaoke.</p>
<p><b>Kokybiškesnis kinas namuose</b></p>
<p>Aukštos kokybės vaizdą vertinantiems kino gurmanams skirti trys gaminiai –  EH-DM3, EH-TW450 ir EH-TW3500. Pirmasis – patogus ir mobilus namų projektorius, sukurtas „viskas viename“ principu. HD vaizdo standartą palaikančiame gaminyje įdiegti DVD ir DivX kino grotuvai bei pažangi ir kokybiška garso sistema. EH-DM3 projektoriuje esančios HDMI ir USB jungtys leidžia prietaisą patogiai sujungti su žaidimų konsolėmis, skaitmeninėmis vaizdo kameromis, televizoriais ir kita namų elektronika. Gaminio kontrasto santykis – 3000:1.</p>
<p>Tuo tarpu HD kokybės vaizdą rodantis EH-TW450 – visapusiškas bei stilingas vaizdo projektorius, puikiai tinkantis namų kino entuziastui. Įrenginį taip pat galima sujungti su įvairia namų elektronika, jame įmontuoti kokybiški garsiakalbiai, o kontrastas siekia 3000:1.</p>
<p>Trečiasis namų kino gerbėjams skirtas produktas patenkins net ir patį išrankiausią skonį. EH-TW3500 siūloma vaizdo kokybė kone prilygsta kino teatrui, nes įrenginio kontrasto santykis siekia 36000:1. Jo atkuriamu natūraliu, aiškiu ir akims nekenksmingu vaizdu gali gėrėtis ne tik kino, tačiau ir kompiuterinių žaidimų entuziastai.</p>
<p>Visuose gaminiuose įdiegta unikali, Epson laboratorijose sukurta 3LCD technologija, leidžianti išgauti itin aiškų, ryškų, akims nekenkiantį  vaizdą, kurį žiūrėti įmanoma net ir dienos šviesoje.  Be to, tai vieni ekonomiškiausių iš šiuo metu rinkoje esančių modelių, taupantys elektros energiją bei pinigus.</p>
<p><b>Nauja kompiuterinių žaidimų kokybė</b></p>
<p>Kompiuterinių  žaidimų gerbėjus Epson maloniai nustebins naujuoju EH-TW2900 vaizdo projektoriumi, pasiūlysiančiu išskirtinę kokybę. 18000:1 siekiantis kontrasto santykis leis grožėtis kokybiškais, dinamiškais, spalvingais vaizdais už TV net kelis kartus didesniame ekrane.</p>
<p>Stilingame įrenginyje įdiegtos 3LCD vaizdo technologijos. Projektoriuje sumontuotos garso kolonėlės. Įrenginys veikia itin tyliai – vos 22 dB garsu. Juo taip pat galima žiūrėti DVD arba Blu-ray formato filmus ar kitą medžiagą, TV, grožėtis nuotraukomis ir pan.</p>
<p><b>Vertinantiems nepriekaištingą kokybę  – EH-TW5500 ir EH-TW4400</b></p>
<p>Namų  vartotojams, vertinantiems tik aukščiausią kokybę, Epson pristato du rinktinius savo vaizdo projektorius EH-TW5500 ir EH-TW4400. Pirmasis HD kokybės vaizdą atkuriantis įrenginys pasižymi vienu aukščiausiu rinkoje, 200000:1 siekiančiu kontrasto santykiu. Šio stilingo projektoriaus techniniai parametrai garantuoja nepriekaištingą vaizdą be jokių trukdžių.</p>
<p>Kitas kokybę  vertinantiems namų vartotojams skirtas gaminys EH-TW4400 pasižymi kiek mažesniu, 130000:1 siekiančiu kontrastu, tačiau yra pigesnis. Kaip ir TW5500, čia sumontuotas specialus šviesos filtras, leidžiantis įrenginiu naudotis esant bet kokiam apšvietimui.</p>
<p>Abu įrenginiai nepriekaištingai atkuria bet kokį vaizdą – nesvarbu, ar tai kino filmas, ar TV laida. 3LCD technologijų bei įspūdingo kontrasto dėka transliuojami vaizdai yra aiškūs, ryškūs, aštrūs ir išskirtinai kokybiški. EH-TW5500 konstrukcijos dėka vaizdo projekcija neatspindi paviršiaus, kas dar padidina žiūrėjimo malonumą.</p>
<p>Abiejuose gaminiuose įdiegta pažangi 3LCD technologija, dirbdami jie skleidžia vos 22 dB garsą. Įrenginiai yra lengvai įdiegiami bei veikia tiek horizontalioje, tiek vertikalioje padėtyse. Projektoriai turi galimybę iki 2,1 karto priartinti rodomą vaizdą.</p>
<p><img src="http://www.part.lt/img/1f1c951212d1717268ff58629dac61c5260.bmp" /></p>
<p><b>Kainos ir prieinamumas</b>:</p>
<p>EH-DM3 –  2240 Lt., parduotuvėse nuo lapkričio mėn.</p>
<p>EH-TW450 –  2585 Lt., parduotuvėse nuo spalio mėn.</p>
<p>EH-TW3500 –  5170 Lt., parduotuvėse nuo spalio mėn.</p>
<p>EH-TW2900 –  4135 Lt., parduotuvėse nuo spalio mėn.</p>
<p>EH-TW5500 –  11380 Lt., parduotuvėse nuo lapkričio mėn.</p>
<p>EH-TW4400 –  9655 Lt., parduotuvėse nuo lapkričio mėn. </p>
