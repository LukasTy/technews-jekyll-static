---
layout: post
status: publish
published: true
title: Apple pristato tris naujus gaminius
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4191
wordpress_url: http://localhost/site/new/apple_pristato_tris_naujus_gaminius/
date: '2009-10-21 17:13:24 +0300'
date_gmt: '2009-10-21 17:13:24 +0300'
categories:
- Naujienos
---
<div class="imgright"><img src="http://www.part.lt/img/109e22ef1aa5b2962dd7b429a6037be4440.jpg"  /></div>
<p>Apple iš esmės atnaujino savo ypač aukštos klasės stalinių iMac kompiuterių seriją. Atnaujinimai pagaliau leis iMac‘ams ir vėl atitinkamai susigrumti su šios kartos įprastiniais staliniais kompiuteriais.</p>
<p>Kompanija oficialiai pranešė, jog pristato du naujus modelius – vieną su 21.5 colio, kitą - su masyviu 27 colių ekranu, kurie pakeis esamus aukštos klasės, atitinkamai 20 ir 24 colių iMac variantus. Atnaujinimai abejoms naujoms versijos suteiks visiškai pilnai plačiaekranius ekranus su Full HD rezoliucijos palaikymu, taip pat visi iMac nuo šiol galės turėti keturių branduolių Intel procesorius ir kitus pakeitimus aparatinėje įrangoje bei periferijoje, kurie padidins bendrą kompiuterių našumą.</p>
<p>Visų pirma galime pakalbėti apie kiek pigesnį iMac, kuris pasižymi 21.5 colių ekranu. Pastarasis turi 16:9 kraštinių santykį ir palaiko pilną HD rezoliuciją – 1920x1080 pikselius. Tuo tarpu 27 colių ekraną turintis modelis galės atvaizduoti ypač didelę 2560x1440 pikselių raišką, kas yra išties įspūdinga. Ekranai naudoja IPS technologiją, kuri pateikia tokį pat ryškų vaizdą žiūrint net iki 178 laipsnių kampu. Nuo šiol jie, taipogi, pasižymi nebe įprastiniais, tačiau LED Backlit displėjais (liet. foninis apšvietimas).</p>
<p>Kompiuterių techninės konfigūracijos galės kiek varijuoti. Štai, abejose sistemose galima turėti iki 16GB darbinės atminties, keturių branduolių procesorių ar 2TB kietąjį diską informacijai. Bazinis 21.3 colio iMac’as kainuos 1200 JAV dolerių ir pasižymės Intel Core 2 Duo 3.06 procesoriumi, nVidia GeForce 9400M grafine plokšte, 4GB RAM ir 500GB kietuoju disku. Sumokėję 300 JAV dolerių daugiau, gausite 1TB kietąjį diską bei ATI Radeon HD 4670 vaizdo plokštę.</p>
<p>Už 1700 JAV dolerių jau galite įsigyti bazinę 27 colių iMac versiją. Tiesa, jos techninės specifikacijos lygiai tokios pat, kaip minėto brangesnio iMac 21.3 modelio, kuris kainuoja 1500 JAV dolerių. Galiausiai, brangiausias 27 colių iMac‘as už 2000 JAV dolerių pasirodys lapkritį ir turės Intel Core i5 2.66GHz procesorių, 4GB RAM ir ATI Radeon HD 4850 vaizdo plokštę. Jei kišenėje dar lieka vienas ar kitas tūkstantėlis, bus galimybė įsidėti Intel Core i7 procesorių ar talpesnį kietąjį diską.</p>
<p>Ir trečiasis mūsų vis dar neaptartas produktus – Magic pelė (fototografija viršuje). Ji sukurta naudojant „Multi-Touch“ technologijos pagrindą. Šią technologiją Apple jau plėtojo iPhone, iPod ir MacBook Pro produktuose, tad tai nėra naujiena. Kaip jau galėjote suprasti, Magic pelė neturės jokių mygtukų – ji turi lietimui jautrų paviršių.</p>
<p>Kompanija tikina, kad tai vartotojams – tik į naudą. Neva Magic pelės turėtojai galės lengviau apžiūrėti didelės apimties dokumentus, dirbi su vaizdais ir panašiai. Magic taip pat galima sukonfigūruoti ir pasirinkti – norite, kad ji turėtų vieną ar du mygtukus. Ji veikia Bluetooth technologijos pagalba, tad yra belaidė.<br /></p>
