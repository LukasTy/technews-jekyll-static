---
layout: post
status: publish
published: true
title: Nokia pristato N96 ir N78 telefonus
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 1254
wordpress_url: http://localhost/site/new/nokia_pristato_n96_ir_n78_telefonus/
date: '2008-02-11 17:17:10 +0200'
date_gmt: '2008-02-11 17:17:10 +0200'
categories:
- Naujienos
---
<p>Suomių milžinas <i>Nokia</i>, šiuo metu vykstančioje <i>Mobile World Congress</i> parodoje/konferencijoje, šįryt pristatė du naujus daugialypės terpės telefonus. Kaip jau perskaitėte iš pavadinimo, naujieji produktai tęs 9x ir 7x mobiliųjų šeimas ir priklausys N serijai.<br />
<br><br />
<br>Taigi <i>Nokia N96</i> – tai <i>N95 8GB</i> „jaunesnysis brolis“, kuris įgavo kiek aptakesnę korpuso formą ir pasiskolino net keletą dizaino akcentų iš N81 telefono. Vidinė telefono atmintis didėja dvigubai – nuo šiol vaizdo įrašams, muzikai, dokumentams bei kitoms rinkmenoms turėsime net 16 GB atminties. Jeigu ir toks kiekis yra per mažai, ją bus galima praplėsti pasinaudojant microSDHC tipo atminties kortelėmis (komplektacijoje pateikiama 8 GB talpos kortelė) iki 24 GB. Apart didelės talpos, naujajame telefone palaikoma <i>N-Gage</i> žaidimų platforma, yra įdiegta pilno dydžio 3,5mm ausinių jungtis, 3D stereo garsiakalbiai ir netgi DVB-H imtuvas, kurio pagalba daugelyje Europos ir Šiaurės Amerikos šalių galėsime mėgautis TV transliacijomis. Kitos specifikacijos analogiškos <i>N95 8GB</i> telefonui – WiFi, GPS, 5 megapikselių kamera su auto-fokusavimo bei kitomis funkcijomis, palaikomi GPRS, EDGE duomenų perdavimai, 3G, Bluetooth 2.0 (su AD2P) ir kt.<br />
<br><br />
<br>Telefono pasirodymas Europos rinkoje numatomas šią vasarą (specifinių regionų, tarp jų ir Baltijos šalių pasirodymo data nebuvo paskelbta), o kainuos šis daugiafunkcinis kompiuteris 550 eurų ( 799 JAV dolerius).<br />
<br><br />
<br><br><img src="http://www.technews.lt/upl/Failai/nokian96-lg.jpg"><br><span class="saltinis">Kaip matome telefono dizaino sprendimas jau nebetęsia N80 tradicijų, o skolinasi elementus iš N81</span><br />
<br><br />
<br>Antrasis pristatytas telefonas – <i>Nokia N76</i>. Jis sukurtas kaip biudžetinė alternatyva <i>N82</i> telefonui. Kaina nukrito sumažinus integruotos fotokameros matricos raiškos kiekį iki 3,2 megapikselių, o vidinės atminties sprendimą pakeičiant microSDHC tipo atminties kortelių lizdo atsiradimu. Žinoma telefonas nepraras WiFi bei GPS technologijų palaikymo, tebeturės 3,5 mm ausinių jungtį. Keistas sprendimas telefone įdiegti FM bangų siųstuvą, kurio pagalba jūsų klausoma muzika bus transliuojama kitiems įrenginiams.<br />
<br><br />
<br>Telefonas bus komplektuojamas su 2 GB microSD kortele, kainuos 350 eurų (508 JAV dolerius) ir pasirodyti Europos rinkoje turėtų kažkur pavasarį.<br />
<br><br />
<br><br><img src="http://www.technews.lt/upl/Failai/nokian78-lg.jpg"><br><span class="saltinis">N78 taip pat turi iš N81 telefono pasiskolintas dizaino detales, tačiau tęsia tradicijas – kaip ir pirmtakai, įrenginys nėra „slide“ tipo</span><br />
<br></p>
