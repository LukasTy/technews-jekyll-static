---
layout: post
status: publish
published: true
title: "(SP) Omnitel salonuose – telefonus sauganti įranga"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4005
wordpress_url: http://localhost/site/new/sp_omnitel_salonuose__telefonus_sauganti_iranga_/
date: '2009-09-02 15:22:03 +0300'
date_gmt: '2009-09-02 15:22:03 +0300'
categories:
- Naujienos
---

<div class="imgright"><img src="http://t1.gstatic.com/images?q=tbn:WkE5q8O3hv0noM:http://www.eradicatespyware.net/blog/wp-content//5619_kaspersky_mobilesecurity-09.jpg"  /></div>
<p>Išmaniųjų telefonų vartotojai visuose <i>Omnitel</i>  salonuose galės įsigyti <i>Kaspersky Mobile Security</i> programinę įrangą. Ji padės mobiliųjų įrenginių vartotojams surasti pamestus ar pavogtus telefonus, taip pat apsaugos nuo konfidencialios informacijos vagysčių, SMS brukalų, nepageidaujamų skambučių ar mobiliųjų virusų. </p>
<p>„Su <i>Kaspersky Mobile Security</i> vartotojai gaus visapusę išmaniųjų telefonų apsaugą. Programa leidžia per atstumą ištrinti konfidencialią informaciją iš pamesto ar pavogto telefono, taip pat nustatyti telefono buvimo vietą, net jeigu jame yra pakeista SIM kortelė“, – sakė oficialaus <i>Kaspersky Lab</i>. atstovo Lietuvoje bendrovės <i>Atviros informacinės sistemos</i> projektų vadovas Andrius Šaveiko. „Partnerystė su didžiausią Lietuvoje prekybos salonų tinklą bei daugiausia vartotojų turinčia bendrove <i>Omnitel</i> padės pristatyti saugumo paketą plačiausiam vartotojų ratui“. </p>
<p>Ekspertų  vertinimais, šiandien mobilieji virusai dar nėra didžiausias išmaniųjų telefonų savininkams gresiantis pavojus. Kur kas didesnių nuostolių patiriama praradus telefoną su konfidencialia informacija. <i>SANS Institute</i> duomenimis, kasmet prarandama beveik trečdalis visų telefonų, o kiekvieno jų vertė, su įrašyta informacija, siekia 2,5 tūkst. JAV dolerių (apie 6 tūkst. litų). </p>
<p>„Vartotojų patiriami nuostoliai yra milžiniški. <i>Kaspersky Mobile Security</i> produktas leidžia jų išvengti, nes galima užblokuoti ar sunaikinti visą prarasto įrenginio atmintį tiesiog siunčiant SMS žinutę su kodiniu žodžiu į savo numerį“, – aiškino A. Šaveiko. </p>
<p>Anot jo, net jeigu vagišius pakeičia SIM kortelę, programa slapta atsiunčia savininkui naujai įdėtos kortelės numerį. Pasinaudojus juo galima ne tik sunaikinti duomenis, bet ir, pasitelkus teisėsaugos institucijas, surasti prarastą įrenginį bei grąžinti jį teisėtam savininkui. „Turint telefone GPS imtuvą su <i>Google Maps</i> programine įranga, programa parodo žemėlapyje vietą, kurioje tuo metu yra pavogtas ar pamestas telefonas“, - sakė A. Šaveiko.  </p>
<p><i>Kaspersky Mobile Security</i> pravers ir tėvams, norintiems žinoti, kur yra jų vaikai. Be to, tėvai gali blokuoti skambučius ir SMS žinutes iš vaikų telefonų į nepageidaujamus numerius. </p>
<p>Remiantis tyrimų  ir konsultacinės bendrovės <i>Gartner</i> duomenimis, 2008 m. pasaulyje buvo parduota apie 140 mln. išmaniųjų telefonų.  </p>
<p><i>Kaspersky Mobile Security</i> programa veikia su <i>Symbian</i> ir <i>Windows Mobile</i> išmaniųjų telefonų platformų versijomis, tokiuose telefonuose kaip <i>HTC Diamond 2, Touch Pro 2, Snap, Sony Ericsson X1, Nokia 6220, 6730, E51, E63, N97</i> ir kituose. </p>
