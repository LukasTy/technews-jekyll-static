---
layout: post
status: publish
published: true
title: "„Corsair Force LS“ 240 GB SSD kaupiklis"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 7937
wordpress_url: http://localhost/site/new/corsair_force_ls_240_gb_ssd_kaupiklis/
date: '2014-01-13 19:38:52 +0200'
date_gmt: '2014-01-13 19:38:52 +0200'
categories:
- Duomenų kaupikliai
- Apžvalgos
---
<p>Atlikti balsavimai parodė, kad mūsų lankytojai pasitiki „Corsair“ galimybėmis pagaminti patvarų ir patikimą SSD kaupiklį. Vis dėlto savo kelią į tvirtas pozicijas SSD rinkoje „Corsair“ pradėjo nuo „SandForce“, „Marvell“ ir „Phison“ valdiklių. Greitesnius SSD kaupiklius kompanija lipdė nuo „SandForce“, tuo tarpu pirmos kartos „Phison“ buvo skirti biudžetinės klasės produktams, pagrinde „Nova 2 serijai, kuri naudojo „Phison“ sukurtą S5 valdiklį. Šiuo metu „Corsair“ savo portfelyje turi „SandForce SF-2281“, „LAMD Amber“ ir visai neseniai pasipildė naujos kartos „Phison S8“ valdikliu. Pastarasis skirtas „Corsair Force LS“ serijai, turinčiai patenkinti spartai ne itin reiklių taupančių pirkėjų norus. Patikrinsime, ar 240 GB Force LS gali tapti pamaina „SandForce SF-2281“ naudojantiems valdikliams.</p>
<p>Force LS (galima spėti, kad LS trumpinys gali reikšti „light speed“) rikiuojasi už Force GT ir Force GS serijų. „Corsair“ stato Force LS ant žemiausio SATA 6 Gbps naudojančių SSD kaupiklių laiptelio, jei kalbėsi apie dabartinę kompanijos pasiūlą. „Neutron“ serija, kuri naudoja „LAMD“ valdiklį, priklauso kitai lygai. Tiesa, „Corsair“ ir „LAMD“ draugystė tapo kiek komplikuota, kai valdiklius gaminančią kompaniją nupirko „SK Hynix“. „SK Hynix“ nieko nelaukiusi panaudojo spaudimą prieš „Corsair“ reikalaudama, kad „LAMD“ valdikliai būtų kompelktuojami su jų gamybos NAND atmintimi. „Corsair“ buvo priversta atsisakyti „Toshiba“ paslaugų ir į rinką išleido kiek atnaujintą „Neutron“ seriją, kuri jau naudojo nebe 24 nm „Toshiba“ atmintį, o 19 nm „SK Hynix“ NAND lustus. Force LS serija prieinama tik trimis modeliais: 60, 120 ir 240 GB. Pakankamai logiškas žingsnis žvelgiant į biužetinės rinkos pirkėjus.</p>
<p><img class="aligncenter" style="width: 520px; height: 428px;" src="http://technews.lt/userfiles/Corsair-Force-LS-240GB.jpg" alt="" /></p>
<p>&nbsp;</p>
<p>&nbsp;</p>
<p>&nbsp;</p>
<ul>
<li><strong>Apie </strong>„<strong>Corsair</strong>“</li>
<li><strong>Pakuotė ir komplektacija </strong></li>
<li><strong>Žvilgsnis iš arčiau</strong></li>
<li><strong>Testavimas </strong></li>
<li><strong>Rezultatai</strong></li>
<li><strong>Išvados</strong></li>
</ul>
<p>&nbsp;</p>
<p><strong>Apie „Corsair“</strong></p>
<p style="text-align: justify;">Nors amerikiečių kompanija, „Corsair“ turbūt iki skausmo žinoma net stalinių kompiuterių komponentais mažiau besidominantiems vartotojams, ne kiekvienas žino, nuo ko prasidėjo „Corsair" kelias į entuziastų širdis daugelyje HW frontų: pradedant maitinimo blokais ir baigiant periferija. Jei daugelis mano, kad įmonės augimas prasidėjo nuo DRAM modulių, būtent šių komponentų gamyba „Corsair" ir išgarsėjo, tie šiek tiek klysta. 1994 metais JAV įkurta įmonė pirmiausiai pradėjo gaminti L2 lygio atmintį OEM gamintojams, tačiau po „Intel" sprendimo įkomponuoti L2 atmintį į savo „Pentium Pro" šeimos procesorius, „Corsair" paliko šią rinką ir pradėjo išskirtinai koncentruotis į operatyvios atminties modulių gamybą. Iš pradžių žvilgsnis buo nukreiptas į serverių zoną, tačiau po kiek laiko kompanija pristatė ir entuziastams skirtus rinkinius. Per beveik dvidešimtmetį trunkantį gyvavimą „Corsair" sugebėjo sėkmingai įžengti į daugelį PC komponentų rinkų: SSD, PSU, korpusų, aušintuvų bei periferijos, pradedant klaviatūromis bei baigiant garso technika.</p>
<p>&nbsp;</p>
<p><strong>Pakuotė ir komplektacija</strong></p>
<p>Force LS kaupiklis randamas žalios-juodos spalvos pakuotėje. Daug išankstinės naudingos informacijos „Corsair“ nepateikia. Sužinome, kad Force LS niekeno nenuostabai palaiko SATA III 6 Gb/s sąsają ir turi 7 mm aukščio korpusą. Komplektacija taip pat nėra turtinga: neturime nei klonavimo įrangos, nei 2,5 -&gt; 3,5“ dėklo. Viskas, ką „Corsair“ prideda – tai keturi varžtai ir garantinių sąlygų brošiūra. Užbėgdami išvadoms už akių pasakysime, kad Force LS serijai yra taikoma trijų metų garantija.</p>
<p style="text-align: center;"><a href="http://technews.lt/userfiles/IMGP5718.JPG"><img style="width: 232px; height: 174px;" src="http://technews.lt/userfiles/IMGP5718.JPG" alt="" /></a><a href="http://technews.lt/userfiles/IMGP5719.JPG"><img style="width: 232px; height: 174px;" src="http://technews.lt/userfiles/IMGP5719.JPG" alt="" /></a></p>
<p style="text-align: center;"><a href="http://technews.lt/userfiles/IMGP5721.JPG"><img style="width: 232px; height: 174px;" src="http://technews.lt/userfiles/IMGP5721.JPG" alt="" /></a><a href="http://technews.lt/userfiles/IMGP5742.JPG"><img style="width: 232px; height: 174px;" src="http://technews.lt/userfiles/IMGP5742.JPG" alt="" /></a></p>
<p>&nbsp;</p>
<p><strong>Žvilgsnis iš arčiau</strong></p>
<p>Force LS naudoja lengvą 7 mm aukščio korpusą, todėl automatiškai tampa svarstytinu variantu nešiojamų kompiuterių savininkams.</p>
<p style="text-align: center;"><a href="http://technews.lt/userfiles/IMGP5735.JPG"><img style="width: 232px; height: 174px;" src="http://technews.lt/userfiles/IMGP5735.JPG" alt="" /></a><a href="http://technews.lt/userfiles/IMGP5737.JPG"><img style="width: 232px; height: 174px;" src="http://technews.lt/userfiles/IMGP5737.JPG" alt="" /></a></p>
<p style="text-align: center;"><a href="http://technews.lt/userfiles/IMGP5738.JPG"><img style="width: 232px; height: 174px;" src="http://technews.lt/userfiles/IMGP5738.JPG" alt="" /></a><a href="http://technews.lt/userfiles/IMGP5739.JPG"><img style="width: 232px; height: 174px;" src="http://technews.lt/userfiles/IMGP5739.JPG" alt="" /></a></p>
<p>Atidarius užapvalintais kampais pasižymintį korpusą nerandame jokių termo padų ar kitų aušinimo efektyvumą gerinančių sprendimo būdų. Indikacija, kad Force LS valdiklis neišskiria daug šilumos? Ant abiejų PCB pusių patalpinta po aštuonis 19 nm „Toshiba“ gamybos MLC NAND lustus. Kiekvienas turi dvi šerdis po 8 GB. AES-256 šifravimą ir aštuonis kanalus palaikantis „Phison PS3108“ valdiklis su NAND paketais jungiamas per Toggle sąsają. Gretimai valdiklio patalpintas spartinančios atminties „Nanya“ DDR3 lustas, kurio talpa siekia net 512 MB.</p>
<p style="text-align: center;"><a href="http://technews.lt/userfiles/IMGP5800.JPG"><img style="width: 232px; height: 174px;" src="http://technews.lt/userfiles/IMGP5800.JPG" alt="" /></a><a href="http://technews.lt/userfiles/IMGP5798.JPG"><img style="width: 232px; height: 174px;" src="http://technews.lt/userfiles/IMGP5798.JPG" alt="" /></a></p>
<p style="text-align: center;"><a href="http://technews.lt/userfiles/IMGP5797.JPG"><img style="width: 232px; height: 174px;" src="http://technews.lt/userfiles/IMGP5797.JPG" alt="" /></a><a href="http://technews.lt/userfiles/IMGP5796.JPG"><img style="width: 232px; height: 174px;" src="http://technews.lt/userfiles/IMGP5796.JPG" alt="" /></a></p>
<p>240 GB talpos modelio specifiakcijos pakankamai solidžios. Force LS pasižymi dideliais linijinio skaitymo ir rašymo greičiais, kurie, atitinkamai, siekia 560 ir 535 MB/s. IOPS sparta nėra labai įspūdinga ir nė iš tolo neprimena „OCZ Vector“, „Plextor M5P Xtreme“ ar „Crucial M500“ rodiklių. Turime 50 000 IOPS skaitant ir 62 000 IOPS rašymui.</p>
<p style="text-align: center;"><img style="width: 520px; height: 222px;" src="http://technews.lt/userfiles/ForceLS240GBspecs.png" alt="" /></p>
<p>&nbsp;</p>
<p><strong>Testavimas </strong></p>
<p style="text-align: justify;">Testavimas buvo atliekamas Force LS jungiant prie vieno iš „Gigabyte MA-990XA-UD3“ pagrindinės plokštės SATA III 6 Gb/s lizdų. SATA AHCI tvarkyklės – AMD 1.2.1.331. Norėdami objektyviau įvertinti  SSD spartą, testavimui parinkome ne tik sintetinių, bet ir realesnę SSD spartą atspindinčių testų rinkinį. CrystalDiskMark ir FutureMark PCMark 7 testai buvo atlikti SSD diskams esant šviežios būsenos, o likusieji testai buvo atlikti kaupikliams perėjus į labiau nusistovėjusią būseną. Ji buvo pasiekta pilnai pripildžius kaupiklius duomenimis ir juos ištrynus esant aktyviai TRIM funkcijai. Testavimo metodika nėra ideali ir atspindi daugmaž tokią situaciją: SSD yra sisteminis diskas (OS užima &lt; 15 % SSD talpos), kuris buvo užpildytas duomenimis (žaidimais, sunkiasvorėmis programomis) ir tuomet nutarta kaupiklį išvalyti. Informacija buvo ištrinta ir palikta tik operacinė sistema. Realaus naudojimosi testai kartojami du kartus ir išvedamas vidurkis. Po kievieno testo kompiuteris perkraunamas, siekiant išvengti bet kokio galimo informacijos įsiminimo (angl. caching).</p>
<ul>
<li><strong>Procesorius:</strong>AMD Phenom II X4 955 BE @4.263GHz (203x21) 1.504v/ CPU NB @ 2.842GHz 1.325v</li>
<li><strong>Pagrindinė plokštė: </strong>Gigabyte GA-990XA-UD3 (F12)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Kietasis diskas </strong></li>
<li><strong>WD RE3 </strong>(1 TB / 7200 RPM / SATA II)</li>
<li><strong>SSD kaupikliai: </strong></li>
</ul>
<ol>
<li>Transcend SSD720 256 GB (FW 1.2.2); read 560 MB/s / write 540 MB/s</li>
<li>Plextor M5P Xtreme 256 GB (FW 1.05) ; read 540 MB/s / write 460 MB/s</li>
<li>OCZ Vertex 450 256 GB (FW 1.0); read 540 MB/s / write 530 MB/s</li>
<li>OCZ Vector 256 GB (FW 1.03) ; read 550 MB/s / write 530 MB/s</li>
<li>OCZ Vertex 4 256 GB (FW 1.5) ; read 560 MB/s / write 510 MB/s</li>
<li>OCZ Vertex 3.20 240 GB (FW 2.30) ; read 550 MB/s / write 520 MB/s</li>
</ol>
<p>&nbsp;</p>
<p><strong>Rezultatai</strong></p>
<p style="text-align: justify;">ATTO v2.47 – sintetinis testas, naudojantis spūdžius duomenis, kurio pagalba nustatomi visų „SandForce“ valdiklį turinčių SSD linijinė įrašymo/nuskaitymo sparta, o gauti rezultatai panaudojami kaip oficialūs maksimalūs greičiai.</p>
<p style="text-align: justify;">Force LS pavyksta pasiekti tik ant popieriaus deklaruojamą skaitymo greitį, kuris viršyjamas 3 MB/s. Iki gamintojo nurodomo 535 MB/s rašymo pralaidumo pritrūksta beveik visų 35 MB.</p>
<p style="text-align: center;"><img style="width: 480px; height: 613px;" src="http://technews.lt/userfiles/ForceLSatto.png" alt="" /></p>
<p>HD Tune Pro 5.00 - kur kas realesnius linijinius greičius parodantis testas, tikrinantis visą SSD paviršių ir eliminuojantis proveržinę spartą.</p>
<p>Kaip ir visi „OCZ“ atstovai, „Corsair Force LS“ demonstruoja labai pastovią skaitymo spartą. Minimali (389,4 MB/s) ir vidutinė (392,2 MB/s) linijinio skaitymo sparta yra didžiausia tarp visų testuojamų SSD kaupiklių, o maksimali tik labai nežymiai nusileidžia „OCZ Vertex 3.20“.</p>
<p style="text-align: center;"><img style="width: 520px; height: 456px;" src="http://technews.lt/userfiles/ForceLSHDtuneread.png" alt="" /></p>
<p style="text-align: center;"><img style="width: 511px; height: 338px;" src="http://technews.lt/userfiles/ForceLShdtune.png" alt="" /></p>
<p>Situacija iš esmės nesikeičia ir matuojant liniję rašymo spartą. Force LS vėl labai pastovus ir demonstruoja solidžius rezultatus. Minimalus greitis nenukrenta žemiau 330 MB/s – geriausias rezultatas tarp visų SSD kaupiklių. Geriausios maksimalios ir vidutinės vertės atitenka „OCZ Vector“ ir „Vertex 450“, tačiau lyginant su abiem SF-2281 SSD kaupikliais, Force LS turi pranašumą.</p>
<p style="text-align: center;"><img style="width: 520px; height: 456px;" src="http://technews.lt/userfiles/ForceLSHDtunewrite.png" alt="" /></p>
<p style="text-align: center;"><img style="width: 511px; height: 338px;" src="http://technews.lt/userfiles/ForceLShdtune2.png" alt="" /></p>
<p>CrystalDiskMark (CDM) v3.0.1c – sintetinis testas, fiksuojantis tiek linijinę, tiek atsitiktinę skaitymo/rašymo spartą. Testavimo įrankis geba dirbti tiek su spūdžiais, tiek ir su ne spūdžiais duomenimis.</p>
<p>SSD kaupiklio spartą nuo apdorojimų failų tipo (spūdžių ar nespūdžių) parodo CrystalDiskMark (CDM) rašymo testas. Panašu, kad Force LS yra priklausomas nuo medžiagos tipo, tačiau kur kas mažiau žymiai nei SF-2281 derivatyvai. Linijinio rašymo pralaidumo skirtumas sudaro tik kiek daugiau nei 30 MB/s. Tiesa, turime dar nematytą situaciją, kad ir skaitymo greitis kistų nuo naudojamų duomenų tipo.</p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSCDM1.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSCDM2.png" alt="" /></p>
<p>Pastarieji du testai buvo kartojami keletą kartų įsitikinti, kad neįsivėlė klaida. Gavus identiškus rezultatus, Force LS demonstruoja dar nematytus 4K skaitymo greičius, kurie siekia net 61 MB/s su spūdžiais duomenimis! Perėjus prie nespūdžių, Force LS aukščiau bambos neiššoka. 4K rašymo sparta labiausiai panašėja į „Transcend SSD720“ ir „Plextor M5P Xtreme“.</p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSCDM3.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSCDM4.png" alt="" /></p>
<p>Padidinus užklausų skaičių Force LS nebesugeba lyderiauti naudojant spūdžius duomenis, o skaitymo sparta su nespūdžiais failais yra mažiausia tarp visų SSD kaupiklių. Tuo tarpu rašymo sparta (spūdūs duomenys) yra viena didžiausių ir siekia beveik 250 MB/s. Naudojant nespūdžius failus, Force LS žengia koja kojon su „Transcend SSD720“.</p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSCDM5.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSCDM6.png" alt="" /></p>
<p>Sekantis testas leidžia susidaryti vaizdą, kaip veikia ypač svarbi TRIM funkcija, atstatanti SSD kaupiklio spartą po jo užpildymo. Visi trys SSD kaupikliai pilnai užpildomi informacija ir ji ištrinama esant aktyviai TRIM funkcijai. Testuojama tik įrašymo sparta, nes skaitymo sparta po disko užpildymo ir ištrynimo lieka nepakitusi.</p>
<p>TRIM veikia beveik be užsikirtimų: matuojant linijinius rašymo greičius parandami tik keletas MB/s ir už nugaros aiškiai paliekami abu SF-2281 modeliai. 4K rašymo sparta taip pat praktiškai nesikeičia ir išlieka panašiame lygyje, kaip „Transend SSD720“ ir „Plextor M5P Xtreme“. Išimtis užklausų skaičius lygus 32-iem, kai Force LS po TRIM suveikimo fiksuoja blankiausią rezultatą.</p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSTRIM.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSTRIM2.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSTRIM3.png" alt="" /></p>
<p>Futuremark PCMark 7 – daugiau realią SSD spartą reprezentuojantis įrankis, parodantis ne tik bendrą informacijos kaupiklio spartą, bet ir jo spartą (MB/s) tam tikrose užduotyse. Disko kreipties komandos vykdomos ne ištisiniu, bet kartkartėmis nutrūkstančiu srautu, dėl vis „išlendančio“ duomenų apdorojimo.</p>
<p>Corsair Force LS pasirodė esantis mažiausiai taškų surenkantis SSD kaupiklis, labiausiai stokojantis greičio „starting applications“ sub-teste. Paprastai gerai pasirodžius šioje PCMark 7 dalyje, įgaunami realūs šansai užbaigti sintetinį testą aukštumoje.</p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSMark7.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSMark71.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSMark72.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSMark73.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSMark74.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSMark75.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSMark76.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSMark77.png" alt="" /></p>
<p>Toliau pasižiūrėsime, kaip abiems kaupikliams sekasi susitvarkyti su kasdieninėmis užduotimis. Pasirinkome 8,16 GB talpos papkę, talpinančią beveik 1300 ivairaus dydžio failų (1 KB – 250 MB) ir praskanavome ją su „Bitdefender Total Security 2011“ antivirusine programa. Vėliau tas pats skirsnis, pasitelkus į pagalbą „Microsoft RichCopy“ kopijavimo įrankį, buvo iškeltas iš vienos direktorijos į kitą, arba tiesiog dubliuojamas. 3.47 GB ISO failo kopijavimas vyko įprastiniu būdu.</p>
<p>Skanavimo užduotis nepasirodė labai mėgiama. Force LS tampa prasčiausią rezultatą (3:54 min) užfiksavusiu SSD kaupikliu, automatiškai nusileidžiant abiems SF-2281 naudojantiems modeliams. Tačiau Force LS veda SSD720 ir Vertex 3.20 priekyje savęs atliekant kitas dvi užduotis, kuriose demonstruoja nuo vienos iki penkių sekundžių persvarą.</p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSscaning.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSrich.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSiso.png" alt="" /></p>
<p>Itin dažna namų kompiuteriuose naudojama užduotis – išarchyvavimas, todėl šiai užduočiai parinkome 8,66 GB sveriantį archyvą, kuriame tilpo beveik 5000 failų ( dydis 1 KB – 350 MB). Nepamiršome ir archyvavimo užduoties. SSD kaupikliai turėjo sukurti 391 MB archyvą.</p>
<p>Išarchyvuojant duomenis Force LS pranoksta net dvejomis sekundėmis pranoksta M5P Xtreme. SSD720 turi penkių, o Vertex 3.20 - aštuoniolikos sekundžių deficitą.</p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSisarch.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSarch.png" alt="" /></p>
<p>Force LS vėl turi persvarą prieš tiesioginius savo varžovus. Didžiausias atotrūkis matosi diegiant „Crysis 2“, kuomet SSD720 atsilieka vienuolika sekundžių, o Vertex 3.20 - dvidešimt vieną.</p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLSDA2.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLScrysis2.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLScrysis2update.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/ForceLScrysis2load.png" alt="" /></p>
<p>„Corsair Force LS“ tarp abiejų SF-2281 valdiklį naudojančių kaupiklių stiprus ir matuojant vidutines skaitymo ir rašymo trukmes. Nors vidutinė rašymo gaištis visiškai nepriklauso nuo naudojamų duomenų tipo ir yra šiek tiek didesnė už pagrindinių konkurentų, vidutiniai skaitymo pasiekties laikai yra patys mažiausi (0.174 – 0,175 ms) ir vėlgi nepriklauso nuo naudojamų failų.</p>
<p style="text-align: center;"><img style="width: 520px; height: 310px;" src="http://technews.lt/userfiles/ForceLSlatency.png" alt="" /></p>
<p>„Corsair“ atstovas turi triuškinančią persvarą sekančioje diagramoje. Gaišteis laikai vėlgi labai nežymiai priklausomi nuo duomenų tipo ir šįkart yra rekordiškai maži matuojant tiek maksimalias skaitymo, tiek rašymo vertes, su spūdžiais ir su nespūdžiais failais. Vienintelę mažą pergalę sugeba pasiimti „OCZ Vertex 3.20“. kuris pasižymėjo mažiausiu maksimaliu spūdžių duomenų skaitymo gaišties laiku, tačiau Force LS deficitas tesudarė vos ~1 ms.</p>
<p style="text-align: center;"><img style="width: 520px; height: 310px;" src="http://technews.lt/userfiles/ForceLSlatency2.png" alt="" /></p>
<p>4K IOPS skaitymo sparta aiškiai Force LS pusėje. Pranašumas prieš „Transcend SSD720“ ir „OCZ Vertex 3.20“ pradedamas įrodinėti jau naudojant mažiausias užklausų vertes ir galiausiai tampa išties įspūdingu, lenkiant varžovus beveik dvigubai. IOPS rašymo sparta nebėra tokia įspūdinga, iš pradžių į priekį praleidžiant „OCZ Vertex 3.20, o padidinus užklausų skaičių ir „Transcend SSD720“. Tiesa, IOMeter patvirtina matytą situaciją CrystalDiskMark teste: IOPS sparta, kaip ir linijiniai Force LS greičiai, nėra labai įtakojami pasirinkto duomenų tipo, skirtingai nei SSD kaupikliai su SF-2281 valdikliu. Dėja, bet atrodęs labai konkurencingai prieš tai dviejuose atliktuose IOMeter testuose Force LS negali pademonstruoti geros spartos apkrovai pasikeitus į kombinuotoją. „Corsair“ produktas išlieka konkurencingu kol užklausų  skaičius neviršyja 2-ų. Vėliau abu SF-2281 varomi SSD kaupikliai pabėga į priekį.</p>
<p style="text-align: center;"><img style="width: 512px; height: 339px;" src="http://technews.lt/userfiles/ForceLSIOMeter(1).png" alt="" /></p>
<p style="text-align: center;"><img style="width: 512px; height: 339px;" src="http://technews.lt/userfiles/ForceLSIOMeter(2).png" alt="" /></p>
<p style="text-align: center;"><img style="width: 512px; height: 339px;" src="http://technews.lt/userfiles/ForceLSIOMeter(3).png" alt="" /></p>
<p>&nbsp;</p>
<p><strong>Išvados</strong></p>
<p>Ne vieną kartą minėjome, kad SSD kaupiklių rinka yra negailestina, greičiausiai pati įtempčiausia visame HW pasaulyje. Ypač tiems, kurie savarankiškai nekuria valdiklių arba neturi NAND fabriko. „Corsair“ neturi nei to, nei to, bet sugebėjo išgyventi ilgiau nei „OCZ“, kuri turėjo nuosavą SSD valdiklių verslą. Žinoma, „Corsair“ yra kur kas didesnis vienetas, galintis lengvai pamaitinti krauju  tam tikras apmirusias kūno vietas. Nebandysime aiškintis kodėl „Corsair“ pergyveno „OCZ“, tačiau pabandysime išsiaiškinti kam „Corsair“ prireikė „Phison“ valdiklių.</p>
<p>Kompanijos pasirašydamos sandorį su „LSI“ dėl SF-2281 naudojimo negauna taip reikalingos erdvės varijacijoms. Nors SF-2281 laikomas biudžetiniu valdikliu, teisių pardavimo kaina nėra tokia jau maža. Į ją įskaičiuojami ir programinio kodo tobulinimo kaštai, todėl galutinis uždarbis priklausys nuo to, kaip pigiai pavyks nusipirkti NAND atmintį. Viską susumavus, daugelis kompanijų paprasčiausiai negali sau leisti palaikyti konkurencingas rinkos kainas, nors to labai norėtų. „Marvell“ valdikliai šioje situacijoje būtų tikę kur kas labiau: jie nėra ypač brangūs ir tiekiami be programinio kodo. Variantas atrodo labai pataruklus toms kompanijoms, kurios turi  solidžią FW tobulinimo komandą. „Corsair“ ne iš tokių. Tuo tarpu „Phison“ verslo formulė panašiausia į „LSI“: valdiklis + paruošas FW paketas, tik viskas už patrauklesnę kainą.</p>
<p>O ar patrauklus pats 240 GB talpos „Corsair Force LS“? Naujausias „Corsair“ produktas pademonstravo įdomius spartos rezultatus.  IOmeter ir CrystalDiskMark parodė, kad, kaip ir tiesioginiai varžovai su „SandForce SF-2281“ valdikliu, taip ir Force LS sparta priklauso nuo naudojamų duomenų tipo, tačiau nespūdžių ir spūdžių failų pasirinkimas galutinei spartai kur kas subtilesnis. Galimybę prarasti mažiau spartos su nespūdžiais duomenimis galima įvardinti kaip vieną didžiausių naujojo „Phison“ valdiklio ir Force LS privalumų prieš SF-2281 varomus SSD kaupiklius. Force LS akivaizdžiai gali pasigirti vienais stabiliausių ir didžiausių (minimaliais, vidutiniais ir maksimaliais) linijiniais skaitymo/rašymo greičiais ir rekordiškais mažais gaišties laikais. Nei „Transcend SSD720“, nei „OCZ Vertex 3.20“ čia neturėjo šansų, pareiškiant, kad Force LS bus greičiausiai „Windows“ aplinkoje reaguojantis variantas iš visų trijų. Nors didelių pergalių realaus naudojimosi situacijose prieš SF-2281 kaupiklius Force LS nepasiekė, vertinant bendrai, jis buvo greitesnis tai viena, tai dvejomis dešimtimis sekundžių, priklausomai nuo duotos užduoties ir SF-2281 modelio. Vienintelė pastebėta Force LS silpnybė – IOPS sparta esant kombinuotai skaitymo/rašymo apkrovai. Būdamas konkurencingu arba net lyderiaujančiu vykdant vieno tipo apkrovą (skaitymo ar rašymo), Force LS paslydo svarbiausioje. Ir nors galima įžvelgti konkurencingumą esant realiam naudojimuisi būdingiems užklausų skaičiams, Force LS čia patyrė skaudžiausią pralaimėjimą.</p>
<p>Tačiau mažas skaičius pralaimėjimų prieš kokrečius varžovus nenulemia galutinės produkto sėkmės rinkoje. Biudžetinės – vidutinės kalsės gaminiams galiojanti taisyklė „kuo patrauklesnė kaina“ tuo pačiu yra ir neatskiriama Force LS sėkmės palydovė. Šiuo metu MLC atmintį naudojantis 240 GB Force LS kainuoja ~550 litų. Nors tai nėra pats pigiausias 240 GB talpos MLC sprendimas, plius papildomai jaučiant spaudimą iš TLC atmintį naudojančių produktų, Force LS tampa vertu dėmesio SF-2281 pakaitalu. „Bijai SF-2281 (suprask perdėtai) – pirk Force LS“, - taip nepasakysime dėl vienos paprastos priežasties. Produktas naujas ir reikalingas patikimumo tyrimas. Jei problemų dėl šito nekils ir „Corsair“ dar labiau sumažins kainą (tikime, kad tai tikrai įmanoma), Force LS gali tapti populiariu ir pakankamai sparčiu produktu tarp taupančiųjų.</p>
<p style="text-align: center;"><img style="width: 200px; height: 200px;" src="http://technews.lt/userfiles/ForceLS240resuming_vectorized.png" alt="" /></p>
