---
layout: post
status: publish
published: true
title: Asus pristatė EeeBox su USB 3.0 sąsaja
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4654
wordpress_url: http://localhost/site/new/asus_pristate_eeebox_su_usb_30_sasaja/
date: '2010-03-08 14:24:16 +0200'
date_gmt: '2010-03-08 14:24:16 +0200'
categories:
- Naujienos
---
<div class="imgright"><img src="http://t1.gstatic.com/images?q=tbn:hW69A84hGnjtNM:http://www.eeextra.com/images/blackeeebox.jpg"  /></div>
<p>Kompiuterių ir kompiuterinės technikos gamintojas Asus ir toliau nepaliaujamai plėtoja savo pigių stalinių kompiuterių seriją EeeBox. Šį kartą kompanija į savo vieną iš naujausių modelių integravo iš esmės aukštos klasės kompiuteriams skirtą USB 3.0 sąsają.</p>
<p>Naujasis EeeBox EB1501U bus tokio pat dizaino ir dydžio kaip ir kiti šios serijos nariai. Skirtumas tik tas, kad pirmosios kartos nVidia ION platformą naudojantis kompiuteris turės dvi ypač didelės spartos USB 3.0 sąsajas. Visos kitos specifikacijos gana įprastos – Intel Atom 330 dviejų branduolių procesorius, 2GB DDR2 darbinė atmintis ir nVidia GeForce 9400M posistemis.</p>
<p>Žinoma, čia sutinkamas ir talpus 320GB kietasis diskas, DVD optinis įrenginys bei WiFi bevielis ryšys. nVidia ION leidžia iškoduoti aukštos raiškos vaizdą, tad nieko keisto, kad čia turėsime ir HDMI sąsają. Be USB 3.0 jungčių, be abejos, sutiksime ir įprastų USB 2.0. Tetrūksta Blu-Ray optinio įrenginio bei gautumėme tikrą namų teatro kompiuterį. Kaina, deja, kaip ir pasiekiamumas, vis dar nėra atskleisti.</p>
<p><img src="http://www.part.lt/img/3b76b837610f043472f7a1b017b69478743.jpg" /></p>
