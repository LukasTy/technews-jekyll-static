---
layout: post
status: publish
published: true
title: nVidia pateikė ieškinį prieš Intel
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3336
wordpress_url: http://localhost/site/new/nvidia_pateike_ieskini_pries_intel/
date: '2009-03-27 17:30:56 +0200'
date_gmt: '2009-03-27 17:30:56 +0200'
categories:
- Naujienos
---
<div class="imgright"><img src="http://tbn3.google.com/images?q=tbn:IdzT1A7aoJddRM:http://www.donanimkurdu.com/resimler/haber/2008722182638_intel-headquarter.jpg" border="1" /></div>
<p>Situacija, kurioje dalyvauja vieni iš didžiausių IT pramonės atstovų, darosi vis įdomesnė. Galbūt jūs pamenate, kad praėjusį mėnesį Intel pateikė ieškinį prieš nVidia dėl pažeistos lustų licencijavimo sutarties. nVidia mano, kad sutartis su Intel leidžia gaminti lustus skirtus Intel centriniams procesoriams, kurie naudoja integruotą atminties valdikį (kaip Core i7), bet Intel su tuo nesutinka.</p>
<p>Pasirodo, kad kompanija atsako tuo pačiu – nVidia sako, kad pateikė ieškinį prieš Intel, kuriame tvirtina, jog Intel pažeidė ankščiau minėtos licencijos sutarties sąlygas mėgindama sustabdyti kompanijai gaminti Core i7 procesoriams skirtus lustus. Ir įdomiausia dalis: nVidia įspėja, jog nutrauks sutartį su Intel, kuri pastarajai kompanija leidžia naudotis savo profilio patentais.</p>
<p>Spaudos pranešime rašoma, kad Intel šiuo metu naudoja nVidia sukurtas 3D, GPU ir kitus patentus pagal 2004 metais pasirašytą lustų licencijavimo sutartį. Taigi, jei nVidia laimėtų, gali būti, kad Intel kiltų problemų su integruotų GPU pardavimu, o ką jau bekalbėti apie artėjantį grafikos procesorių Larrabee, nes nVidia už savo patentus galėtų paprašyti nemenkos sumelės.</p>
<p>Šis karas labai primena esamą trintį tarp Intel bei AMD, kurios taip pat yra pasirašiusios bendradarbiavimo sutartis. Intel mano, jog AMD pažeidė susitarimą perleisdama gamybą į kitų gamintojų rankas, apie ką mes esame rašę, tačiau AMD teigia, kad taip norima tiesiog nutraukti esamą sutartį, nors tai būtų tvirtas pagrindas panaikinti Intel naudojamas licencines technologijas iš AMD. Galime priminti, kad Intel šiuo metu naudoja AMD x86-64 technologiją bemaž visuose savo gaminamuose procesoriuose.<br /></p>
