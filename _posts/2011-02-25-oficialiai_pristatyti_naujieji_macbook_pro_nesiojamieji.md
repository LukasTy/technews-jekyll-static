---
layout: post
status: publish
published: true
title: Oficialiai pristatyti naujieji MacBook Pro nešiojamieji
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5619
wordpress_url: http://localhost/site/new/oficialiai_pristatyti_naujieji_macbook_pro_nesiojamieji/
date: '2011-02-25 19:03:24 +0200'
date_gmt: '2011-02-25 19:03:24 +0200'
categories:
- Naujienos
---
<div class="imgright"><img src="http://technews.lt/upload/macbookpro.jpg"  /></div>
<p>Kompanija Apple, kaip ir buvo tikėtasi, pristatė atnaujintus MacBook Pro serijos nešiojamuosius, kurie pasižymi naujaisiais Intel Sandy Bridge procesoriais, AMD Radeon vaizdo posistemiais ir Intel Thunderbolt sąsaja.</p>
<p>Kaip teigia kompanija, MacBook Pro nešiojamieji pagreitėjo dvigubai dėl naujų Intel centrinių procesorių ir ypač sparčių AMD Radeon vaizdo posistemių. Kompanija išlaikė visų pamėgtą dizainą ir vėl siūlys tris modelius su 13, 15 bei 17 colių įstrižainės ekranais.</p>
<p>Kompanija, kaip ir buvo tikėtasi, padidino lietimui jautraus langelio dydį, padidino mechaninių kietųjų diskų talpą nuo 250-500GB iki 320-750GB priklausomai nuo modelio, tačiau nesiūlo būtino kietosios būsenos kaupiklio, apie kurį buvo kalbama gandų lygmenyje. Šį kartą Apple taipogi tvirtina, kad jų MacBook Pro nešiojamieji gali dirbti jau tik iki 7 valandų, o ne 8-9, kaip buvo teigiama su praėjusios kartos modeliais.</p>
<p>Žinoma, visų akiratyje atsidūrė Intel Thunderbolt sąsaja. Šią technologiją Apple kartu kūrė su Intel, o MacBook Pro yra pirmieji įrenginiai, kurie ja pasižymi. Kaip žinia, Intel Thunderbolt jungtis užtikrina ne tik itin greitą duomenų perdavimą, tačiau šia sąsaja gali būti siunčiamas ir aukštos raiškos vaizdas. Duomenų perdavimo greitis ja siekia net 10 Gb/s, o tai dvigubai viršija teorinę 5 Gb/s USB 3.0 spartą.</p>
<p><img src="http://technews.lt/upload/mbp.jpg" /></p>
