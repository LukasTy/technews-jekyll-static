---
layout: post
status: publish
published: true
title: Lietuvoje įsibėgėjo WiMax tinklo plėtra
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4353
wordpress_url: http://localhost/site/new/lietuvoje_isibegejo_wimax_tinklo_pletra/
date: '2009-12-08 20:03:51 +0200'
date_gmt: '2009-12-08 20:03:51 +0200'
categories:
- Naujienos
---
<div class="imgright"><img src="http://t3.gstatic.com/images?q=tbn:G_k363fhkOPKEM:http://4ginfo.com/images/stories/wimax_logo.jpg"  /></div>
<p>Atrodė, kad naujos kartos bevielio ryšio WiMax mirtis yra neabejotina dėl spartėjančio 3G ryšio tipo interneto ir jo akivaizdžiai platesnės aprėpties, tačiau AB Lietuvos radijo ir televizijos centras, kompanija, kuri turi teisę diegti WiMax tinklus Lietuvoje, ir toliau plečia šį tinklą.</p>
<p>Pranešama, kad šiuo metu WiMax ryšiu gali naudotis 19 Lietuvos miestų ir 20 gyvenviečių vartotojai. Šių metų kovą Vilniuje Telecentras pradėjo tiekti WiMax paslaugas, o per beveik dešimt mėnesių jis jau įdiegtis Alytuje, Kaune, Klaipėdoje, Lentvaryje, Marijampolėje, Mažeikiuose, Nemenčinėje, Nidoje, Palangoje, Panevėžyje, Plungėje, Raseiniuose, Šiauliuose, Šventojoje, Tauragėje, Telšiuose, Utenoje bei Vievyje, teigia bendrovė.</p>
<p>Pasak Lietuvos radijo ir televizijos centro, WiMax tinklas ne tik yra plečiamas, tačiau jau yra parengtos ir techninės galimybės padidinti jo spartą panaudojant atnaujintą IEEE 802.16m standartą. Jau kitais metais bevielio WiMax ryšio sparta turėtų pasiekti 14 mbps, o ateityje – galbūt ir dar didesnę greitaveiką. Techninės įrangos gamintojas Samsung jau demonstravo prototipus naudojant 4x4 MIMO antenas, kurių pagalba pasiekė teorinę 150 mbps spartą, kai išsiuntimo sparta viršijo 40 mbps. Samsung taip pat pažymėjo, jog tai nėra riba, tačiau neaišku, ar ši patobulinta technologijos versija artimiausiu pasieks rinką ir ar bus galima pritaikyti Lietuvoje.</p>
<p>AB Lietuvos radijo ir televizijos centras yra pasižadėjęs WiMax tinklu padengti apie 96-98 procentus Lietuvos teritorijos, o tai yra numatyta padaryti iki 2012 metų pabaigos. Visgi, turintys šviesolaidinę interneto prieigą į šią technologiją žiūri skeptiškai, o kiti tiesiog tiki 3G bei 3.5G ryšio technologijos potencialu.</p>
