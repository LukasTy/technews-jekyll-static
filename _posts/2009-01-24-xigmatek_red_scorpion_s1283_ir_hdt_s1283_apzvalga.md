---
layout: post
status: publish
published: true
title: Xigmatek Red Scorpion S1283 ir HDT S1283 apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 95
wordpress_url: http://localhost/site/new/xigmatek_red_scorpion_s1283_ir_hdt_s1283_apzvalga/
date: '2009-01-24 00:19:05 +0200'
date_gmt: '2009-01-24 00:19:05 +0200'
categories:
- Aušinimas
- Apžvalgos
---
<div class="imgright"><img src=" http://akuba.technews.lt/Xigmatek_S1283/main.jpg" border="1" /></div>
<p> Šiandien turime galimybę pristatyti dar vieną apžvalgą iš <i>Xigmatek</i> stovyklos. Pirmą kartą <i>Technews</i> pasirodo apžvalga, kurioje testuojami ir apžvelgiami net du produktai – <i>HDT-S1283</i> ir <i>Red Scorpion-S1283</i> procesoriaus aušintuvai. Iš pat pradžių reikia pasakyti, kodėl gi į vienoje apžvalgoje buvo nuspręsta testuoti iš karto du produktus. Visų pirma – jie pagaminti tos pačios kompanijos, tačiau tai toli gražu nebūtų priežastis taip elgtis. Antra – tai procesoriaus aušinimo oru atstovai, o svarbiausia – jie yra praktiškai identiški. Vienintelis akivaizdus skirtumas, tai kitokie 12 cm skersmens ventiliatoriai. Standartinėje <i>S1283</i> versijoje naudojamas paprasčiausias juodos spalvos „fenas“, o „Raudonojo skorpiono“ – permatomas ir LED lemputėmis pagyvintas atitikmuo.</p>
<p>Nors ir vandens aušinimas siūlo geresnį efektyvumą ir tylą, tačiau net ir dažnas spartintojas pasitenkina modifikuotu oro aušinimu. Tikrai nemanau, kad bent didesnė nei dvidešimtoji mūsų dalis turi vandeniu aušinamą sistemą. Taip yra dėl dviejų pagrindinių priežasčių – tokie sprendimai labai brangūs ir dažnai labai sudėtingai įrengiami. Nors ir dabartiniai produktai pateikiami galutiniams vartotojams būna pakankamai nesunkiai įdiegiami – jie susiduria su pirmąją priežastimi – piniginės tuštinimu. Kaip bebūtų, pasižvalgyti į tokias technologijas, ir, žinoma, turėti jas savo namuose, įdomu kiekvienam, todėl reikia tikėtis, kad ateityje Technews.lt jums pateiks ir tokių apžvalgų. Visgi kol kas pasitenkinkime įdomesniais įprasto vėsinimo sprendimais – linkiu Jums malonaus skaitymo.</p>
<p>Visi Jūs, skaitę ankstesnes apžvalgas, jau žinote, kad <i>Xigmatek</i> – 2005 metais įsikūrusi aušinimo sprendimų kompanija gaminanti procesorių, vaizdo plokščių aušintuvus, maitinimo blokus, ventiliatorius ir dar šį bei tą – termopastą bei montavimo rinkinius. Naujausieji kompanijos gaminiai yra jau matytas <i>Battle-Axe</i>, <i>Achilles</i> procesoriaus aušintuvas ir <i>Porter</i> radiatorius lustų rinkinių vėsinimui. Antrasis, „Achilas“, yra praktiškai identiškas šiandien dėmesio centre esantiems produktams. Vienas ir pagrindinis skirtumas yra tas, kad <i>Achilles</i>, kitaip nei <i>Red Scorpion-S1283</i> yra naudojami keturi, o ne trys „heatpipe“ vamzdeliai. Visa kita yra analogiška – toks pat netgi ventiliatorius. Mūsų apžvalgos jau įgauna šiokią tokią pažįstamą formą, todėl ir šiandien pasistengsiu jos laikytis. Kadangi tiek apie <i>Xigmatek</i>, tiek apskritai apie procesorių aušinimą jau buvo kalbėta, šiandien iškart pradėsiu nuo pakuotės.</p>
<p><b>Turinys: </b><br />
<br /><b>Pakuotė ir komplektacija</b><br />
<br /><b>Red Scorpion-S1283 ir HDT-S1283 sandara bei specifikacijos</b><br />
<br /><b>Montavimas</b><br />
<br /><b>Testų metodai</b><br />
<br /><b>Testų rezultatai</b><br />
<br /><b>Išvados</b></p>
<p><b>Pakuotė ir komplektacija</b><br />
<br />Kaip jau minėjau – <i>Red Scorpion-S1283</i>(red. toliau <i>Red Scorpion</i>) ir <i>HDT-S1283</i>(red. toliau <i>S1283</i>) yra vienas ir tas pats aušintuvas, žinoma, išskyrus pakuotę ir ventiliatorių, bei dar vieną savybę apie kurią pakalbėsiu tolesnėje apžvalgos skiltyje. Visiems suprantamas ir faktas, kad tokius pat priedus rasime abiejose pakuotėse. Būtent nuo jų ir pradėsiu – spėkite kokios spalvos yra <i>Red Scorpion</i> pakuotė? Būtent – raudonos, tačiau pagal savo išvaizdą, nepaisant paveikslėlių, analogiška <i>S1283</i>. Pakuotės yra pagamintos iš tokio paties kartono, kaip ir <i>Battle-Axe</i>, tačiau abi nudažytos blizgiais dažais. Reprezentacinėje pusėje – plastikinis permatomas langelis, kurio fone matomi, aušintuvų ventiliatoriai. Pasukus pakuotę į dešinę rasime kelias išskirtines aušintuvų savybes – ant abiejų pakuočių akcentuojamas <i>H.D.T</i> pagrindas, pridedamas spoileris bei vibraciją mažinantys tvirtinimo elementai. <i>Red Scorpion</i> taip pat pateikta ventiliatoriaus su keturiomis LED lemputėmis nuotrauka. Užpakalinėje dėžutės dalyje rasime specifikacijas, bei <i>Xigmatek</i> kontaktus, lygiai taip pat kaip ankščiau testuotame vaizdo plokštės aušintuve. Ir paskutinėje dalyje rasime sąrašą procesorių ir jų lizdų su kuriais suderinami aušintuvai.</p>
<p><a class="ns" href="http://akuba.technews.lt/Xigmatek_S1283/scorpion_pakuote.jpg">
<div class="imgright"><img src="http://akuba.technews.lt/Xigmatek_S1283/scorpion_pakuote_maza.jpg" border="1" /></div>
<p></a> <a class="ns" href="http://akuba.technews.lt/Xigmatek_S1283/S1283_pakuote.jpg"><br /><img src="http://akuba.technews.lt/Xigmatek_S1283/S1283_pakuote_maza.jpg" /><br /></a></p>
<p>Atidarius dėžutę vaizdas vėlgi primena <a class="ns" href=" http://www.technews.lt/index.php?id=Kas&Id=1884"><i>Battle-Axe</i></a>. Kompaktiškai įdėtas radiatorius ir ventiliatorius, o viršuje paliktoje vietoje – įranga montavimui. Abidvi aušintuvo dalys yra tvirtai ir saugiai įdėtos į polistirolo įpakavimus. Dėl tokio įpakavimo aušintuvas neturėtų būti pažeistas vežant net iš tolimiausių šalių. Pakuotėje rasime visko ko reikia, tačiau jos nepavadinsi tokia turtinga, kaip kad <a class="ns" href=" http://www.technews.lt/index.php?id=Kas&Id=1814"><i>Noctua NH-U12P</i></a>. Būtent – tik tiek kiek reikia, komplektuojamos termopastos pakelyje geriausiu atveju – dviem kartams. Pakuotėje rasime trijų kontaktų -> Molex adapterį, montavimo laikiklius LGA775, AM2, 754, 939 ir 940 lizdams, porą varžtelių LGA775 laikikliams, termopastos, vartotojo vadovą ir spoilerį.</p>
<p><a class="ns" href="http://akuba.technews.lt/Xigmatek_S1283/pradarytos.jpg">
<div class="imgright"><img src="http://akuba.technews.lt/Xigmatek_S1283/pradarytos_maza.jpg" border="1" /></div>
<p></a> <a class="ns" href="http://akuba.technews.lt/Xigmatek_S1283/scorpion_komplektacija.jpg"><br /><img src="http://akuba.technews.lt/Xigmatek_S1283/scorpion_komplektacija_maza.jpg" /><br /></a></p>
<p> <b>Red Scorpion-S1283 ir HDT-S1283 sandara bei specifikacijos</b></p>
<p>Abudu aušintuvai yra, įprastos aukštos klasės gaminiams, bokšto formos. Kompanija čia naudoja tris U raidės formos šiluminius vamzdelius. Kaip jau įprasta, įkaitęs skystis esantis „heatpipe“ vamzdeliuose kyla į viršų ir atiduoda karštį aliuminio plokštelėms, kurių iš viso yra 54. Šiluminiai vamzdeliai visada gaminami iš vario, dėl geresnio šiluminio laidumo. Radiatorius, žiūrint iš viršaus, labiau primena stačiakampį, nei ankščiau bandytas <i>NH-U12P</i>, tačiau turi vienos pusės kraštinė yra išlenkta visa, o kitoje pusėje per patį vidurį matome dalį puslankio bei keturis įpjovimus. Jie skirti pridedamam aliumininiam spoileriui įtvirtinti, kuris savo ruožtu gali būti montuojamas tiek pačioje apačioje, tiek ir viršuje. Visgi šio priedo paskirtis yra aušinti šalia procesoriaus lizdo esančios komponentus, todėl protingiausia būtų jį įdėti šiek tiek žemiau nei radiatoriaus vidurys. Išlenkta kraštinė yra <i>Xigmatek</i> klaida, nes dalis oro išeina pro viršų (tai buvo jaučiama ir testuojant – laikant ranką virš aušintuvo buvo jaučiamas oro srautas), o ne tiesiog pro aliuminio plokšteles, vėsinant jas.</p>
<p><a class="ns" href="http://akuba.technews.lt/Xigmatek_S1283/is priekio.jpg">
<div class="imgright"><img src="http://akuba.technews.lt/Xigmatek_S1283/is priekio_maza.jpg" border="1" /></div>
<p></a> <a class="ns" href="http://akuba.technews.lt/Xigmatek_S1283/is sono.jpg"><br /><img src="http://akuba.technews.lt/Xigmatek_S1283/is sono_maza.jpg" /><br /></a></p>
<p>Jau pastebėjote, kad <i>H.D.T</i> technologija taikoma praktiškai visuose <i>Xigmatek</i> aušinimo produktuose. Ne išimtis ir šie du gaminiai. U raidės formos „heatpipe“ vamzdeliai „raidės“ apačioje yra išlyginti, kad tiesiogiai liestųsi su procesoriaus pagrindu ir taip geriau perimtų karštį. Nors ir negalima pagrindo vadinti „nušlifuotu, kad net žvilga“, ant jo matosi proceso žymės, tačiau didelių iškilimų ar kraterių tikrai nesimato. Bet kokiu atveju tokias vietas užpildys tepama termopasta.</p>
<p><a class="ns" href="http://akuba.technews.lt/Xigmatek_S1283/base is apacios.jpg">
<div class="imgright"><img src="http://akuba.technews.lt/Xigmatek_S1283/base%20is%20apacios_maza.jpg" border="1" /></div>
<p></a><a class="ns" href="http://akuba.technews.lt/Xigmatek_S1283/base.jpg"><br /><img src="http://akuba.technews.lt/Xigmatek_S1283/base_maza.jpg" /><br /></a></p>
<p>Aušintuvas nėra labai masyvus, jis sveria 600 gramų, o išmatavimai tikrai neverčia nukristi žandikauliui ant žemės – aukštis siekia 159, plotis – 120, o gylis – vos 50 mm. Lyginant su <i>Scythe Orochi</i> – šis tikras mažylis. Kadangi naudojamas toks didelis, 54, aliuminio plokštelių skaičius, jos yra pakankamai arti viena kitos, o tai reiškia, kad komplektuojamas ventiliatorius turi sukurti pakankamai stiprų oro srautą, norint pašalinti įkaitusį orą tarp sienelių. Dar apžvalgos pradžioje žadėjau pasakyti, kuo skiriasi šiedu radiatoriai – ogi tuo, kad <i>Red Scorpion</i> „heatpipe“ vamzdeliai yra nikeliuoti ir atitinka plokštelių spalvą.</p>
<p><a class="ns" href="http://akuba.technews.lt/Xigmatek_S1283/one vs one.jpg">
<div class="imgright"><img src="http://akuba.technews.lt/Xigmatek_S1283/one%20vs%20one_maza.jpg" border="1" /></div>
<p></a> <a class="ns" href="http://akuba.technews.lt/Xigmatek_S1283/spoiler.jpg"><br /><img src="http://akuba.technews.lt/Xigmatek_S1283/spoiler_maza.jpg" /><br /></a></p>
<p>Priėjome prie dar vieno, šį kartą akivaizdžiai matomo skirtumo – ventiliatoriaus. Pradėsiu nuo paprastesnio <i>S1283</i> „feno“ ir jo specifikacijų. Kaip jau matote iš nuotraukų paprastesniojo produkto ventiliatorius niekuo neišsiskiria. 12 cm skersmens juodos spalvos „propeleris“ veikia 800-1500 aps./min sparta ir sukuria 56,3 CFM oro srautą. Statinis slėgis vandenyje siekia 1,57 mm, o skleidžiamas triukšmas – 27,2 dBA.</p>
<p><a class="ns" href="http://akuba.technews.lt/Xigmatek_S1283/tarpas tarp rad ir fan.jpg">
<div class="imgright"><img src="http://akuba.technews.lt/Xigmatek_S1283/tarpas tarp rad ir fan_maza.jpg" border="1" /></div>
<p></a> <a class="ns" href="http://akuba.technews.lt/Xigmatek_S1283/Scorpion Fan.jpg"><br /><img src="http://akuba.technews.lt/Xigmatek_S1283/Scorpion Fan_maza.jpg" /><br /></a></p>
<p>Su <i>Red Scorpion</i> komplektuojamas ventiliatorius yra žymiai įdomesnis ir, sprendžiant pagal specifikacijas, netgi pranašesnis. Nors ir sukasi tokia pačia sparta, tačiau sukuria didesnį oro srautą – 61,375 CFM. Kyla daug abejonių dėl tokių specifikacijų, nes iš esmės, nepaisant spalvos ir LED lempučių, ventiliatoriai nesiskiria. Besisukančioji dalis yra pagaminta iš ryškiai oranžinio plastiko, o likusioji iš analogiškos rudos spalvos medžiagos. Turiu, pasakyti, kad veikiantis <i>Red Scorpion</i> atrodo tikrai gražiai, ypač jei matomas tiesiai iš ventiliatoriaus pusės. Tokiu atveju, dėl LED lempučių, matomos keturios susidariusios kreivės.</p>
<p><img src="http://akuba.technews.lt/Xigmatek_S1283/specifikaciju lentele.PNG" /></p>
<p><b>Montavimas</b></p>
<p>Apie aušintuvų instaliavimą šiandien pasakosiu visai nedaug, todėl kad <i>Xigmatek</i> inžinieriai čia pritaikė labai paprastą metodą. Ant radiatoriaus pagrindo reikia užsukti du tvirtinimo elementus, jei naudojama LGA775 lizdo sistema. Toliau viskas labai paprasta – aušintuvo pritvirtinimas prie motininės plokštės identiškas standartiniam prie procesoriaus pridedamam aušintuvui. Visgi tam reikia daugiau jėgos, nei „Box“ aušintuvui, gamintojas rekomenduoja užfiksuoti du tvirtinimo elementus įstrižai, o paskui ir likusią kitą porelę. Tam prireikė panaudoti pakankamai didelę jėgą, vienu metu pradėjau abejoti dėl „mamos“ sveikatos, bet visgi pritvirtinus radiatorius laikėsi tvirtai. Kas be ko, tokiai tvirtinimo technologijai galima pateikti ir kontrargumentų, visgi <i>Intel</i> specialistai tokią sistemą taikė kur kas lengvesniam standartiniam aušintuvui. Bet kokiu atveju yra ir svarbių privalumu – taip sutaupoma laiko ir nereikia išmontuoti motininės plokštės iš korpuso. Reikia nepamiršti ir fakto, kad kaip ir <i>AC 7 PRO, S1283</i> buvo galima sumontuoti tik vienu būdu – horizontaliai, kad oras būtų pučiamas į maitinimo bloką.</p>
<p><a class="ns" href="http://akuba.technews.lt/Xigmatek_S1283/sistema be fan.jpg">
<div class="imgright"><img src="http://akuba.technews.lt/Xigmatek_S1283/sistema be fan_maza.jpg" border="1" /></div>
<p></a> <a class="ns" href="http://akuba.technews.lt/Xigmatek_S1283/s1283 nesisuka.jpg"><br /><img src="http://akuba.technews.lt/Xigmatek_S1283/s1283 nesisuka_maza.jpg" /><br /></a></p>
<p>Šiek tiek daugiau reikia papasakoti apie termopastos užtepimą ant tokio tipo, kaip šis pagrindų. Jei padėsime žirnelio dydžio termopastos kiekį pačiame viduryje, ji išsisklaidys netolygiai – didžioji jos dalis susikaups pagrindo viduryje. Aš asmeniškai išsklaidžiau visą termopasta tolygiai naudodamas prie anksčiau bandytos <a class="ns" href=" http://www.technews.lt/index.php?id=Kas&Id=1821"><i>Gelid GC-1</i></a> termopastos pridėta mentele. Galimas ir kitas būdas – tolygiai užtepti termopastos linijas ant kiekvieno pagrindo šiluminio vamzdelio. Tokiu atveju pasta turėtų išsisklaidyti dėl didelės radiatoriaus prispaudžiamosios jėgos. Būtent tokiu būdu išbandžiau pastą užtepti pirmą kartą, tačiau per klaidą jos panaudojau per mažai ir rezultatai buvo maždaug 3 ar daugiau laipsniais prastesni, nei dabar.</p>
<p><a class="ns" href="http://akuba.technews.lt/Xigmatek_S1283/one clip.jpg">
<div class="imgright"><img src="http://akuba.technews.lt/Xigmatek_S1283/one clip_maza.jpg" border="1" /></div>
<p></a> <a class="ns" href="http://akuba.technews.lt/Xigmatek_S1283/dantu krapstukas.jpg"><br /><img src="http://akuba.technews.lt/Xigmatek_S1283/dantu krapstukas_maza.jpg" /><br /></a></p>
<p>Ventiliatoriai prie radiatorių tvirtinami lygiai taip pat kaip ir <i>Battle-Axe</i> vaizdo plokštės aušintuve. Čia pasitarnauja pridėti tvirtinimo elementai, kurie, pasak kompanijos, turėtų sumažinti vibracijas. Tai tiesa – medžiaga iš kurios pagaminti šie priedai jau senai pritaikoma tokiems tikslams ir savo darbą atlieka. Kaip bebūtų, man artimesnis tvirtinimas naudojant vielutes – taip nekyla minčių, kad dėl stipraus tempimo montavimo metu elementai gali suplyšti, o tada gali ir visai nepavykti pasinaudoti produktu. Tokiam atvejui <i>Xigmatek</i> galėjo pridėti kelis atsarginius „guminukus“. Dėl nuogąstavimų, kad tokia nelaimė gali atsitikti, tvirtinimo elementus bandžiau nuimti naudodamas dantų krapštukus. :)</p>
<p><b>Testų metodai</b></p>
<p><a class="ns" href="http://akuba.technews.lt/Xigmatek_S1283/scorpion sukasi.jpg">
<div class="imgright"><img src="http://akuba.technews.lt/Xigmatek_S1283/scorpion sukasi_maza.jpg" border="1" /></div>
<p></a> Nors testinis stendas (taip sakydamas turbūt persistengiau :)) visiem pažįstamas, priminsiu jį dar kartą ir pateiksiu atnaujintą lentelę. Kaip jau įprasta, procesorius veikė 2,33 ir 2,8 GHz taktiniu dažniu, o operatyvioji atmintis atitinkamai 800 ir 960 MHz. Procesoriaus apkrovimui naudota <i>Prime 95v 25.3</i>, o temperatūrų matavimui <i>RealTemp 2.60</i> ir <i>PC Wizard 2008</i> programėlės. Testuojant kambario temperatūra siekė maždaug 21 laipsnį pagal Celsijų.</p>
<p>Visi aušintuvai sukosi savo maksimaliomis apsukomis – <i>Xigmatek</i> gaminiai 1500 aps./min, <i>Noctua NF-P12</i> – 1300 aps./min, o <i>AC 7 PRO</i> ventiliatorius – 2900 aps./min. Kompiuteris buvo paliekamas atvėsti 15 min ramybės būsenoje, o pilnoje apkrovoje troškinamas lygiai tiek pat laiko. Visų testų metu buvo naudojama <a class="ns" href="http://www.technews.lt/index.php?id=Kas&Id=1821"><i>Noctua NT-H1</i></a> termopasta. Dėkui <i>Noctua</i> už suteiktą milžinišką šio produkto kiekį! :)</p>
<p><b>Testų rezultatai</b></p>
<p><img src="http://akuba.technews.lt/Xigmatek_S1283/idle lentele.PNG" /></p>
<p>Ramybės būsenoje <i>Xigmatek</i> produktai pasirodo tikrai puikiai. Nespartinto procesoriaus temperatūra siekia 28, o spartinto – 29 laipsnius pagal Celsijų. Faktas, kad šioje srityje pastebimai pigesnis aušintuvas prilygsta brangesniam <i>NH-U12P</i> ir smarkiai, turint galvoje kad tai ramybės būsenos testas, lenkia vos pigesnį <i>Arctic Cooling 7 PRO</i>. Kaip bebūtų, šie testai parodo mažiau, nei pilnos apkrovos, nes didelę įtaką čia daro aušinimo plotas, kuris <i>AC7PRO</i> konkurentuose didesnis. </p>
<p><img src="http://akuba.technews.lt/Xigmatek_S1283/load lentele.PNG" /></p>
<p>Pilnos apkrovos būsenoje vienas geriausių pastarųjų metų kokybės/našumo gaminių <i>Arctic Cooling 7 PRO</i> beveik pasiveja dvynius iš <i>Xigmatek</i>, kurie rodo identiškus rezultatus. Nereikia pamiršti, kad tai leidžia pasiekti itin dideliu greičiu besisukantis ventiliatorius, kuris savo garsu nustelbtų visus tris konkurentų ventiliatorius, jei sudėtume jų triukšmą. Šiaip ar taip broliai išlaiko savo stilių ir išsilaiko tarp aukštesnės klasės <i>NH-U12P</i> ir artimo konkurento <i>AC7PRO</i>. Su <a class="ns" href="http://www.technews.lt/index.php?id=Kas&Id=1423"><i>NF-P12</i></a> aušintuvu pasiekiami rezultatai identiški esantiems lentelėje.</p>
<p><b>Išvados</b></p>
<p><i>HDT-S1283</i> ir <i>Red Scorpion S1283</i> tai broliai dvyniai nekonkuruojantys tarpusavyje. Belieka įvertinti jų pliusus ir minusus bei galimybes išlikti ir išsikovoti sau vietą karštoje procesorių aušintuvų rinkoje. Norintys sutaupyti turėtų rinktis paprastesnį aušintuvo variantą, o tie, kurie savo sistemą laiko ant stalo, be korpuso dangčio ar dėže su permatomu langu nepasigailės nusipirkę stilingesnį <i>Red Scorpion</i> variantą.</p>
<p>Abu aušintuvai buvo išties tylus, o jų montavimas nesukėlė papildomų problemų. Galbūt ir būtų verta pagalvoti apie tvirtesnį montavimo mechanizmą, tačiau jei kompanija savo produktą pardavinėja būtent taip – reiškia motininei plokštei nieko bloga atsitikti neturėtų. Pagirti galima ir aušinimo efektyvumą – tiek <i>Red Scorpion</i>, tiek ir paprastesnis jo brolis rodė gėdos nedarančius rezultatus. Ne veltui ant pakuotės matomas <i>Tom‘s Hardware</i> lipdukas, kuriame produktas rekomenduojamas kaip geriausias 2008-ųjų pirkinys aušintuvų rinkoje.</p>
<p>S1283 radiatorius yra tvirtas, šilumą dėl <i>HDT</i> technologijos ir daugybės plokštelių išsklaido greitai, o pridedami aušintuvai nesukuria erzinančio triukšmo. Aušintuvo kaina siekia 30 – 40 dolerių, o <i>Red Scorpion</i> dažniausiai kainuoja trimis doleriais daugiau nei <i>HDT-S1283</i>. Belieka dar kartą pasveikinti <i>Xigmatek</i> su produktu, puikiai atitinkančiu savo kainą. Abiems aušintuvams skiriame kokybės/kainos derinio apdovanojimą.</p>
<p><img src="http://www.technews.lt/upl/Failai/derinys.png" /></p>
<p>Dėkojame Tony iš <a class="ns" href="http://www.xigmatek.com">Xigmatek</a> už suteiktą galimybę testuoti šiuos aušintuvus. </p>
<p>Autorius: <a class="ns" href="http://www.technews.lt/user/1">Wicked Akuba</a><br /></p>
