---
layout: post
status: publish
published: true
title: Dell Adamo – lyg kompiuteris iš Milano
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3294
wordpress_url: http://localhost/site/new/dell_adamo__lyg_kompiuteris_is_milano/
date: '2009-03-19 19:13:42 +0200'
date_gmt: '2009-03-19 19:13:42 +0200'
categories:
- Naujienos
---
<div class="imgright"><img src="http://www.part.lt/img/d61130f3bc22cdee6727fe197e42d5c936.bmp" border="1" /></div>
<p>Apie šį kompiuterį, kurio dizainas sužavėjo ne vieną, mes esame kalbėję kiek ankščiau. Šį kartą apie jį paplepėsime šiek tiek plačiau, apie kainą, kaip jis atrodo palyginus su konkurentais ir ar vertas savo kainos?</p>
<p>Didžiausias pasaulyje stalinių kompiuterių gamintojas <i>Dell</i> neneigia, kad užsimojo sukurti gaminį, kuris pasižymėtų išskirtiniu dizainu. Jis turėtų būti brangus, tiksliau atitikti savo kainą, o lyginti jį būtų galima su prabangos prekėmis, kaip kad laikrodžiai ar juvelyriniai dirbiniai. <i>Dell</i> pripažįsta – tai išskirtinumas jų sektoriuje, kurio kaina prasideda nuo 2000 JAV dolerių. Tiesa, tikslinių <i>Apple MacBook</i> konkurentų dar įsigyti negalima, nes juos platinti kompanija pradės šio mėnesio pabaigoje, bet niekas nedraudžia jų užsisakyti – 1,5cm storis, 13 colių ekranas ir elegantiškas dizainas jau suviliojo ne vieną.</p>
<p><img src="http://www.part.lt/img/44a4f8adad6ba5dd241b1998524bc622368.jpg" /></p>
<p>Sunku pasakyti, ar su <i>Adamo Dell</i> siekė būti ploniausi savo nišoje. Bet kokiu atveju, tai jiems pavyko. Šis plonesnis tiek už <i>Apple</i> „orinuką“ <i>MacBook Air</i>, nors yra kiek sunkesnis, tiek ir už <i>HP Voodoo Envy</i>. Išpūstumu taip pat pakvipo – <i>Dell</i> pelnyti didžiausio gamintojo vardą padėjo orientuotas verslas į produktus, kurie skirti masiniam vartotojui, kurio, kartu su <i>Adamo</i>, ši atsisakė. Stilingas kompiuteris? Stilinga ir reklama! Tiesa, vargu ar tai pasiteisins. Šuolis su nauju prekės ženklu į rinką, kuri ankščiau buvo gūdi giria, ypač IT kamuojančioje suirutėje, vertinama prieštaringai. Šiek tiek paskubėjome ir su <i>Dell</i> karūnavimu – taip, ši kompanija ilgą laiką buvo nenuginčijamas savo nišos lyderis, kurį visai neseniai aplenkė <i>HP</i>. Taigi, <i>Dell</i> bent iš dalies suka nugarą nuo ypač pelningos kompiuterių rinkos dalies, kuri neša kompanijai pelną, nes stalinių kompiuterių pardavimai vis mažėja, ir bandys laimę kitur. Sprendimas gal ir suprantamas – pigių ir paprastų kompiuterių gamą <i>Dell</i> jau turi, vartotojai tokių jų ir ieško, bet kompanijos devizas toks: pristatyti kompiuterį, kuris trauks akį, o vartotojai jį privalės įsigyti. Įdomu.</p>
<p>Analitikai skundžiais skurdžia informacija apie šį nešiojamąjį kompiuterį, nors kompanijai pavyko patraukti dėmesį, kuri jo siekė. Pasak <i>Dell</i>, oficialioji <i>Adamo</i> svetainė jau sulaukė beveik milijono unikalių apsilankymų, o per 15% lankytojų paliko savo elektroninius pašto adresus tam, kad sužinotų daugiau apie šį gaminį. Kompanija dar šią savaitė pranešė apie pirmąjį <i>Adamo</i> linijos kompiuterį – tai 1.2GHz Core 2 Duo U9300 procesorių naudojantis, 128GB SSD kaupiklį ir 2GB darbine atmintimi pasižymintis nešiojamasis kompiuteris. Tai nebus vienintelis šeimos narys, tačiau apie kitus neužsimenama. O pastarasis sulaukė ironiškų komentarų – jis yra brangus, ypatinga sparta nepasižymi, tad didžiąją dalį pinigų išleisime grožiui, kurį <i>Dell</i> pabrėžia – visokios aukštos klasės puošmenybės, kaip magnetinis dangtis ar gražus aliuminis korpusas. Kompiuteris tiems, kurie perka prekės ženklą, o ne produktą? Pažiūrėsime.<br /></p>
