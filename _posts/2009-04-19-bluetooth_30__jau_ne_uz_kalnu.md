---
layout: post
status: publish
published: true
title: Bluetooth 3.0 – jau ne už kalnų
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3435
wordpress_url: http://localhost/site/new/bluetooth_30__jau_ne_uz_kalnu/
date: '2009-04-19 13:46:17 +0300'
date_gmt: '2009-04-19 13:46:17 +0300'
categories:
- Naujienos
---
<p>

<div class="imgright"><img src=" http://ezx.technews.lt/images/Logos/Bluetooth_logo_(icon).jpg" border="1" /></div>
<p>Bevielės duomenų perdavimo technologijos <i>Bluetooth</i> kūrėjai, <i>The Bluetooth Special Interest Group</i>, geriau žinoma akronimu <i>SIG</i>, jau rengia naująją protokolo versiją. Trečiosios kartos „mėlyndantis“ įgalins vartotojus keistis informacija daug didesniais greičiais nei šiuo metu gali pasiūlyti <i>Bluetooth 2.0/2.1</i> standartai. Kaip teigia kūrėjai, nuo šiol mobiliųjų įrenginių vartotojai galės tarpusavyje mainytis nuotraukomis, muzikos bei video bibliotekomis „per kelias sekundes“.</p>
<p><i>Bluetooth 3.0</i> palaikys bendrinį kintamąjį MAC/PHY lygmenį (<i>AMP</i> – asimetrinę multi-procesų technologija), kuris naudodamasi IEEE 802.11 protokolo adaptacijos lygmeniu, gebės operuoti jo radijo bangų dažniais. Kitaip tariant naujasis <i>Bluetooth</i> turės galimybę tik sujungti du nutolusius įrenginius savo bangų ruože, o tuo tarpu duomenis perduos didesnę duomenų pralaidą palaikančiu <i>WiFi</i> ryšiu. Tam, kad vyktų tokie informacijos mainai, abu įrenginiai turės palaikyti tiek <i>Bluetooth 3.0</i>, tiek <i>WiFi</i>, kadangi kitokiu atveju (vienam iš įrenginių nepalaikant <i>WiFi</i> ar teritorijoje, kurioje yra įrenginys nesant prieigos taško) bus naudojami standartiniai naujosios versijos greičiai. Pastarieji, žinoma, taip pat bus daug greitesni nei senųjų BT variantų. </p>
<p>Specifikacijose taip pat turėtų šmėžuoti dar vienos galimybės palaikymas. Technologija pavadinta <i>Enhanced Power Control</i> (<i>EPC</i>), turėtų užtikrinti perduodamų duomenų stabilumą ir ryšio kokybę, kuri ankščiau nukentėdavo įrenginį dedant į kišenę, lagaminą ar veikiant kitiems, ryšio spartą bei efektyvumą mažinantiems aplinkos veiksniams. </p>
<p>Daugiau informacijos apie naująjį standartą bei jį aprobuosiančių lustų gamintojų sąrašą sulauksime balandžio 21 dieną.</p>
