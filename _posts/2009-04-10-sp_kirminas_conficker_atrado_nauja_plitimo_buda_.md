---
layout: post
status: publish
published: true
title: "(SP) Kirminas Conficker atrado naują plitimo būdą"
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3402
wordpress_url: http://localhost/site/new/sp_kirminas_conficker_atrado_nauja_plitimo_buda_/
date: '2009-04-10 12:15:47 +0300'
date_gmt: '2009-04-10 12:15:47 +0300'
categories:
- Naujienos
---
<div class="imgright"><img src="http://akuba.technews.lt/worm.png" border="1" /></div>
<p>Pasaulinė saugumo sprendimų kūrėja <i>ESET</i> aptiko naują kirmino <i>Conficker</i> atmainą, kuri nuo savo pirmtako skiriasi netikėta savybe. Anksčiau tam, kad save atnaujintų pasirinkdavęs kelis šimtus iš 50 tūkstančių vietų, dabar jis plinta naudodamasis kitu mechanizmu. Kirminas <i>Conficker</i> ir jo sukurtas užkrėstų kompiuterių tinklas (angl. botnet) sukėlė nemažai susirūpinimo dėl saugumo visame pasaulyje.</p>
<p><i>Conficker</i> stebina naujomis atmainomis. Galima būtų net pamanyti, kad tai yra puikiai surežisuotas mokslinis tyrimas, nes jo kūrėjai elgiasi iš tiesų nelauktai ir stebina profesionalumu“, - sakė Darius Černeckis, pasaulinės kompanijos <i>ESET</i> saugumo sprendimus atstovaujančios bendrovės <i>NOD Baltic</i> pardavimų vadovas.</p>
<p>Naujoji <i>Conficker</i> versija, pasirodžiusi balandžio 7 dieną, save atnaujina „bendraudama“ su šia kenkėjiška programa jau užkrėstais kompiuteriais. Ji susideda iš dviejų dalių. Viena jų (angl. server part) pasinaudoja spraga <i>Windows</i> operacinėje sistemoje ir įdiegia save kompiuteryje. Tuomet atsiunčiama antroji kirmino dalis (angl. client part) ir kompiuteris tampa užkrėstų kompiuterių tinklo dalimi.</p>
<p>Kenkėjiškos programos kodas įdomus tuo, kad atėjus gegužės 3 dienai pirmoji kenkėjiškos programos dalis automatiškai išsitrins. Tačiau likusi antroji dalis užtikrins, kad kompiuteris ir toliau liks užgrobtų kompiuterių tinklo dalimi. </p>
<p>Panašiai kaip ir ankstesnės šio kirmino versijos <i>Win32/Conficker.AQ</i> naudojasi <i>Windows</i> saugumo spraga <i>MS08-067</i>. Saugumo ekspertai rekomenduoja nuolat atnaujinti savo operacines sistemas ir naudoti antivirusines programas. Norintiems pasitikrinti ar jų kompiuteris nėra užkrėstas kirminu <i>Conficker ESET</i> saugumo ekspertai sukūrė nemokamą jo pašalinimo įrankį <a class="ns" href="http://download.eset.com/special/EConfickerRemover.exe"><i>Conficker removal tool</i></a>.</p>
