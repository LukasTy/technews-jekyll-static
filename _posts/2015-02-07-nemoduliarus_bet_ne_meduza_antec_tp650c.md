---
layout: post
status: publish
published: true
title: 'Nemoduliarus, bet ne medūza: „Antec TP-650C“'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8440
wordpress_url: http://localhost/site/new/nemoduliarus_bet_ne_meduza_antec_tp650c/
date: '2015-02-07 18:29:16 +0200'
date_gmt: '2015-02-07 16:29:16 +0200'
categories:
- Maitinimo šaltiniai
- Apžvalgos
---
<p style="text-align: justify;">Prieš pusantrų metų apžvelgtą „Seasonic G550“ iki šiol naudojame savo testavimo sistemoje dėl keletos paprastų priežasčių: produktas pasižymi labai gera įtampų reguliacija, puikiu bangavimų slopinimu, yra efektyvus ir svarbiausiai patikimas. Nenuostabu, kad toks produktas yra paklausus, nors ir nėra pigiausias tarp 550 W galios agregatų. Tarsi visa tai žinodama „Antec“ nusprendė ta pačia platforma paremtą „TruePower Classic“ padaryti pigesniu atimdama iš pažiūros vertingą atjungiamų kabelių savybę, tačiau už identišką kainą „Antec“ sutinka net pridėti papildomus 100 W. Ar visas kitas stipriąsias G550 savybes išlaikė ir TP-650C netrukus įsitikinsime.</p>
<p><img class="aligncenter" style="width: 500px; height: 375px;" src="http://technews.lt/userfiles/antectp650clogo.jpg" alt="" /></p>
<p>&nbsp;</p>
<p><strong>Pakuotė ir komplektacija </strong></p>
<p style="text-align: justify;">Geltona spalva – „Antec“ palydovė – atrado vietą ir ant labiau vidutinei klasei skirto produkto dėžutės. Pati dėžutė yra labai kompaktiška ir informatyvi, nešanti tokią informaciją, kaip maksimalus PSU efektyvumas, palaikomos apsaugos, kondensatorių kilmė, naudojamo ventiliatoriaus tipas ir suteikiamas garantinis laikotarpis. Ant vieno iš dėžutės paviršių turime elektrines specifikacijas ir informaciją apie jungtis.</p>
<p style="text-align: center;"><a href="http://technews.lt/userfiles/SAM_2305.jpg"><img style="width: 232px; height: 155px;" src="http://technews.lt/userfiles/SAM_2305.jpg" alt="" /></a><a href="http://technews.lt/userfiles/SAM_2306.jpg"><img style="width: 232px; height: 155px;" src="http://technews.lt/userfiles/SAM_2306.jpg" alt="" /></a></p>
<p style="text-align: center;"><a href="http://technews.lt/userfiles/SAM_2311.jpg"><img style="width: 232px; height: 155px;" src="http://technews.lt/userfiles/SAM_2311.jpg" alt="" /></a><a href="http://technews.lt/userfiles/SAM_2312.jpg"><img style="width: 232px; height: 155px;" src="http://technews.lt/userfiles/SAM_2312.jpg" alt="" /></a></p>
<p style="text-align: justify;">Atidarius dėžutę turime pirmuosius taupymo požymius. Vietoje geriau nuo pažeidimų apsaugančių cheminės kilmės paminkštinimų turime kartoninius paminkštinimus. Klausimas, kiek tai leidžia sutaupyti ir verta taip rizikuoti. Komplektacija taip pat skurdi, nes neturime jokio tipo surišėjų, bet „Antec“ bent jau įdėjo varžtelius, trumpą vartotojo gidą ir AC laidą.</p>
<p style="text-align: center;"><a href="http://technews.lt/userfiles/SAM_2313.jpg"><img style="width: 468px; height: 312px;" src="http://technews.lt/userfiles/SAM_2313.jpg" alt="" /></a></p>
<p>&nbsp;</p>
<p><strong>Specifikacijos</strong></p>
<p style="text-align: justify;">„TruePower Classic“ yra biudžetinei – vidutinei vartotojų klasei skirta serija, todėl nereikėtų stebėtis, jog maksimali veikimo temperatūra siekia ne 50 °C, o tik 40 °C. Šiuo atžvilgiu „Antec“ produktas nusileidžia G550, tačiau tebeturi 80+ Gold efektyvumo reitingą, todėl apkrovai pasiekus 50 % turėtume išvysti bent 92 % efektyvumą.</p>
<p style="text-align: center;"><img style="width: 510px; height: 201px;" src="http://technews.lt/userfiles/TP-650Cspecs.png" alt="" /></p>
<p style="text-align: center;"><img style="width: 354px; height: 218px;" src="http://technews.lt/userfiles/TP-650Coutput.png" alt="" /></p>
<p style="text-align: justify;">+12 V linija padalinta į dvi virtualias (2x 30 A), kurių kombinuota maksimali galia gali siekti 648 W (99,7 % visos PSU galios). Mažųjų linijų (20 + 20 A) bendra galia siekia 100 W. „Antec“ nesiryžo apkarpyti apsaugų paketo, todėl TP-650C turi visas žinomas ir mažiau žinomas apsaugas, įskaitant OVP, UVP, OCP, SCP, OTP, OPP, Surge &amp; Inrush (SIP) bei No Load. Paskutinės dvi apsaugos dažniausiai sutinkamos tik „Antec“ maitinimo šaltiniuose, tačiau tai nereiškia, kad SIP ir No Load yra vizitinė šio gamintojo kortelė.  Tai įrodo ir „Intel“ reikalavimas „Haswell“ palaikantis procesoriams turėti funkcionuojančią No Load apsaugą. 99 procentų rinkoje esančių šiuolaikinių maitinimo šaltinių yra suderinami su „Haswell“ procesoriais, bet iš visų gamintojų No Load atžymi vienintelė „Antec“.</p>
<p style="text-align: center;"><img style="width: 509px; height: 107px;" src="http://technews.lt/userfiles/TP-650Ccables.png" alt="" /></p>
<p style="text-align: justify;">Žinoma, nemodulinis kabelių dizainas neprideda papildomų balų, tačiau visos bėdos kaip ir tuom pasibaigia. Visi kabeliai pakankamai kokybiškai įvilkti į medžiagines rankoves, o atstumai tarp jungčių siekia 150 mm. TP-650C siūlo keturias 6+2 pin jungtis, šešias SATA ir penkias molex, o tai yra daugiau nei pakankamai tokios galios maitinimo šaltiniui. Tiesa, su +12 V2 linija susietais PCI-E kabeliais gali atitekėti tik 360 W, todėl vieną iš dviejų sistemoje esančių ėdrių vaizdo plokščių rekomenduotume patikėti maitinti per +12 V1 liniją, pasinaudojant papildomais molex -&gt; PCI-E perėjimais.</p>
<p style="text-align: center;"><a href="http://technews.lt/userfiles/SAM_2333.jpg"><img style="width: 232px; height: 155px;" src="http://technews.lt/userfiles/SAM_2333.jpg" alt="" /></a><a href="http://technews.lt/userfiles/SAM_2334.jpg"><img style="width: 232px; height: 155px;" src="http://technews.lt/userfiles/SAM_2334.jpg" alt="" /></a></p>
<p>&nbsp;</p>
<p><strong>Išorinis dizainas </strong></p>
<p style="text-align: justify;">TP-650C korpuso išorinė apdaila nėra išskirtinė, tačiau gana sėkmingai maskuoja pirštų atspaudus. Visgi ir tai pagrindinė į akis krintanti savybė. Antec TP-650C gylis siekia vos 140 mm.</p>
<p style="text-align: center;"><a href="http://technews.lt/userfiles/SAM_2315.jpg"><img style="width: 232px; height: 155px;" src="http://technews.lt/userfiles/SAM_2315.jpg" alt="" /></a><a href="http://technews.lt/userfiles/SAM_2316.jpg"><img style="width: 232px; height: 155px;" src="http://technews.lt/userfiles/SAM_2316.jpg" alt="" /></a></p>
<p style="text-align: justify;">120 mm skersmens ventiliatorius uždengtas standartinėmis grotelėmis, o priešingoje pusėje turime lipduką su PSU elektrinėmis specifikacijomis.</p>
<p style="text-align: center;"><a href="http://technews.lt/userfiles/SAM_2314.jpg"><img style="width: 232px; height: 155px;" src="http://technews.lt/userfiles/SAM_2314.jpg" alt="" /></a><a href="http://technews.lt/userfiles/SAM_2317.jpg"><img style="width: 232px; height: 155px;" src="http://technews.lt/userfiles/SAM_2317.jpg" alt="" /></a></p>
<p style="text-align: justify;">Kaip ir buvo galima tikėtis, ten, kur turėtų būti lizdai atjungiamiems kabeliams, turime akliną sieną. Pro apvalią angą išeinantys kabeliai net neuždengti gumine įvore.</p>
<p style="text-align: center;"><a href="http://technews.lt/userfiles/SAM_2318.jpg"><img style="width: 232px; height: 155px;" src="http://technews.lt/userfiles/SAM_2318.jpg" alt="" /></a><a href="http://technews.lt/userfiles/SAM_2319.jpg"><img style="width: 232px; height: 155px;" src="http://technews.lt/userfiles/SAM_2319.jpg" alt="" /></a></p>
<p>&nbsp;</p>
<p><strong>Po gaubtu</strong></p>
<p style="text-align: justify;">Visi trys „TruePower Classic“ šeimos maitinimo šaltiniai naudoja „Seasonic“ platformą, kurią jau matėme G550 apžvalgos metu. Šiai platformai būdingas LLC rezonansinis konverteris pirminio filtravimo pusėje bei DC-DC konverteriai ir pusiau sinchroninis dizainas pagrindinių linijų išlyginimui antroje filtravimo zonoje.</p>
<p style="text-align: center;"><a href="http://technews.lt/userfiles/SAM_2323.jpg"><img style="width: 468px; height: 312px;" src="http://technews.lt/userfiles/SAM_2323.jpg" alt="" /></a></p>
<p style="text-align: justify;">Laikiną filtravimą užtikrina už AC lizdo ant pridėtinės montažinės plokštės patalpinti keturi Y, vienas X kondensatoriai bei varinė ritė. Ant pagrindinės PCB turime dar po  dvi rites su Y kondensatoriais, vieną X kondensatorių ir metalo oksido varistorių.</p>
<p style="text-align: center;"><a href="http://technews.lt/userfiles/SAM_2324.jpg"><img style="width: 232px; height: 155px;" src="http://technews.lt/userfiles/SAM_2324.jpg" alt="" /></a><a href="http://technews.lt/userfiles/SAM_2325.jpg"><img style="width: 232px; height: 155px;" src="http://technews.lt/userfiles/SAM_2325.jpg" alt="" /></a></p>
<p style="text-align: justify;">TP-650C turi viengubą diodų tiltelį ir elektrolitinį „Hitachi“ kondensatorių (390 uF, 420 V, 105 °C). Šalia pagrindinio kondensatoriaus randame varistorių ir vertikalią PCB, ant kurios sumontuotas PFC kontroleris. Gretimai jo turime dar vieną pridėtinę PCB, kur savo vietą rao „SITI PS223“ mikroschema, atsakinga už PSU apsaugas.</p>
<p style="text-align: center;"><a href="http://technews.lt/userfiles/SAM_2326.jpg"><img style="width: 232px; height: 155px;" src="http://technews.lt/userfiles/SAM_2326.jpg" alt="" /></a><a href="http://technews.lt/userfiles/SAM_2329.jpg"><img style="width: 232px; height: 155px;" src="http://technews.lt/userfiles/SAM_2329.jpg" alt="" /></a></p>
<p>+12V linijos tranzistorius ir diodus aušinantis radiatorius išsidėstęs beveik vienoje tiesėje su DC-DC konverteriais, kurie generuoja mažąsias linijas. Filtravimą atlieka aukštos klasės miksas, sudarytas iš polimerinių „Enesol“ bei elektrolitinių „Nippon Chemi-Con“ ir „Rubicon“ kondensatorių. „Antec“ sprendimas po kabelių laidais, kur oro judėjimas itin menkas, panaudoti japoniškus 105 °C kondensatorius yra labai sveikintinas sprendimas.</p>
<p style="text-align: center;"><a href="http://technews.lt/userfiles/SAM_2330.jpg"><img style="width: 232px; height: 155px;" src="http://technews.lt/userfiles/SAM_2330.jpg" alt="" /></a><a href="http://technews.lt/userfiles/SAM_2331.jpg"><img style="width: 232px; height: 155px;" src="http://technews.lt/userfiles/SAM_2331.jpg" alt="" /></a></p>
<p style="text-align: justify;">Panaudotas tas pats dvigubus rutulinius guolius turintis ir 2050 RPM išvystantis „ADDA“ ventiliatorius (AD1212MB-A70GL) apsprendė, kad vienintelis plika pastebimas vidaus skirtumas tarp TP-650C ir G550 yra pagrindinio kondensatoriaus gamintojas. TP-650C atveju – „Hitachi“, G550 – „Nippon Chemi-Con“. Aišku, tikimybė, kad abu maitinimo šaltiniai turi visiškai identiškų modelių diodų tiltelius, MOSFET tranzistorius, yra lygi nuliui.</p>
<p style="text-align: center;"><a href="http://technews.lt/userfiles/SAM_2322.jpg"><img style="width: 468px; height: 312px;" src="http://technews.lt/userfiles/SAM_2322.jpg" alt="" /></a></p>
<p>&nbsp;</p>
<p><strong>Rezultatai</strong></p>
<p style="text-align: center;"><strong><img style="width: 520px; height: 336px;" src="http://technews.lt/userfiles/TP-650Cresults.png" alt="" /></strong></p>
<p style="text-align: justify;">Pirmiausiai apie TP-650C realų efektyvumą. Maitinimo šaltinis 0,2 procento viršyja reikalavimus prie nedidelės 20 % apkrovos ir net 2,5 % prie 100 % apkrovos. TP-650C efektyvumo piką (92,1 %)pasiekia atiduodant 75 % savo galios. Nukeliavęs pusę kelio (50 % apkrova) „Antec“ produktas nuo grafiko atsilieka 1,9 %. Didžiąją dalį nusivylimo turėtų kompensuoti didesnis efektyvumas pareikalavus iš maitinimo šaltinio daugiau galios.</p>
<p style="text-align: justify;">„Antec TP-650C“ jaučiasi išties komfortabiliai reguliuodamas įtampas visose trijose linijose. Nors maksimalus +12V nuokrypis išslysta iš 1 % ribų, į tokias ribas sugrįžtama suskaičiavus vidutinį nuokrypį, lygų 0,8 %. Abiejų mažųjų linijų reguliacija taip pat pagirtina: maksimalus nuokrypis neviršyja 2 %, o vidutinis sukasi apie 1 %: +5 V – 1 %, +3.3V – 1,15 %.</p>
<p style="text-align: justify;">TP-650C ventiliatorius sukonfigūruotas dirbti labai panašiai, kaip ir identiškas ventiliatorius „Seasonic“ maitinimo šaltinyje. Abu maitinimo šaltiniai yra itin tylūs kol nepareikalaujama ¾ jų turimos galios. Spaudžiant iš TP-650C viską, ką jis turi, maitinimo šaltinis pradeda reaktyvinio lėktuvo imitaciją.</p>
<p style="text-align: center;"><img style="width: 520px; height: 96px;" src="http://technews.lt/userfiles/TP-650C+33V.png" alt="" /></p>
<p style="text-align: center;"><em>+3.3 V </em></p>
<p style="text-align: center;"><img style="width: 520px; height: 94px;" src="http://technews.lt/userfiles/TP-650C+5V.png" alt="" /></p>
<p style="text-align: center;"><em><em><em>+5 V</em></em></em></p>
<p style="text-align: center;"><img style="width: 520px; height: 94px;" src="http://technews.lt/userfiles/TP-650C+12V.png" alt="" /></p>
<p style="text-align: center;"><em><em><em><em><em><em><em>+12 V </em></em></em></em></em></em></em></p>
<p style="text-align: justify;">Parodęs, kad vis dar atitinka visus ATX reikalavimus atiduodamas daugiau nei 650 W TP-650C džiugina aukščiausios klasės bangavimų slopinimu visose trijose linijose: mažosiose neviršyjama 20 mV, o +12 V su 21,9 mV pranoksta ATX reikalavimus (120 mV) beveik šešis kartus.</p>
<p style="text-align: center;"><img style="width: 517px; height: 270px;" src="http://technews.lt/userfiles/TP-650Cvsothers(1).png" alt="" /></p>
<p><span style="font-size: 10px;">*Geriausias rezultatas pažymėtas oranžine spalva (perkrovos rezultatai neįtraukiami) </span></p>
<p>&nbsp;</p>
<p><strong>Išvados</strong></p>
<p style="text-align: justify;">Atjungiamų kabelių savybės neturinčio maitinimo šaltinio mūsų testavimo laboratorijoje neteko matyti jau seniai. Pirminis mūsų tikslas buvo palyginti „Antec TP-650C“ su „Seasonic SSR-550RM F3“, tačiau atsigavusi atmintis prisiminė identiškos galios „Fractal Design Tesla R2“. Nors pastarasis Lietuvos parduotuvėse šiuo metu išnykęs, nepasivarginome jo įtraukti į rezultatų suvestinę, kadangi tai yra tiesioginis TP-650C varžovas, leidžiantis tiksliau atskleisti trūkumus ir privalumus.</p>
<p style="text-align: justify;">„Fractal Design Tesla R2“ iškart išryškino tai, kad „Antec“ atstovas negali pasipriešinti matuojant efektyvumą ir maksimalias triukšmo emisijas. „Fractal Design“ siūlo čiut geresnę +12 V reguliaciją, tačiau čia TP-650C su vidutiniu 0,8 % nuokrypiu yra neabejotinai labai stiprus ir nenusipelnė kritikos. Apie mažųjų linijų reguliaciją galime pasakyti tą patį – labai solidu. Vidutinį nežymiai viršyjantį arba net lygų 1 % nuokrypį pasiekia tikrai ne kiekvienas „premium“ sektoriui priskiriamas maitinimo šaltinis.</p>
<p style="text-align: justify;">Būdamas itin garsiu pilnai apkrautas TP-650C bando svarstykles pakreipti savo naudai keturiais koziriais: puikiu bangavimų slopinimu visose trijose linijose, vien japoniškos ir korėjietiškos kilmės kondensatoriais, ilgesniu penkių metų garantiniu laikotarpiu bei vos 140 mm baze, kuri padaro šį „Antec“ produktą vienu kompaktiškiausių tarp visų 650 W galios maitinimo šaltinių. Verta pridėti ir visas šiuo metu PSU industrijai žinomas apsaugas.</p>
<p style="text-align: justify;">Labai tikėtina, kad ne vienas išgirdęs žodžių derinį „neatjungiami kabeliai“ gali sustabdyti kelionę per straipsnį link galutinio verdikto. Stop! Antrojo kabelio su EPS12V jungtimi trūkumas ir vos trys kabeliai, ant kurių išdėstytos šešios SATA ir penkios molex jungtys, neturėtų kelti susirūpinimą, kaip reikės visa tai paslėpti net ir mažesniame m-ATX korpuse. Tikslingiau būtų paskaičiuoti, kad sistemos sąnaudos nepriverstų TP-650C įsisiautėti. Užkirtus tam kelią - „Antec“ mažylis tikrai nenuvils.</p>
<p><em>Privalumai:</em></p>
<ol>
<li>Labai tampri visų linijų reguliacija;</li>
<li>Puikus bangavimų slopinimas visose linijose;</li>
<li>Panaudoti tik japoniški/korėjietiški kondensatoriai;</li>
<li>Pilnas apsaugų paketas;</li>
<li>Daugiau nei adekvatus skaičius jungčių;</li>
<li>Sėkmingai atidavė 650 W (gali ir daugiau);</li>
<li>Vos 140 mm ilgio korpuso bazė;</li>
<li>Penkių metų garantija</li>
</ol>
<p><em>Vidutiniška:</em></p>
<ol>
<li>Kaina;</li>
<li>Ne visai tvirtas 80+ Gold efektyvumas</li>
</ol>
<p><em>Trūkumai:</em></p>
<ol>
<li>Agresyvus ventiliatoriaus profilis viršyjus 50 % apkrovą;</li>
<li>Skurdoka komplektacija ir įpakavimo kokybė</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/technews9%281%29.png" alt="" /></p>
