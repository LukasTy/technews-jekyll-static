---
layout: post
status: publish
published: true
title: Ateityje HDD bus šimtus kartų spartesni?
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6338
wordpress_url: http://localhost/site/new/ateityje_simtus_kartu_spartesni_hdd/
date: '2012-02-08 10:37:00 +0200'
date_gmt: '2012-02-08 10:37:00 +0200'
categories:
- Naujienos
---
<p>Portalas <a class="ns" href=" http://www.newscientist.com/blogs/onepercent/2012/02/heated-hard-drives-record-hund.html">Newscientist.com</a> skelbia, kad Jorko universiteto fizikai, vadovaujami Tomo Ostlerio (angl. Thomas Ostler), išrado būdą, leidžiantį teoriškai šimtus kartų pagreitinti įprastinius HDD kaupiklius. Net šimtus kartų sparčiau.</p>
<p>Daugelis nepatikės, bet paprasčiausias raktas į sėkmę – karštis. Įprastas kietasis diskas - tai magnetinis kaupiklis, skirtingai nei įmagnetintos juostos, pasižymintis laisvąja prieiga (angl. random access). Jo įrašomasis paviršius susideda iš milijardų mažyčių porcijų (bitų), kurios gali būti įmagnetinamos tam tikra poliaus kryptimi. Šiuo metu įrašymo galvučių poliariškumo pakeitimui naudojamas išorinis magnetinis laukas, tačiau mokslininkai atrado, jog paveikus šį mechanizmą mažos trukmės karščio banga, įrašymas vyks kur kas greičiau.</p>
<p>Iki šiol buvo manyta, kad karštis sąveikaudamas su magnetiniu lauku gali pasitarnauti tik remagnetizacijos procese, tačiau dabar mokslininkai nustatė, kad pakaitinus lazeriu magnetą vieną trilijoninę sekundės dalį, ir tokiu būdu laikinai pakėlus temperatūrą iki 800 laipsnių pagal Celsijų, gaunamas panašus į remagnetizaciją efektas. Tyrimo rezultatus galite rasti <a class="ns" href="http://www.nature.com/ncomms/journal/v3/n2/full/ncomms1666.html">Nature.com</a> puslapyje.</p>
<p>Mokslininkų manymu, tokiu principu veikdami kietieji diskai galėtų įrašinėti informaciją šimtus kartų greičiau bei suvartoti mažiau energijos.</p>
<p><img src="http://technews.lt/upload/HardDrive.jpg" /></p>
<p><span class="saltinis">Newscientist.com nuotrauka</span><br /></p>
