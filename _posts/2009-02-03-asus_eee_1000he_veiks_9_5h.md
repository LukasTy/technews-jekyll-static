---
layout: post
status: publish
published: true
title: Asus Eee 1000HE veiks 9,5 h
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 256
wordpress_url: http://localhost/site/new/asus_eee_1000he_veiks_9_5h/
date: '2009-02-03 19:32:26 +0200'
date_gmt: '2009-02-03 19:32:26 +0200'
categories:
- Naujienos
---
<div class="imgright"><img src="http://akuba.technews.lt/10256_eeepc100he_1.jpg" border="1" /></div>
<p>Kompanija, kurią galima vadinti internetinių nešiojamųjų, kurie praktiškai nejaučia ekonomikos krizės, nes pirkėjai ieško kuo pigesnio produkto, tėvu ir mama, pranešė apie naująjį <i>Eee</i> šeimos modelį <i>1000HE</i>. Pasak <i>Asus</i>, tai pirmasis nešiojamasis kompiuteris pasaulyje naudojantis <i>Intel Atom N280</i> centrinį procesorių. </p>
<p><i>Asus Eee 1000HE</i> bus įrašytas į kompiuterių istoriją, kaip pirmasis kompiuteris naudojantis <i>Intel N280 Atom</i> procesorių, kuris nuo savo pirmtako <i>N270</i>, kurį ir pakeičia, našumu skirsis ne itin daug, nes veiks panašiu 1,66 GHz dažniu (<i>N270</i> – 1,6 GHz). Visgi svarbiausias naujojo lusto tikslas – pailginti kompiuterio darbo laiką mažinant energijos suvartojimą. </p>
<p>Kompanija teigia, kad šis nešiojamasis be papildomo maitinimo, tik su 6 celių 2,9 A baterija, sugebės veikti sunkiai suvokiamas 9,5 valandos. Turbūt svarbiausias energiją taupantis elementas be naujojo procesoriaus bus <i>LED</i> galinį apšvietimą turintis 10-ies colių įstrižainės ekranas. <i>Asus</i> taip pat mini ir <i>1000HE</i> randamą <i>Asus Super Hybrid Engine</i> sistemą, kuri leis kontroliuoti procesoriaus darbą ir taip pagerinti našumą arba baterijos gyvavimo trukmę. </p>
<p>Kompiuteris turės patobulintą klaviatūrą, kurioje shift mygtukas pagaliau perkeltas į standartinę vietą. Būtent dėl šio aspekto skųsdavosi daug <i>Eee</i> naudotojų. Prie interneto bus galima jungtis 802.11b/g/n <i>Wi-Fi, Ethernet</i> jungtimis, o su išoriniais junginiais – <i>Bluetooth</i> ryšiu. Laikinieji failai bus saugomi 1 GB operatyviosios atminties modulyje, o nuolatiniai – 160 GB kietajame diske.</p>
<p>Užsisakius <i>1000HE</i> iš anksto, kompiuteris mums kainuos 25 JAV valiutos vienetais mažiau, nei įprasta 399 dolerių kaina. Kompiuteris bus pardavinėjamas dviejų skirtingų – mėlynos ir juodos spalvų versijose.</p>
