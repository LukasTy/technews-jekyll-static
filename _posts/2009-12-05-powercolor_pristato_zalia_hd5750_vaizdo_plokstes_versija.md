---
layout: post
status: publish
published: true
title: PowerColor pristato "žalią" HD5750 vaizdo plokštės versiją
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4342
wordpress_url: http://localhost/site/new/powercolor_pristato_zalia_hd5750_vaizdo_plokstes_versija/
date: '2009-12-05 20:26:39 +0200'
date_gmt: '2009-12-05 20:26:39 +0200'
categories:
- Naujienos
---
<div class="imgright"><img src="http://svarke.technews.lt/HD5750_GoGreen.jpg"  /></div>
<p>Grafikos plokščių gamintojai jau yra pristatę ne vieną plokštę su sumažintomis energijos sąnaudomis. Visgi dažniausiai tai įvykdavo po naujų ir grafikos procesorių revizijų pasirodymo. O štai <i>PowerColor</i> ruošia naujus energijos sąnaudų rėmus įsprausti <i>Radeon HD5750</i> vaizdo plokštę.</p>
<p>Naujoji plokštė, pavadinta <i>Radeon HD5750 Go! Green</i>, kitaip nei įprasta versija, neturi papildomo 6 kontaktų lizdo, skirto plokštės maitinimui. Tai reiškia, jog plokštei pakaks 75 W galios, gaunamos per PCI-Express lizdą. Plokštė turės 1 GB GDDR5 tipo atminties, dvi DVI, vieną HDMI ir vieną DisplayPort išvestį. Kitos plokštės specifikacijos nepateikiamos.</p>
<p>Kaip žinome, įprastinės <i>HD5750</i> TDP reitingas siekia 86 W, o <i>AMD</i> nepristatė naujos <i>Juniper</i> lusto versijos. Taigi net ir sumažinę sumažinę likusių komponentų sunaudojamą galią sunkiai tilptų į 75 vatų rėmus. O kadangi bendra plokštės suvartojama galia gali būti ir didesnė už TDP reikšmę, peršasi išvada, jog <i>PowerColor HD5750 Go! Green</i> grafikos procesorius veiks mažesnių taktiniu dažniu nei įprastas HD5750 variantas. Visgi <a class="ns" href="http://www.powercolor.com/Global/NewsInfo.asp?id=929">pranešime spaudai</a> gamintojas mini, jog gaminio sparta turėtų būti tokia pati, kaip ir įprastinės versijos. Tai galbūt galima pasiekti padidinus grafikos atminties dažnį. Bet kokiu atveju, ši plokštė tikrai nebus skirta spartintojams.</p>
