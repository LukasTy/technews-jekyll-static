---
layout: post
status: publish
published: true
title: Nexus Beamair apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 157
wordpress_url: http://localhost/site/new/nexus_beamair_apzvalga/
date: '2009-01-24 01:23:46 +0200'
date_gmt: '2009-01-24 01:23:46 +0200'
categories:
- Aušinimas
- Apžvalgos
---
<p>Šiandien Jums pristatysime pakankamai novatoriško ir kol kas rinkoje daug tiesioginių konkurentų neturinčio produkto apžvalgą. <i>Nexus</i> <i>Beamair</i> jau trečias <i>Technews</i> apžvelgtas produktas iš Nyderlandų kompanijos <i>Nexus</i>. Šį kartą tai nebus dar vienas procesoriaus aušintuvas, o kur kas pigesnis ir mažesnę įtaką aušinimo efektyvumui darantis gaminys. Apžvalgoje, be abejo, remdamiesi testų rezultatais ir bandysime išsiaiškinti, ar didelę įtaką gali daryti ant korpuso ventiliatoriaus dedamas korio formos, oro srautą koncentruojantis įrenginys.</p>
<p>Visi žinome, kad korpuso ventiliatorių sukuriama oro srovė niekada nesklis tiesiai į norimą kompiuterio komponentą (-us). Didelė dalis oro srauto nepasiekia norimo objekto ir tiesiog nukrypsta į kitas puses. Kaip bebūtų, jei korpusas yra sandarus, tai palaiko mažesnę bendrą temperatūrą jo viduje ir to pasekoje visi elementai sudarantys sistemą lieka vėsesni. Visgi dažnai korpuso ventiliatoriai montuojami tam, kad ženkliai sumažintų konkrečios detalės, dažniausiai centrinio procesoriaus, temperatūrą. Būtent šiam tikslui, t.y. oro srauto koncentravimui ir yra skirtas <i>Beamair</i>.</p>
<p><b>Turinys: </b></p>
<p><b>Apie <i>Nexus</i></b><br />
<br /><b>Pakuotė ir komplektacija</b><br />
<br /><b>Konstrukcija</b><br />
<br /><b>Montavimas</b><br />
<br /><b>Testų metodai</b><br />
<br /><b>Testų rezultatai</b><br />
<br /><b>Išvados</b></p>
<p><b>Apie <i>Nexus</i></b></p>
<p>2000 metais Nyderlanduose įkurta kompanija gamina įvairaus tipo (procesorių, kietųjų diskų, korpuso) aušintuvus, taip pat maitinimo blokus ir korpusus. <i>Nexus</i> skiria daug dėmesio tyliam kompiuterių veikimui, todėl tarp jų gaminių galime rasti ir ventiliatorių ir kietųjų diskų montavimo priemonių, sumažinančių jų vibraciją ir taip pat keliamą triukšmą.</p>
<p><b>Pakuotė ir komplektacija</b></p>
<p>Gaminys yra įpakuotas į plastikinį maišelį ir atsidaro atklijavus užlenktą apatinę dalį. Pats maišelis yra permatomas, juoda tik jo viršutinė dalis. Priekyje matome gamintojo logotipą, interneto svetainės adresą, gaminio pavadinimą, porą prekinių kodų skirtingiems regionams. </p>
<p><a class="ns" href="http://akuba.technews.lt/Nexus_beamair/1.jpg">
<div class="imgright"><img src="http://akuba.technews.lt/Nexus_beamair/mazos/1.jpg" border="1" /></div>
<p></a><a class="ns" href="http://akuba.technews.lt/Nexus_beamair/2.jpg"><br /><img src="http://akuba.technews.lt/Nexus_beamair/mazos/2.jpg" /><br /></a></p>
<p>Esminė dalis – piešinys, rodantis, kaip oro srautas juda be <i>Beamair</i>, ir kaip naudojant <i>Nexus</i> kompanijos produktą. Viduje rasime patį elementą ir keturis varžtelius jo tvirtinimui. Pakuotė niekuo neišskirtinė, tačiau solidi – neperkrauta produkto hiperbolizavimu.</p>
<p><a class="ns" href="http://akuba.technews.lt/Nexus_beamair/3.jpg">
<div class="imgright"><img src="http://akuba.technews.lt/Nexus_beamair/mazos/3.jpg" border="1" /></div>
<p></a><a class="ns" href="http://akuba.technews.lt/Nexus_beamair/4.jpg"><br /><img src="http://akuba.technews.lt/Nexus_beamair/mazos/4.jpg" /><br /></a></p>
<p><b>Konstrukcija</b></p>
<p><i>Beamair</i> nėra pirmas <i>Nexus</i> gaminys naudojantis, kaip pats gamintojas teigia, itin efektyvią korio formos technologiją. Ja <i>Nexus</i> rėmėsi kurdama groteles maitinimo blokams, korpusams ir t.t. <i>Beamair</i> yra pagamintas iš juodo kieto plastiko, o įvairiose jo vietose įspausti gamintojo ir <i>stopthenoise.com</i> pavadinimai.</p>
<p><a class="ns" href="http://akuba.technews.lt/Nexus_beamair/5.jpg">
<div class="imgright"><img src="http://akuba.technews.lt/Nexus_beamair/mazos/5.jpg" border="1" /></div>
<p></a><a class="ns" href="http://akuba.technews.lt/Nexus_beamair/6.jpg"><br /><img src="http://akuba.technews.lt/Nexus_beamair/mazos/6.jpg" /><br /></a></p>
<p><a class="ns" href="http://akuba.technews.lt/Nexus_beamair/7.jpg">
<div class="imgright"><img src="http://akuba.technews.lt/Nexus_beamair/mazos/7.jpg" border="1" /></div>
<p></a><a class="ns" href="http://akuba.technews.lt/Nexus_beamair/8.jpg"><br /><img src="http://akuba.technews.lt/Nexus_beamair/mazos/8.jpg" /><br /></a></p>
<p>Iš viso matome 19 korio dalių, tačiau kraštuose esanti vientisa plastmasė šiek tiek blokuoja oro srautą, nes ventiliatorių sparnai užima didesnį plotą, nei korys. Be abejonių, tai gali būti dar vienas <i>Nexus</i> būdas kuo labiau sukoncentruoti srautą, tačiau pridėjęs ranką už <i>Beamair</i>, jaučiau atgal sugrįžtantį orą.</p>
<p><a class="ns" href="http://akuba.technews.lt/Nexus_beamair/9.jpg">
<div class="imgright"><img src="http://akuba.technews.lt/Nexus_beamair/mazos/9.jpg" border="1" /></div>
<p></a><a class="ns" href="http://akuba.technews.lt/Nexus_beamair/10.jpg"><br /><img src="http://akuba.technews.lt/Nexus_beamair/mazos/10.jpg" /><br /></a></p>
<p><b>Montavimas</b></p>
<p>Ventiliatoriaus tvirtinimui prie šio <i>Nexus</i> aksesuaro nereikia jokių papildomų tvirtinimo elementų. „Propelerį” tiesiog užtenką įspausti į <i>Beamair</i> – tam tikrai nereikia daug jėgų. Deja, norint išimti ventiliatorių teks paprakaituoti, laikikliai lengvai nepasiduoda, kai kuriais atvejais netgi gali nukentėti ventiliatorius. </p>
<p><a class="ns" href="http://akuba.technews.lt/Nexus_beamair/11.jpg">
<div class="imgright"><img src="http://akuba.technews.lt/Nexus_beamair/mazos/11.jpg" border="1" /></div>
<p></a><a class="ns" href="http://akuba.technews.lt/Nexus_beamair/12.jpg"><br /><img src="http://akuba.technews.lt/Nexus_beamair/mazos/12.jpg" /><br /></a></p>
<p>Priklausomai nuo to, ar norėsite ištraukti įšilusį orą iš korpuso vidaus, ar - tai ir labiau tikėtina – sukurti srautą į vieną ar kelias sistemoje esančias detales, skirsis ir montavimo būdas. Jei visgi nuspręsite pasielgti pirmu būdu, kas, tiesą sakant, būtų visiškai nenaudinga (išskyrus tuos atvejus, kai norite šilto srauto į kojas :)) galinė ventiliatoriaus dalis turėtų būti matoma iš korpuso galo. Labiau tikėtinu atveju, ši dalis turėtų matytis atidarius korpusą. Dažniausiai prie korpuso sienelės teks tvirtinti būtent aušintuvą, o ne patį <i>Beamair</i>.</p>
<p><b>Testų metodai</b></p>
<p>Testuodami siekėme įsitikinti, kokią įtaką <i>Beamair</i> daro centrinio procesoriaus temperatūrai. Naudojome <i>Xigmatek S1283</i> aušintuvą veikiantį pasyviai (be ventiliatoriaus) ir <i>Noctua NF-P12</i>, kurį tvirtinome galinėje korpuso sienelėje, tiesiai priešais procesoriaus aušintuvą. Palyginime matote rezultatus be <i>Beamair</i> ir su juo. </p>
<p>Testams buvo naudojama ta pati sistema, kaip įprasta, komplektacija matote lentelėje. Taip rezultatams nedaro įtakos jokie pašaliniai veiksniai. Visuose testuose naudojama <i>NT-H1</i> pasta, ji keičiama po kiekvieno bandymo. Testuojama buvo kambario temperatūroje – maždaug 21 laipsnis Celsijaus. Korpusas viso testavimo metu buvo atidarytas.</p>
<p><img src="http://akuba.technews.lt/Nexus_beamair/komplektacija.PNG" /></p>
<p>Procesoriaus apkrovimui naudota <i>Prime 95v 25.3</i>, o temperatūrų nustatymui <i>RealTemp 2.60</i> programa. Norėdami didesnių skirtumų tarp variantų šiek tiek labiau pakepinome procesorių 3003 MHz dažniais, o įtampa buvo pakelta iki 1,5 V. Laukimo būsenos testų metu procesorius buvo neapkrautas 15 min, o apkrovos metu, pilnai apkrautas tiek pat laiko.</p>
<p><b>Testų rezultatai</b></p>
<p><img src="http://akuba.technews.lt/Nexus_beamair/tests.PNG" /></p>
<p>Akivaizdu, kad <i>Nexus</i> <i>Beamair</i> itin sumažina procesoriaus temperatūrą, lyginant su įprastai pritvirtintu ventiliatoriumi. Pranašumas, kai ant <i>S1283</i> būtų uždėtas ventiliatorius, sumažėtų, tačiau tokie rezultatai įrodo, kad šiandien apžvelgiamas gaminys nėra vienas iš tų, kurie naudingi atrodo tik skaitant gamintojo pranešimą. </p>
<p><b>Išvados</b></p>
<p>Pasirodo, kad ir toks nesudėtingos konstrukcijos gaminys gali daryti nemažą įtaką aušinimo efektyvumui. Labiausiai jis turėtų patikti žmonėms, kurie ieškojo būdo ataušinti konkretų kompiuterio komponentą, o ne sumažinti bendrą sistemos temperatūrą. Būtent tokiam tikslui <i>Beamair</i> ir yra skirtas, ir nepasaint problemų išimant ventiliatorių, savo darbą atlieka puikiai.</p>
<p><img src="http://technews.lt/upl/Failai/renkasi.png" /><br /> </p>
<p><img src="http://technews.lt/upl/Failai/nexuslogo.gif" /></p>
<p>Autorius: <a class="ns" href="http://www.technews.lt/user/1">Wicked Akuba</a><br /></p>
