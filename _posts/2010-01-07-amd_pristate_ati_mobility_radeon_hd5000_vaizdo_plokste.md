---
layout: post
status: publish
published: true
title: AMD pristatė ATI Mobility Radeon HD5000 vaizdo plokštes
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4480
wordpress_url: http://localhost/site/new/amd_pristate_ati_mobility_radeon_hd5000_vaizdo_plokste/
date: '2010-01-07 18:58:36 +0200'
date_gmt: '2010-01-07 18:58:36 +0200'
categories:
- Naujienos
---
<p><i>Radeon HD5000</i> serijos vaizdo plokštės vis dar yra labai populiarios, nors pristatytos buvo jau daugiau nei prieš tris mėnesius. Konkurencijos iš <i>Nvidia</i> nebuvimas, pagerėjusi TSMC 40 nm lustų gamybos išeiga ir šventinis laikotarpis leido kompanijai parduoti jau 2 milijonus <i>HD5800</i> ir <i>5700</i> serijų vaizdo plokščių. Tačiau <i>AMD</i> nemažina tempo ir pristato nešiojamiesiems kompiuteriams skirtą <i>Radeon HD5000 Mobility</i> grafikos procesorių liniją.</p>
<p>Pasak <a class="ns" href="http://www.anandtech.com/mobile/showdoc.aspx?i=3711">AnandTech</a>, naujųjų grafinių posistemių specifikacijos nėra tokios įspūdingos, kaip staliniams kompiuteriams skirtų vaizdo plokščių analogų. <i>HD5800</i> serijos grafikos procesoriai nešiojamiesiems kompiuteriams turės 800 Stream procesorių ir 128 bitų pločio atminties magistralę, o GPU ir VRAM dažniai sieks atitinkamai 700 ir 4000 MHz (GDDR5), o tai iš esmės yra įprastinės <i>HD5770</i> plokštės specifikacijos. Maksimalus <i>Mobility Radeon HD5800</i> serijos gaminių TDP sieks 50 W.</p>
<p><i>HD5700</i> ir <i>5600 Mobility</i> serijos procesoriai turės 400 Stream procesorių, tą pačią 128 bitų atminties magistralę ir 650/3200 MHz GPU/VRAM dažnius. HD5400 serijos plokštės turės tik 80 Stream procesorių, 64 bitų atminties magistralę ir 750 GPU ir 3200 MHz VRAM dažnius. Maksimalūs šių grafikos procesorių TDP reitingai yra atitinkamai 30 ir 15 W.</p>
<p>Visa <i>HD5000 Mobility</i> serija gaminama pagal 40 nm technologinį procesą bei palaikys <i>DirectX 11, Eyefinity</i> ir <i>UVD2</i>. Lyginant su senąja <i>HD4000</i> serija ji turėtų būti apie 30% spartesnė. Nešiojamieji kompiuteriai su šiais lustais pasirodyti turėtų dar iki šio mėnesio pabaigos.</p>
