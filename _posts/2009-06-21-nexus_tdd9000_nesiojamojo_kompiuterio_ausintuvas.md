---
layout: post
status: publish
published: true
title: Nexus TDD-9000 nešiojamojo kompiuterio aušintuvas
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3637
wordpress_url: http://localhost/site/new/nexus_tdd9000_nesiojamojo_kompiuterio_ausintuvas/
date: '2009-06-21 23:27:19 +0300'
date_gmt: '2009-06-21 23:27:19 +0300'
categories:
- Aušinimas
- Apžvalgos
---
<p>Šiandien <i>Technews</i> gavo galimybę išbandyti ir skaitytojams pristatyti labai įdomų produktą iš <i>Nexus</i> kompanijos. Tai visai neseniai pristatytas <a class="ns" href="http://www.nexustek.nl/NXS-TDD-9000_universal_patented_liquid_cooling_pad.htm"><i>TDD-9000</i></a> aušintuvas nešiojamiesiems kompiuteriams išsiskiriantis savo ypatingu aušinimo būdu. Šis Nyderlandų bendrovės kūrinys neturi jokių ventiliatorių, o šilumą, skleidžiamą nešiojamojo kompiuterio, perima naudodamas ... skystį. Ne, žarnelių ir pompų, kaip stalinių kompiuterių vandens aušinimo sistemose šį kartą neišvysime, tačiau <i>TDD-9000 </i>būdas yra ne ką mažiau novatoriškas.</p>
<p>Atidžiausi mūsų skaitytojai turėtų prisiminti <i>Belkin</i> pristatytą <a class="ns" href="http://www.technews.lt/tekstas/Pagalve_nesiojamam_kompiuteriui_is_Belkin.html;;"><i>CushDesk</i></a>, suteikiantį galimybę nešiojamąjį kompiuterį patogiai laikyti ant kelių ir apsisaugoti nuo neigiamo šilumos poveikio bei nepatogaus žiūrėjimo kampo. Nors ir <i>TDD-9000 </i>negalės atstoti didelių aukščio skirtumų, tačiau prisitaikys prie nelygaus paviršiaus ir, svarbiausia, sumažins kompiuterio komponentų temperatūras. Apie dar vieną įdomų Nexus sprendimą ir jos rezultatus – šiandienos apžvalgoje. Jei tik turėsite kokių nors klausimų ar pastebėjimų, laukiu jų komentarų skiltyje. Malonaus skaitymo!</p>
<p><b>TURINYS</b></p>
<p><b>Apie gamintoją</b><br />
<br /><b>Pakuotė </b><br />
<br /><b>Dizainas ir veikimas</b><br />
<br /><b>Testai</b><br />
<br /><b>Išvados</b></p>
<p><b>Apie gamintoją</b></p>
<p>2000 metais Nyderlanduose įkurta kompanija gamina įvairaus tipo (procesorių, kietųjų diskų, korpuso) aušintuvus, taip pat maitinimo blokus ir korpusus. <i>Nexus</i> skiria daug dėmesio tyliam kompiuterių veikimui, todėl tarp jų gaminių galime rasti ir ventiliatorių ir kietųjų diskų montavimo priemonių, sumažinančių jų vibraciją, keliamą triukšmą bei įvairių kitų aksesuarų palengvinančių kasdienę veiklą su kompiuteriu.</p>
<p><b>Pakuotė </b> </p>
<p>Kaip jau įprasta, <i>Nexus </i>didelį dėmesį skiria visiems produkto aspektams – ne išimtis ir pakuotė, kuri ir šį kartą nuteikia labai maloniai. Kompanija nusprendė TDD-9000 įpakuoti į dėžę, primenančią lagaminėlį. Viršutinėje dalyje yra oranžinės spalvos virvutė, už kurios galima neštis visą mažmeninę pakuotę. Priekyje – kelios produkto savybės, efektyvumo rodikliai, delno formos išpjova, kuri leidžia pajusti aušintuvo kietumą. Čia pat ir šonuose užklijuotuose lipdukuose pažymimas technologijos patento numeris, dar kartą leidžiantis įsitikinti tuo, kad tai – naujovė rinkoje. </p>
<p><a class="ns" href="http://akuba.technews.lt/TDD-9000/1.jpg">
<div class="imgright"><img src="http://akuba.technews.lt/TDD-9000/mazos/1.jpg" border="1" /></div>
<p></a><a class="ns" href="http://akuba.technews.lt/TDD-9000/2.jpg"><br /><img src="http://akuba.technews.lt/TDD-9000/mazos/2.jpg" /><br /></a></p>
<p><a class="ns" href="http://akuba.technews.lt/TDD-9000/3.jpg">
<div class="imgright"><img src="http://akuba.technews.lt/TDD-9000/mazos/3.jpg" border="1" /></div>
<p></a><a class="ns" href="http://akuba.technews.lt/TDD-9000/4.jpg"><br /><img src="http://akuba.technews.lt/TDD-9000/mazos/4.jpg" /><br /></a></p>
<p>Galinėje dėžės pusėje randame išsamesnius savybių aprašymus bei būtiną informaciją – brūkšninius kodus, pagaminimo vietą (Taivanas). Nexus pateikia ir nepriklausomo SGS testavimų instituto rezultatus, kurie rodo, kad <i>TDD-9000 </i>sugeba kai kurių komponentų temperatūrą sumažinti beveik 17 laipsnių Celsijaus. Nuplėšus vieną iš šoninių lipdukų, galime išimti plastikinį kevalą, kuriame ir patalpintas aušintuvas. Puiku tai, kad kitoje pusėje yra parengtas paprastas būdas nuplėšti dalį pakuotės ir taip išimti <i>TDD-9000</i>. </p>
<p><a class="ns" href="http://akuba.technews.lt/TDD-9000/5.jpg">
<div class="imgright"><img src="http://akuba.technews.lt/TDD-9000/mazos/5.jpg" border="1" /></div>
<p></a><a class="ns" href="http://akuba.technews.lt/TDD-9000/6.jpg"><br /><img src="http://akuba.technews.lt/TDD-9000/mazos/6.jpg" /><br /></a></p>
<p><b>Dizainas ir veikimas</b> </p>
<p>Šiam Nexus aušintuvui nereikia elektros energijos, todėl komplekte jokių papildomų priedų neradome. Visas aušintuvas yra juodos spalvos, vienintelė detalė – <i>Nexus</i> logotipas kairiajame apatiniame kampe. Išorinė aušintuvo medžiaga yra pagaminta iš aksomo, o ši medžiaga yra ypač maloni liesti. Viduje – svarbiausias aušintuvo komponentas – skysta želė, perimanti šilumą iš nešiojamojo kompiuterio. Gamintojo nurodymu, siekiant geriausio našumo, aušintuvą reikėtų pakratyti kas 20 minučių, o akivaizdžius temperatūros pokyčius galime pastebėti praėjus 10 min nuo kompiuterio uždėjimo ant <i>TDD-9000</i>.</p>
<p><a class="ns" href="http://akuba.technews.lt/TDD-9000/7.jpg">
<div class="imgright"><img src="http://akuba.technews.lt/TDD-9000/mazos/7.jpg" border="1" /></div>
<p></a><a class="ns" href="http://akuba.technews.lt/TDD-9000/8.jpg"><br /><img src="http://akuba.technews.lt/TDD-9000/mazos/8.jpg" /><br /></a></p>
<p><a class="ns" href="http://akuba.technews.lt/TDD-9000/9.jpg">
<div class="imgright"><img src="http://akuba.technews.lt/TDD-9000/mazos/9.jpg" border="1" /></div>
<p></a><a class="ns" href="http://akuba.technews.lt/TDD-9000/10.jpg"><br /><img src="http://akuba.technews.lt/TDD-9000/mazos/10.jpg" /><br /></a></p>
<p>Aušintuvo plotis siekia 40 cm, ilgis – 29 centimetrus, o svoris – lygiai 500 gramų. Nepaisant to, ar paviršius uždengs visą kompiuterio apatinę dalį, ar ne, <i>TDD-9000 </i>yra suderinamas net ir su labai didelės įstrižainės ekraną turinčiais modeliais.  Dėl skystos konsistencijos <i>TDD-9000 </i>yra labai lengvai sulankstomas, todėl neužims daug vietos krepšyje. Jei  produktas yra naudojamas su nedidelių matmenų nešiojamaisiais, likusi dalis gali būti naudojama kaip atrama rankoms. Įdomu, ar galima <i>TDD-9000 </i>pritaikyti ir pernelyg karštos arbatos ar kavos puodelio atvėsinimui?:)</p>
<p><a class="ns" href="http://akuba.technews.lt/TDD-9000/11.jpg">
<div class="imgright"><img src="http://akuba.technews.lt/TDD-9000/mazos/11.jpg" border="1" /></div>
<p></a><a class="ns" href="http://akuba.technews.lt/TDD-9000/12.jpg"><br /><img src="http://akuba.technews.lt/TDD-9000/mazos/12.jpg" /><br /></a></p>
<p><a class="ns" href="http://akuba.technews.lt/TDD-9000/13.jpg">
<div class="imgright"><img src="http://akuba.technews.lt/TDD-9000/mazos/13.jpg" border="1" /></div>
<p></a><a class="ns" href="http://akuba.technews.lt/TDD-9000/14.jpg"><br /><img src="http://akuba.technews.lt/TDD-9000/mazos/14.jpg" /><br /></a></p>
<p><b>Testai</b></p>
<p>Testams buvo naudotas 13,3 colių <i>Apple MacBook </i>kompiuteris su 1,86 GHz taktiniu dažniu veikiančiu <i>Intel Core 2 Duo </i>procesoriumi, 1 GB darbinės atminties bei 120 GB talpos kietuoju disku. Pirma stebėjome temperatūras po 20 min apkrovę procesorių, kompiuterį laikant tiesiog ant stalo ir jį padėjus ant <i>TDD-9000</i>. Lygiai tokiu pat būdu gavome rezultatus ir po 40 min procesoriaus apkrovos.</p>
<p><img src="http://akuba.technews.lt/TDD-9000/15.jpg" /></p>
<p><b>Po 20 min</b></p>
<p><img src="http://akuba.technews.lt/TDD-9000/wo_20min.jpg" /></p>
<p><span class="saltinis">Be TDD-9000</span></p>
<p><img src="http://akuba.technews.lt/TDD-9000/w_20min.jpg" /></p>
<p><span class="saltinis">Su TDD-9000</span></p>
<p><b>Po 40 min</b></p>
<p><img src="http://akuba.technews.lt/TDD-9000/wo_40min.jpg" /></p>
<p><span class="saltinis">Be TDD-9000</span></p>
<p><img src="http://akuba.technews.lt/TDD-9000/w_40min.jpg" /></p>
<p><span class="saltinis">Su TDD-9000</span></p>
<p>TDD-9000 nerodo stebuklų, nors to buvo ir sunku tikėtis dėl uždaros MacBook konstrukcijos – apatinėje korpuso dalyje nėra jokių angų išeiti šiltam orui, todėl šilumą <i>TDD-9000</i> galėjo perimti tik iš įkaitusio korpuso plastiko. Turėdami galimybę skaitytojams pateiksime rezultatus ir su kitokios konstrukcijos kompiuteriu.</p>
<p><b>Išvados</b></p>
<p>Šį kartą negalime daryti vienareikšmiškų išvadų. Kompiuterių, kaip MacBook, komponentus <i>TDD-9000</i> atvėsina nežymiai, nes tai neleidžia padaryti pačių nešiojamųjų konstrukcija. Dėl tos pačios priežasties kompiuterį visiškai neefektyviai vėsintų ir aušintuvai turintys vieną ar daugiau ventiliatorių, nes visas oras išeina pro galinę korpuso dalį. </p>
<p>Kita vertus, net ir tokiu atveju <i>TDD-9000</i> yra labai patogus naudoti – jis turi lietimui malonų paviršių ir apsaugo kelius nuo kompiuterio skleidžiamos šilumos. Visgi, jei turite labai kaistantį nešiojamąjį kompiuterį, kuris karštą orą šalina pro apatinę dalį, TDD-9000 turėtų pasitarnauti, kaip novatoriškas elektros energijos nenaudojantis ir triukšmo nekeliantis produktas. Visa tai – už priimtiną 23 JAV dolerių kainą.</p>
<p><img src="http://www.technews.lt/upl/Failai/naujoves.png" /></p>
