---
layout: post
status: publish
published: true
title: 'Gresso Avantgarde Skeleton Gold: tik 50 egzempliorių!'
author:
  display_name: Kiewliszki
  login: Kiewliszki
  email: ervinas.r@gmail.com
  url: ''
author_login: Kiewliszki
author_email: ervinas.r@gmail.com
wordpress_id: 3116
wordpress_url: http://localhost/site/new/gresso_avantgarde_skeleton_gold_tik_50_egzemplioriu/
date: '2009-02-23 22:36:59 +0200'
date_gmt: '2009-02-23 22:36:59 +0200'
categories:
- Naujienos
---
<p>Kompanija <i>Gresso</i> pristatė dar vieną <i>Avantgarde Skeleton</i> serijos telefoną – <i>Gold</i>. Kaip ir kitų serijos modelių, šių aparatų bus parduotas ribotas kiekis – vos 50!</p>
<p><img src="http://svarke.technews.lt/skeleton1" /></p>
<p>Modelis tikrai ne veltui pavadintas <i>Gold</i> – visi priekinėje įrenginio, sveriančio 150 g, dalyje esantys mygtukai pagaminti iš 18 karatų aukso pasinaudojant specialia technologija, leidžiančia labai tiksliai apdirbti auksą. Be to, korpusas pagamintis iš titano lydinio bei padengtas atsparia įbrėžimams keramika. Telefono galiniame dangtelyje yra permatomas langelis, pagamintas iš safyrinio stiklo ir padengtas atspindžiui atsparia medžiaga. Langelio viduryje puikuojasi paauksuotas <i>Gresso</i> logotipas. Priekyje, tiesiai virš ekrano, kurį saugo nupoliruotas 42 karatų safyrinis stiklas, įtaisyta auksinė detalė prideda modeliui dar daugiau žavesio. Verta pridurti, kad tiek klaviatūros skaičiai, tiek raidės išraižytos lazeriu, o numeracija romėniška. </p>
<p><img src="http://svarke.technews.lt/skeleton2" /></p>
<p>Techninės charakteristikos:</p>
<p>• Operacinė sistema: <i>Windows Mobile 6 Standard</i>;<br />
<br />• Ryšiai: GSM (900/1800/1900 &#1052;Hz);<br />
<br />• 240 x 320 raiškos, 65k spalvų TFT tipo ekranas<br />
<br />• 2 GB vidinės atminties<br />
<br />• <i>Bluetooth 1.2</i>;<br />
<br />• 2 milijonų taškų kamera<br />
<br />• Muzikos grotuvas palaikantis MP3, MIDI, WMA, WAV, AVI, ASF ir WMV formatus<br />
<br />• GPRS Class 10, WAP 2.0, SMS, MMS ir Java;<br />
<br />• Laikrodis; Žadintuvas; Kalendorius; kalkuliatorius ir diktofonas<br />
<br />• 1100 mAh Li-Ion akumuliatorius, su 150h budėjimo ir 4h pokalbio trukmėmis.</p>
<p><i>Gresso Avantgarde Skeleton Gold</i> galima įsigyti jau dabar, jo kaina yra apie 4200 JAV dolerių.</p>
