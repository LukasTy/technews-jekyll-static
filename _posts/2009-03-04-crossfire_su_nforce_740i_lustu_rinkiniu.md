---
layout: post
status: publish
published: true
title: CrossFire su nForce 740i lustų rinkiniu
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3193
wordpress_url: http://localhost/site/new/crossfire_su_nforce_740i_lustu_rinkiniu/
date: '2009-03-04 12:18:40 +0200'
date_gmt: '2009-03-04 12:18:40 +0200'
categories:
- Naujienos
---
<p>Jeigu norite turėti galimybę naudoti toje pačioje sistemoje, tiek <i>Nvidia SLI</i>, tiek ir <i>ATI CrossFire</i> multibranduolines grafikos apdorojimo technologijas, vienintelis sprendimas buvo rinktis nepigią <i>Core i7</i> platformą su <i>X58</i> lustų rinkinį turinčia pagrindine plokšte. Visgi kompanija <i>ASRock</i>, garsėjanti neįprastais inžineriniais sprendimais, rado išeitį.</p>
<p>Firma <i>CeBIT</i> parodoje pademonstravo savo <i>N7AD-SLI</i> pagrindinę plokštę (<i>nForce 740i</i> lustų rinkinys, LGA 775 procesoriaus lizdas), kartu su dviem <i>Radeon HD 4850</i> vaizdo plokštėmis, veikiančiomis <i>CrossFire</i> režime. To priežastis - nauja BIOS versija, kurią naudojant, <i>Catalyst</i> tvarkyklės aptinka <i>nForce</i> pagrindinę plokštę kaip suderinamą su <i>CrossFire</i>, rašo <a class="ns" href="http://my.ocworkbench.com/bbs/showthread.php?p=444732#post444732"><i>OCWorkBench</i></a>.</p>
<p><i>ASRock</i> neketina apsiriboti vien <i>N7AD-SLI</i> plokšte ir dirba prie kitų pagrindinių plokščių BIOS programų. Kompanijos tikslas - įdiegti <i>CrossFire</i> palaikymą visose naujose savo <i>nForce</i> pagrindinėse plokštėse, skelbiama <a class="ns" href="http://www.techpowerup.com/87030/ASRock_Enables_CrossFire_on_nForce_740i_SLI_Motherboard.html"><i>TechPowerUp</i></a>.</p>
