---
layout: post
status: publish
published: true
title: Labas, „OCZ Trion 100“, arba labas, TLC atmintie!
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 9241
wordpress_url: http://localhost/site/new/labas_tlc_arba_labas_ocz_trion_100/
date: '2015-11-17 18:02:20 +0200'
date_gmt: '2015-11-17 18:02:20 +0200'
categories:
- Duomenų kaupikliai
- Apžvalgos
---
<p style="text-align: justify;">Per paskutinius keletą mėnesių SSD rinka stipriai sujudo. Tačiau kalbame ne apie vaizdo plokštes pamėgusios ZOTAC įstojimą į SSD kaupiklius gaminančių kompanijų gretas. Vietoje to trys puikiai pažįstamos kompanijos vartotojams pasiūlė TLC NAND atmintį turinčius modelius: ADATA ištraukė SP550, „Crucial“ – BX200, o OCZ – „Trion 100“. Ir visiems trims gamintojams tai pirmieji namų vartotojui skirti SSD su TLC atmintimi. Pradėsime nuo galo.</p>
<p style="text-align: center;"><img style="width: 520px; height: 345px;" src="http://technews.lt/userfiles/ocztrion100logo.png" alt="" /></p>
<p style="text-align: justify;"><strong>Pakuotė ir komplektacija </strong></p>
<p style="text-align: justify;">Jei kažkokiu būdu sugebėjote prašokti viršuje esančią nuotrauką, tai pati dėžutė parodys, kaip atrodo „Trion 100“. OCZ nesuteikia jokios informacijos apie SSD greičius, tačiau ir neslepia, kad šis įrenginys naudoja TLC atmintį, o žodis TLC patinka tikrai ne visiems.</p>
<p style="text-align: center;"><strong><a href="http://technews.lt/userfiles/SAM_6817.jpg"><img style="width: 232px; height: 155px;" src="http://technews.lt/userfiles/SAM_6817.jpg" alt="" /></a><a href="http://technews.lt/userfiles/SAM_6818.jpg"> <img style="width: 232px; height: 155px;" src="http://technews.lt/userfiles/SAM_6818.jpg" alt="" /></a></strong></p>
<p style="text-align: justify;">Komplektacija pati paprasčiausia, kokia tik gali būti. „Trion 100“ nepriklauso nei 2,5 -&gt; 3,5" adapteris, nei tuo labiau tvirtinimo varžteliai. Tarp makulatūros nematome ir „Acronis True Image HD“ klonavimo įrangai skirto kodo.</p>
<p style="text-align: center;"><strong><a href="http://technews.lt/userfiles/SAM_6819.jpg"><img style="width: 468px; height: 312px;" src="http://technews.lt/userfiles/SAM_6819.jpg" alt="" /></a></strong></p>
<p style="text-align: justify;"><strong>Žvilgsnis į produktą ir jo specifikacijas</strong></p>
<p style="text-align: justify;">„Trion 100“ aparatinė įranga „įvilkta“ į jau standartu tapusį 7 mm aukščio korpusą. Tik šįkart turime vieną naujovę. OCZ panaudojo nebe itin sunkų metalinį korpusą, o ypač lengvą aliumininę „įmautę“. Maža to, tai korpusas, kuriam nereikalingas nė vienas varžtas. Būtent dėl to mums atidarymas nepasirodė itin pažįstamas, todėl „vidurių“ nuotraukas teko skolintis iš interneto.</p>
<p style="text-align: center;"><strong><a href="http://technews.lt/userfiles/SAM_6820.jpg"><img style="width: 232px; height: 155px;" src="http://technews.lt/userfiles/SAM_6820.jpg" alt="" /> </a><a href="http://technews.lt/userfiles/SAM_6821.jpg"><img style="width: 232px; height: 155px;" src="http://technews.lt/userfiles/SAM_6821.jpg" alt="" /></a></strong></p>
<p style="text-align: center;"><strong><a href="http://technews.lt/userfiles/SAM_6822.jpg"><img style="width: 232px; height: 155px;" src="http://technews.lt/userfiles/SAM_6822.jpg" alt="" /></a><a href="http://technews.lt/userfiles/SAM_6823.jpg"> <img style="width: 232px; height: 155px;" src="http://technews.lt/userfiles/SAM_6823.jpg" alt="" /></a></strong></p>
<p style="text-align: justify;">Ant labai kompaktiškos pusės dydžio montažinės plokštės patalpintas 45 laipsnių kampu pasuktas „Toshiba TC58“ valdiklis, 1600 MHz greičiu dirbanti 256 MB „Nanya“ DDR3L spartinančioji atmintis ir keturi keturšerdžiai „Toshiba“ 128 Gbit dydžio TLC NAND lustai, kurie pagaminti naudojantis antros kartos (A19) 19 nm techprocesu. Jei TLC kilmė kaip ir nekelia jokių klausimų, tai „Toshiba TC58“ valdiklis yra kur kas paslaptingesnis. Būtent dėl jo unikalaus pasukimo 45<sup>o</sup> kampu ir komponentų išdėstymo po valdikliu ypatybių, beveik neabejojama, kad tai užmaskuotas keturių branduolių „Phison S10“ valdiklis, kuris prieš gerą pusmetį pirmą kartą debiutavo „Corsair Neutron XT“ SSD kaupikliuose, tačiau tuo metu dar negalėjo draugauti su TLC tipo atmintimi.</p>
<p style="text-align: justify;"><a href="http://technews.lt/userfiles/trion100240gbinternals.png"><img class="aligncenter" style="width: 520px; height: 148px;" src="http://technews.lt/userfiles/trion100240gbinternals.png" alt="" /></a></p>
<p style="text-align: center;"><a href="http://technews.lt/userfiles/trion100240gbinternals2.png"><img style="width: 520px; height: 569px;" src="http://technews.lt/userfiles/trion100240gbinternals2.png" alt="" /></a></p>
<p style="text-align: center;"><span style="font-size: 10px;">240 GB talpos modelyje viskas sutalpinta ant vienos PCB pusės (PCPer iliustracija) </span></p>
<p style="text-align: justify;">Kaip susitarę OCZ ir „Toshiba“ kartoja, kad tai pačios „Toshiba“ valdiklis, tačiau dvejones sustiprina dar vienas faktas. „Phison“ valdikliai yra gaminami ne kur kitur, o „Toshiba“ priklausančiose gamyklose. Be to, „Toshiba“ yra ta kompanija, su kuria „Phison“ inžinieriai dalinasi informacija apie programinio kodo ypatybes. Visa tai verčia tikėti, kad aštuonių kanalų „Toshiba TC58“ valdiklis geležies atžvilgiu iš tikrųjų yra „Phison S10“. Tačiau labai tikėtina, kad programinis kodas buvo sukurtas „Phison“ bei „Toshiba“ pastangomis ir skirsis nuo to, kurį „Phison“ pateiks užsakovams, kad ir tiems patiems „Corsair“. Apie TC58 „Toshiba“ jokių detalių neatskleidžia, tačiau žinoma, kad šį valdiklį naudojantis „Trion 100“ nepalaiko nei šifravimo, nei pirminio lygio apsaugos nuo duomenų praradimo, tačiau palaiko DEVSLP gaires, o tai gera žinia nešiojamų kompiuterių savininkams.</p>
<p style="text-align: justify;">TLC atmintį turinčio 240 GB talpos „Trion 100“ ištvermė siekia 60 TB. Tokie pakankamai įspūdingi skaičiai susiję tuo, kaip „Toshiba“ idiegė pseudo SLC kešavimo algoritmą. Priešingai „Crucial“ sukurtai DWA (Dynamic Write Acceleration) technologijai, kurią sutikome MX200 kaupiklyje, kešavimo procese dalyvauja labai mažas TLC atminties kiekis, kuris atitinka 1,5 % viso NAND kiekio. Taigi, mūsų 240 GB talpos „Trion 100“ kešavimo reikmėms turi 3,6 GB. Kai tik nepertraukiama įrašymo operacija išnaudos visus 3,6 GB, įrašymas persikels tiesiai į TLC atmintį ir jo sparta nebesieks gamintojo nurodomų greičių. Visgi, labai mažas kešavimui skirtas NAND kiekis leidžia stipriai nuimti apkrovą nuo TLC atminties. To rezultatas – MLC kaupikliams, ypač jei jie turi kešavimo savybę, artima ištvermė.</p>
<p style="text-align: justify;">240 GB talpos „Trion 100“ geba išvystyti aukštus linijinius greičius, skaitant siekiančius 550 MB/s, o rašant 520 MB/s. Ant popieriaus pateikiama IOPS skaitymo sparta siekia net 90 000 IOPS. Atliekant rašymo operacijas skaičius reikia sumažinti kone dvigubai - 43 000 IOPS.</p>
<p style="text-align: justify;"><img class="aligncenter" style="width: 511px; height: 216px;" src="http://technews.lt/userfiles/Trion100specs.png" alt="" /></p>
<p>&nbsp;</p>
<p><strong>Testavimas </strong></p>
<p style="text-align: justify;">Testavimas buvo atliekamas jungiant SSD prie vieno iš „Gigabyte MA-990XA-UD3“ pagrindinės plokštės SATA III 6 Gb/s lizdų. SATA AHCI tvarkyklės – AMD 1.2.1.331. Norėdami objektyviau įvertinti  SSD spartą, testavimui parinkome ne tik sintetinių, bet ir realesnę SSD spartą atspindinčių testų rinkinį. ATTO, „CrystalDiskMark“ ir „FutureMark PCMark 7“ testai buvo atlikti SSD diskams esant šviežios būsenos, o likusieji testai buvo atlikti kaupikliams perėjus į labiau nusistovėjusią būseną. Ji buvo pasiekta pilnai pripildžius kaupiklius duomenimis ir juos ištrynus esant aktyviai TRIM funkcijai. Testavimo metodika nėra ideali ir atspindi daugmaž tokią situaciją: SSD yra sisteminis diskas (OS užima &lt; 15 % SSD talpos), kuris buvo užpildytas duomenimis (žaidimais, sunkiasvorėmis programomis) ir tuomet nutarta kaupiklį išvalyti. Informacija buvo ištrinta ir palikta tik operacinė sistema. Realaus naudojimosi testai kartojami du kartus ir išvedamas vidurkis. Po kiekvieno testo kompiuteris perkraunamas, siekiant išvengti bet kokio galimo informacijos įsiminimo (angl. caching).</p>
<ul>
<li><strong>Procesorius:</strong> AMD Phenom II X4 955 BE @4.263GHz (203x21) 1.504v/ CPU NB @ 2.842GHz 1.325v</li>
<li><strong>Pagrindinė plokštė: </strong>Gigabyte GA-990XA-UD3 (F12)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Kietasis diskas </strong></li>
<li><strong>WD RE3 </strong>(1 TB / 7200 RPM / SATA II)</li>
<li><strong>SSD kaupikliai: </strong></li>
</ul>
<ol>
<li>Corsair Force LS 240 GB (FW S8FM06.5) read 560 MB/s, 50 000 IOPS / write 535 MB/s, 62 000 IOPS;</li>
<li>Crucial MX200 250 GB (FW MU01) read 555 MB/s, 100 000 IOPS / write 500 MB/s, 87 000 IOPS;</li>
<li>Kingston KC300 240 GB (FW 507KC4), read 525 MB/s, 84 000 IOPS / write 500 MB/s, 52 000 IOPS;</li>
<li>OCZ Vector 150 240 GB (FW 1.2), read 550 MB/s, 90 000 IOPS / write 530 MB/s, 95 000 IOPS;</li>
<li>Plextor PX-256M6S 256 GB (FW 1.7); read 520 MB/s, 90 000 IOPS / write 420 MB/s, 80 000 IOPS;</li>
<li>Samsung 850 Pro 256 GB (FW EXM01B6Q); read 550 MB/s, 100 000 IOPS / write 520 MB/s, 90 000 IOPS;</li>
<li>Transcend SSD370 256 GB (FW 20140516); read 570 MB/s, 75 000 IOPS / write 310 MB/s, 75 000 IOPS;</li>
<li>AMD Radeon R7 240 GB (FW 1.01) read 550 MB/s, 95 000 IOPS / write 530 MB/s, 90 000 IOPS;</li>
<li>ADATA SP920 256 GB GB (FW MU02) read 560 MB/s, 96 000 IOPS / write 360 MB/s, 80 000 IOPS</li>
<li>Plextor PX-256M6V 256 GB (FW 1.7); read 535 MB/s, 83 000 IOPS / write 335 MB/s, 80 000 IOPS;</li>
</ol>
<p>&nbsp;</p>
<p><strong>Rezultatai</strong></p>
<p style="text-align: justify;">„CrystalDiskMark“ (CDM) v 3.0.1c – sintetinis testas, fiksuojantis tiek linijinę, tiek atsitiktinę skaitymo/rašymo spartą. Testavimo įrankis geba dirbti tiek su spūdžiais, tiek ir su ne spūdžiais duomenimis.</p>
<p style="text-align: justify;">Matuojant linijinę skaitymo spartą „Trion 100“ galima drąsiai priskirti prie lyderių - šiek tiek nusileidžiama tik 850 Pro ir SSD370. Rašymo sparta kyla iki 466 MB/s. Tai taip pat labai solidus rezultatas, išlaikantis „Trion 100“ lyderiaujančių grupėje.</p>
<p style="text-align: center;"><img style="width: 517px; height: 288px;" src="http://technews.lt/userfiles/Trion100CDM1.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/Trion100CDM2.png" alt="" /></p>
<p style="text-align: justify;">Pagal tris iš keturių vertinimo aspektų „Trion 100“ atrodo esantis savo vietoje, tačiau per 50 MB/s persiritančią 4 KB spūdžių blokų skaitymo spartą galima prilyginti stebuklui, kurį pavyko pasiekti tik „Corsair Force LS“</p>
<p style="text-align: center;"><img style="width: 517px; height: 288px;" src="http://technews.lt/userfiles/Trion100CDM3.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/Trion100CDM4.png" alt="" /></p>
<p style="text-align: justify;">Pritaikius didesnį užklausų skaičių tradiciškai OCZ kaupikliai demosntruoja labai aukštą skaitymo spartą. „Trion 100“ ne išimtis. Mažesnių failų įrašymas ne netradiciškai - neblizga.</p>
<p style="text-align: center;"><img style="width: 517px; height: 288px;" src="http://technews.lt/userfiles/Trion100CDM5.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/Trion100CDM6.png" alt="" /></p>
<p style="text-align: justify;">„HDTunePro“ - kur kas realesnius linijinius greičius parodantis testas, tikrinantis visą SSD paviršių ir eliminuojantis proveržinę spartą.</p>
<p style="text-align: justify;">Pakeitus testavimo įrankį skaitymas labai tolygus ir toliau išlieka aukštame lygyje. Su beveik 383 MB/s siekiančia vidutine skaitymo sparta „Trion 100“ net sugeba pranokti ant aukštesnio hierarchinio laiptelio stovinčius „Vector 180“ ir „Radeon R7“.</p>
<p style="text-align: center;"><img style="width: 520px; height: 456px;" src="http://technews.lt/userfiles/trion100hdread(1).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/Trion100IOPShdtuneread(1).png" alt="" /></p>
<p style="text-align: justify;">Kelios sekundės 300 MB/s viršyjančios įrašymo spartos. Būtent po kelių sekundžių „Trion 100“ turima 3,6 GB talpos kešavimo sistema perpildoma ir realus greitis krinta iki 100 MB/s.</p>
<p style="text-align: center;"><img style="width: 520px; height: 455px;" src="http://technews.lt/userfiles/trion100hdwrite(1).png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/Trion100IOPShdtunewrite(1).png" alt="" /></p>
<p style="text-align: justify;">„Futuremark PCMark 7“ – daugiau realią SSD spartą reprezentuojantis įrankis, parodantis ne tik bendrą informacijos kaupiklio spartą, bet ir jo spartą (MB/s) tam tikrose užduotyse. Disko kreipties komandos vykdomos ne ištisiniu, bet kartkartėmis nutrūkstančiu srautu, dėl vis „išlendančio“ duomenų apdorojimo.</p>
<p style="text-align: justify;">Apžvalgos herojus dar kartą nustebinti nesugeba. Rezultatas neviršyja 5100 taškų ribos, o tai reiškia, kad „Trion 100“ čia lieka silpniausiu tarp visų tetsuotų SSD kaupiklių.</p>
<p style="text-align: center;"><img style="width: 517px; height: 298px;" src="http://technews.lt/userfiles/Trion100IOPSpcmark7.png" alt="" /></p>
<p style="text-align: justify;">Toliau pasižiūrėsime, kaip abiems kaupikliams sekasi susitvarkyti su kasdieninėmis užduotimis. Pasirinkome 8,16 GB talpos papkę, talpinančią beveik 1300 įvairaus dydžio failų (1 KB – 250 MB) . Skirsnis, pasitelkus į pagalbą „Microsoft RichCopy“ kopijavimo įrankį, buvo iškeltas iš vienos direktorijos į kitą, arba tiesiog dubliuojamas. 3.47 GB ISO failo kopijavimas vyko įprastiniu būdu.</p>
<p style="text-align: center;"><img style="width: 517px; height: 298px;" src="http://technews.lt/userfiles/Trion100IOPSrichcopy.png" alt="" /></p>
<p style="text-align: center;"><img style="width: 517px; height: 298px;" src="http://technews.lt/userfiles/Trion100IOPSiso.png" alt="" /></p>
<p style="text-align: justify;">Itin dažna namų kompiuteriuose naudojama užduotis – išarchyvavimas, todėl šiai užduočiai parinkome 8,66 GB sveriantį archyvą, kuriame tilpo beveik 5000 failų ( dydis 1 KB – 350 MB). Nepamiršome ir archyvavimo užduoties. SSD kaupikliai turėjo sukurti 391 MB archyvą.</p>
<p style="text-align: center;"><img style="width: 517px; height: 298px;" src="http://technews.lt/userfiles/Trion100IOPSisarch.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/Trion100IOPSarch.png" alt="" /></p>
<p style="text-align: justify;">„Dragon Age 2“ bei „Crysis 2“ žaidimų diegimas, atnaujinimas, krovimas.</p>
<p style="text-align: center;"><img style="width: 517px; height: 298px;" src="http://technews.lt/userfiles/Trion100IOPSda2.png" alt="" /></p>
<p style="text-align: center;"><img style="width: 517px; height: 298px;" src="http://technews.lt/userfiles/Trion100IOPScrysis2.png" alt="" /></p>
<p style="text-align: center;"><img style="width: 517px; height: 298px;" src="http://technews.lt/userfiles/Trion100IOPScrysis2patch.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/Trion100IOPScrysis2load.png" alt="" /></p>
<p style="text-align: justify;">„OCZ Trion 100“ palypėja beveik iki diagramos vidurio, o tai reiškia, kad produktas IOPS sparta pajėgus varžytis su SSD370 ir Force LS. Vistik atsivertus išklotinę paaiškėja, kad pritaikius mažiausią užklausų skaičių (QD=1/2) „Trion 100“ sparta yra mažiausia iš visų, kurie vienodai gerai dirba tiek su spūdžiais, tiek su nespūdžiais duomenimis. Priminsime, kad tarp jų nepapuola Force LS ir KC300.</p>
<p style="text-align: center;"><img style="width: 517px; height: 429px;" src="http://technews.lt/userfiles/Trion100IOPSread.png" alt="" /></p>
<p style="text-align: justify;">Toliau klausimų nekyla: „OCZ Trion 100“ yra visiškai nekonkurencingas ir IOPS sparta rašant išsilaiko ties labai skurdžiais 20 000 IOPS.</p>
<p style="text-align: center;"><img style="width: 518px; height: 429px;" src="http://technews.lt/userfiles/Trion100IOPSwrite.png" alt="" /></p>
<p style="text-align: justify;">Pritaikius kombinuotą apkrovą, nepriklausomai nuo užklausų skaičiaus, „Trion 100“ atsiduria aukščiau vienintelio Force LS, kuris taip pat naudoja „Phison“ valdiklį, tik ne S10, o S5.</p>
<p style="text-align: center;"><img style="width: 517px; height: 429px;" src="http://technews.lt/userfiles/Trion100IOPSmixed.png" alt="" /></p>
<p style="text-align: justify;">Vidutinės skaitymo/rašymo gaištys nėra pačios mažiausios. Tiesa pasakius, užfiksuota vidutinė rašymo gaištis (0,065 ms) yra prasčiausias rezultatas.</p>
<p style="text-align: center;"><img style="width: 517px; height: 328px;" src="http://technews.lt/userfiles/Trion100avglatency(1).png" alt="" /></p>
<p style="text-align: justify;">Jokių problemų su maksimalia skaitymo gaištimi, tačiau su rašymu susijusi operacija vėl nėra nepriekaištinga - 23 ms ir beveik identiškas pasirodymas PX-256M6V kaupikliui.</p>
<p style="text-align: center;"><img style="width: 517px; height: 308px;" src="http://technews.lt/userfiles/Trion100maxlatency.png" alt="" /></p>
<p>&nbsp;</p>
<p><strong>Išvados</strong></p>
<p style="text-align: justify;">Nuo likvidacijos japonų kompanijos „Toshiba“ išgelbėtai OCZ palikta teisė veikti visiškai nepriklausomai, tačiau „Trion 100“ gimė ne OCZ galvoje. Pastaroji iš esmės pasirūpino tik „Trion 100“ kaupiklio ratifikavimu, o visą jo vystymą vykdė būtent „Toshiba“. Ši kompanija šiuo metu rinkoje turi TLC atmintį naudojančių SSD kaupiklių ir po savo vardu, tačiau mūsų žvilgsniai nukreipti tik į 240 GB talpos „Trion 100“.</p>
<p style="text-align: justify;">TLC atmintį naudojančio „Trion 100“ spartą galima pavadinti, švelniai tariant, nepastovia. Gražiai atrodoma (ypač kalbant apie pasiekiamus linijinius greičius) „CrystalDiskMark“ teste, kuris iš esmės likęs vienintelis tikras sintetinis testas. Čia „Trion 100“ tiek vertinant skaitymą, tiek rašymą konkurencingas MLC atmintį naudojantiems SSD kaupikliams ir netikėtai net pasiekia rekordiškai aukštą nespūdžių 4K blokų nuskaitymo spartą (50 MB/s). Pakeitus sintetiką į realybei artimesnę apkrovą konkurencingumas staigiai mažėja. Tai puikiai parodė „PCMark 7“, kuriame „Trion 100“ liko už visų iki šiol testuotų SSD nugarų. Reikalai prastėja perėjus prie grynai gyvenimiškų užduočių.</p>
<p style="text-align: justify;">Didžioji dalis mūsų atliekamų testų susiję su duomenų rašymu (kopijavimu) ir tai „Trion 100“ kaupikliui ne į naudą. Skirtumai tarp kol kas turėtų SSD kaupiklių tikrai nebuvo ryškiai krentantys į akis, tačiau „Trion 100“ sugebėjo išsiskirti. Tam tikrais atvejais deficitas nuo lyderio pasiekia minutę ir sugebama per diagramos centrą persiristi į dešinę pusę, kur tėra vienintelis WD kietasis diskas. Tokio elgesio priežastis - išsekusi vos beveik 4 GB talpos kešavimo sistema, kuri vidutinius rašymo greičius sumažina, kaip parodė „HDTunePro“, iki ~115 MB/s. Vangiai „Trion 100“ atrodo ir žvelgiant į gautus rašymo IOPS. Vos 20 000 IOPS yra prasčiausias rezultatas, kuris būtų dar prastesnis, jei „Trion 100“ būtų paliktas 6 valandoms streso. Dėl to testavimo šio pavyzdžio „nusistovėjusios spartos“ testu neapkrovėme. Visgi reali „Trion 100“ sparta lieka kur kas aukščiau už tą, kurią siūlo mechaniniai diskai, ypač jeigu kešas neišsiurbiamas apsiribojant darbais su nedidelio svorio duomenimis, plius pasidžiaugiant tiesiog greičiau reaguojančia pačiu kompiuteriu. Yra ir antra medalio pusė – šviesioji. Nedidelė kešavimo sistemos talpa nuima stresą nuo NAND lustų, todėl „Trion 100“ pasižymi stebėtinai didele ištverme, leidžiant tris metus iš eilės įrašyti po 55 GB kasdien.</p>
<p style="text-align: justify;">Vienintelis TLC atmintį naudojantis ir 3 metų „ShieldPlus“ garantija apsaugotas „Trion 100“ turėtų būti pigiausias iš visų mūsų testuojamų SSD kaupiklių. Taip ir yra, 240 GB kainuoja <span style="background-color: #add8e6;"><a href="http://www.skytech.lt/trn10025sat3240g-ssd-ocz-trion-100-25inch-240gb-sata3-tlc-550520-metu-ocz-shield-p-249785.html"><em>~77 eurus</em></a></span>. Ko gero antras pigiausiaus įrenginys bus „Transcend SSD370“ (~85 €), kuris naudoja MLC atmintį ir, be jokių abejonių, yra spartesnis. Ar sutaupyti 8 eurai yra verti ne tik mažesnės spartos, bet ir emocinio (šiuo atveju mažai pagrįsto) streso, kad tai produktas su TLC atmintimi, kiekvienas turėtų nuspręsti individualiai. Kas su tuo nesutinka turi tikėtis dar patrauklesnės kainos, kai OCZ vėliau paleis CES 2016 parodoje pristatytą „Trion 150“, naudojantį nebe 19, o 15 nm TLC NAND lustus.</p>
<p style="text-align: center;"><img style="width: 200px; height: 200px;" src="http://technews.lt/userfiles/OCZtrion100award_vectorized.png" alt="" /></p>
