---
layout: post
status: publish
published: true
title: Kaip S. Jobso mirtis paveiks Apple?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6036
wordpress_url: http://localhost/site/new/kaip_s_jobso_mirtis_paveiks_apple/
date: '2011-10-06 19:28:02 +0300'
date_gmt: '2011-10-06 19:28:02 +0300'
categories:
- Naujienos
---
<div class="imgright"><img src="http://technews.lt/upload/apple_store2.jpg"  /></div>
<p>Pasaulyje yra tik keletas kompanijų, kurios taip glaudžiai susijusios su vienu asmeniu, kaip kad Apple su savo vienu iš įkūrėjų Styvu Jobsu. S. Jobsas buvo kompanijos siela, vedlys ir rinkodaros genijus, tačiau ar kompanija smuks žemyn praradusi savo mesiją?</p>
<p>„Kompanija Apple be S. Jobso yra lyg Disney be Walto. Abu jie buvo ryškūs savo prekės ženklų veidai, o S. Jobsas gal net ir ryškesnis.“, - teigė technologijų analitikas Robas Enderle. Ir iš tiesų, Apple fanai jau nebe išvys vyriškio ant scenos su juodu megztiniu, išblukusiais džinais ir sportbačiais.</p>
<p>Būtent tai, pasak analitikų, ir lems Apple sėkmę ateityje. Kai šis vyrukas, S. Jobsas, iššokdavo į sceną su vis nauju „nauju svarbiu dalyku“, angliškai geriau žinomu „next big thing“ pavadinimu, Apple akcijų kaina kildavo kiekvieną valandą. Ar tai ir toliau sugebės padaryti likusi komanda?</p>
<p>Taip, vienas S. Jobsas tokios korporacijos valdyti tikrai negalėjo sugebėti, o aiškiai nubrėžta ateities linija ir surinkta komanda Apple kurį laiką padės išlaikyti tempą, tačiau analitikai pabrėžia, jog dabartinis kompanijos direktorius Timas Cookas nėra S. Jobsas. Vietoje to, jog pats pristatytų naująjį iPhone 4S, tai jis perleido rinkodaros vadovui Philipui Schilleriui. S. Jobsas to niekad nebūtų daręs.</p>
<p>Klausimas, žinoma, kaip S. Jobso mirtis paveiks Apple, liks dar neatsakytas pora metų. Ar iš tiesų charizmatiškasis Apple įkūrėjas įsiūlydavo savo kompanijos produktus, ar jie tiesiog yra ir buvo puikūs, tačiau faktas, jog 1997-1998 S. Jobsas išgelbėjo vos nebankrutuojančią kompaniją, išliks aiškiu jo sugebėjimų rodikliu.</p>
