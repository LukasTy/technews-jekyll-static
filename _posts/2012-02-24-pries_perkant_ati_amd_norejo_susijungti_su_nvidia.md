---
layout: post
status: publish
published: true
title: Prieš perkant ATI AMD ketino susijungti su Nvidia
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6392
wordpress_url: http://localhost/site/new/pries_perkant_ati_amd_norejo_susijungti_su_nvidia/
date: '2012-02-24 11:54:12 +0200'
date_gmt: '2012-02-24 11:54:12 +0200'
categories:
- Naujienos
---
<p>
	JAV žiniasklaidos įmonė <a href=http://www.forbes.com/sites/briancaulfield/2012/02/22/amd-talked-with-nvidia-about-acquisition-before-grabbing-ati/">,"Forbes"</a>, teigia gavusi informacijos iš buvusių AMD darbuotojų, neva prieš pat ATI perėmimą 2006 metais AMD buvo pasiūliusi susijungimo sandorį tuometinei ATI priešininkei “Nvidia”.</p>
<p>
	Jau tais pačiais 2006 metais AMD inžinieriams buvo kilusi šiuolaikinio hibridinio procesoriaus (angl. APU) idėja, kuris viename kristale turėtų ne tik centrinį procesorių, bet ir integruotą grafinį posistemį. Tuo metu neturėdama savo paties gaminamo GPU, AMD buvo priversta “susimedžioti” jiems trūkstamą komponentą, norint užsitikrinti, tuometine AMD nuomone, konkurencingą ir daug žadančią ateities procesorių liniją. Be abejonės, AMD pradėjo dairytis į kitas kompanijas, užsiimančias GPU gamyba.</p>
<p>
	Pasak "Forbes" gauta informacija, pirmiausiu taikiniu buvo pasirinkta “Nvidia”. Kompanijų susijungimas išties galėjo baigtis sėkmingai, mat tuo metu metu AMD ir “Nvidia” santykiai buvo tikrai geri – “Nvidia” gamino AMD procesoriams skirtų pagrindinių plokščių mikroschemų rinkinius. Deja, bet derybos nutrūko tuometiniui “Nvidia” vadovui Jen-Hsun Huang’ui pareikalavus būsimos “AMD-Nvidia” jungtinės įmonės generalinio direktoriaus pareigų. AMD prezidentas Hector’as Ruiz su tuo nesutiko ir kiek vėliau sėkmingai užbaigė 5,4 mlrd. JAV dolerių siekiantį pirkimo sandorį su “Nvidia” varžove ATI.</p>
<p>
	AMD prireikė nemažai laiko, kol įmonė išbrido iš finansinių problemų, atsiradusių būtent po ATI perėmimo. Tuo tarpu “Nvidia” sėkmingai žengė į mobilių procesorių rinką, ir dabar šios įmonės vertė siekia 9,7 mlrd. JAV dolerių, kai AMD vertė vos ne perpus mažesnė - 5,2 mlrd. JAV dolerių.</p>
<p>
<center><br />
<img alt="" src="http://technews.lt/userfiles/450px-NVidiaMobileMediaPress_JensenHuang.jpg" style="width: 450px; height: 600px;" /></p>
<p></center><br />
<center><span class="saltinis">"Nvidia" vadovas Jen-Hsun Huang. Forbes.com nuotr.</span></center></p>
