---
layout: post
status: publish
published: true
title: Qualcomm anonsavo dviejų branduolių Snapdragon procesorius
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4847
wordpress_url: http://localhost/site/new/qualcomm_anonsavo_dvieju_branduoliu_snapdragon_procesorius/
date: '2010-06-02 14:53:39 +0300'
date_gmt: '2010-06-02 14:53:39 +0300'
categories:
- Naujienos
---
<div class="imgright"><img src="http://t0.gstatic.com/images?q=tbn:M9i4JpeCQJ1d4M:http://images.pcworld.com/news/graphics/162673-158868-qualcomm-snapdragon_original.JPG"  /></div>
<p>Gerai žinomas išmaniuosius telefonus varomų lustų gamintojas Qualcomm pranešė, kad ketina pristatyti pirmuosius dviejų branduolių Snapdragon procesorius, kurie dirbs 1,2GHz dažniu ir įsikurs naujuose, galingesniuose aukštos klasės išmaniuosiuose telefonuose.</p>
<p>Qualcomm Snapdragon MSM8260 ir MSM8660 procesoriai bus gana panašaus pajėgumo, tačiau skirsis savo ypatybėmis. Štai pirmasis palaikys tik HSPA+ mobiliojo ryšio standartą, tuo tarpu antrasis – HSPA+ ir CDMA2000 EV-DO. Nepamirškime ir integruoto 3D vaizdo akseleratoriaus, garso varikliuko, GPS ir galimybės iškoduoti 1080p vaizdą.</p>
<p>„Pirmosios kartos Qualcomm Snapdragon lustai nustatė naujas ribas aukštos klasės išmaniuosiuose telefonuose, o mūsų antroji karta jau siūloma vartotojams. Mums labai malonu pristatyti trečiąją kartą mūsų klientams, kurie jau pradeda darbus prie įrenginių, kurie turės mūsų dviejų branduolių MSM8260 ir MSM8660 lustus.“, - sakė Styvas Mollenkopfas, kompanijos viceprezidentas.</p>
<p>Qualcomm šiuo metu ruošia ir ypač sparčią QSD8672 versiją, kuri taipogi turės du branduolius, tačiau dirbs net 1,5GHz dažniu. Šiuo procesoriumi bus bandoma vilioti planšetų kūrėjus, kad pastarieji diegtų minėtą lustą į savo gaminius.<br /></p>
