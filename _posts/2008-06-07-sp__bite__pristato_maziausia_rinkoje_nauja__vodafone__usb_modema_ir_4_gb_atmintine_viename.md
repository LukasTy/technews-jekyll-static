---
layout: post
status: publish
published: true
title: "(SP) „Bitė“ pristato mažiausią rinkoje naują „Vodafone“ USB modemą ir 4 GB
  atmintinę viename"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 1914
wordpress_url: http://localhost/site/new/sp__bite__pristato_maziausia_rinkoje_nauja__vodafone__usb_modema_ir_4_gb_atmintine_viename/
date: '2008-06-07 12:47:09 +0300'
date_gmt: '2008-06-07 12:47:09 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:Z9q6555c7S2vTM:http://karjera.vdu.lt/logos/24411_Bite_logo.jpg" border="1"></div>
<p><br>Prasidėjusią vasarą telekomunikacijų bendrovė „Bitė Lietuva“ siūlo pasitikti su nauju, itin mažu USB modemu, galinčiu pasiekti didžiausią Lietuvoje mobiliojo interneto greitį. Laisvai telpantis kišenėje, USB atmintinės dydžio naujasis „Vodafone Mobile Connect“ USB modemas su papildoma atminties kortele gali veikti ir kaip atmintinė, talpinanti iki 4 GB informacijos. Šį modelį „Bitė Lietuva“ nuo birželio 9 dienos savo klientams pristato viena pirmųjų Europoje.<br />
<br><br />
<br>„Mobilusis internetas tampa būtina kasdienio gyvenimo dalimi tiems, kurie vertina laisvę judėti ir galimybę greitai bei lengvai prisijungti prie interneto. Naujasis modemas praturtins mūsų klientų mobiliojo interneto vartojimo patirtį: nedidelis ir itin paprastai naudojamas įrenginys leis visuomet po ranka turėti svarbiausią informaciją ir interneto ryšį“, – sako „Bitės“ grupės generalinis direktorius Ken Campbell.<br />
<br><br />
<br>Naujasis „Vodafone Mobile Connect“ USB modemas į kompiuterį įjungiamas per USB jungtį ir veikia tiek nešiojamuose, tiek staliniuose kompiuteriuose. Prijungtas prie kompiuterio su „Windows“ ar „MAC“ operacine sistema modemas automatiškai instaliuoja visą reikalingą programinę įranga, tad užtenka spustelti prisijungimo mygtuką ir po kelių minučių jau galima naudotis mobiliuoju internetu.<br />
<br><br />
<br>Pasak Šarūno Chomentausko, „Bitės“ Produktų vystymo vadovo, augančiam mobiliojo interneto populiarumui Lietuvoje didelę įtaką daro ir palankios paslaugos kainos. Iki rugpjūčio 10 d. pasirašę mobiliojo interneto sutartį ir pasirinkę „Mini“ arba „Standard“ mokėjimo planą, „Bitės“ klientai pirmuosius sutarties metus greičiausiu Lietuvoje mobiliu internetu galės naudotis per pusę pigiau – nuo 35 litų per mėnesį, įskaitant ir „Vodafone Mobile Connect“ paslaugos, ir modemo mokestį. „Bitės“ klientai naująjį modemą gali įsigyti ir mobiliojo interneto paslaugą užsisakyti bet kuriame „Bitės“ salone.<br />
<br><br />
<br>„Bitė“ kartu plečia ir sparčiausio Lietuvoje mobiliojo interneto tinklą – juo nuo šiol gali naudotis ir Rokiškio bei Radviliškio gyventojai. Pasak Š. Chomentausko, jau 21 mieste veikiantis „Bitės“ 3G ryšys su HSDPA technologija ir iki 7,2 Mbps spartos mobilusis internetas yra prieinamas daugiau nei pusei Lietuvos gyventojų. „Bitės“ mobilusis internetas veikia ir ten, kur neaprėpia 3G tinklas – EDGE ryšio zonoje vartotojui užtikrinama iki 236kbps duomenų perdavimo sparta.<br />
<br><br />
<br><br />
<br><br />
<br></p>
