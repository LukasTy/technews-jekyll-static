---
layout: post
status: publish
published: true
title: Rinkoje pasirodė ypač pigūs SSD kaupikliai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4677
wordpress_url: http://localhost/site/new/rinkoje_pasirode_ypac_pigus_ssd_kaupikliai/
date: '2010-03-17 17:17:18 +0200'
date_gmt: '2010-03-17 17:17:18 +0200'
categories:
- Naujienos
---
<div class="imgright"><img src="http://www.part.lt/img/25a0b9fe4b7cd3c5351836a7e084cf20454.jpg"  /></div>
<p>Kietosios būsenos diskinius kaupiklius, dar žinomus tiesiog SSD vardu, gaminančios kompanijos, o ypač vieni iš lyderių Intel bei OCZ, stengiasi sugalvoti naujų būtų, kaipgi padidinti šių „flash“ atmintį naudojančių įrenginių pardavimus.</p>
<p>Vienas iš būdų, žinoma, pristatyti kuo pigesnius ir kuo labiau kainos požiūriu prieinamus gaminius. Visiškai neseniai vienas iš gamybos lyderių OCZ pristatė 100 JAV dolerių vertės SSD modelį Onyx, kurio talpa siekia 32GB. Intel nusprendė neatsilikti bei taipogi pristatė kiek talpesnį, 40GB SSD diską, kurio kaina siekia 125 JAV dolerius.</p>
<p>Pastarasis SSD kaupiklis rinkoje jau yra žinomas X25-V Value vardu ir, pasak Intel, yra skirtas internetiniams nešiojamiesiems ar kaip antrinis kietasis diskas asmeniniuose kompiuteriuose. Korporacija pastebi, kad panaudojus įprastą ir SSD kaupiklį, galima padidinti operacinės sistemos įkrovos laiką, greičiau paleisti svarbias programas ir panašiai.</p>
<p>Tiesa, viskas nėra jau taip gražu, kaip gali pasirodyti iš pradžių. Iš tiesų Intel X25-V Value serijos produktas kainuoja beveik tiek pat, kaip ir talpesni tokio pat tipo produktai. Kaina pavyko sumažinti tik dėl to, jog produktas pasižymi maža talpa ir kiek mažesniais greičiais, nei kiti Intel X25 serijos atstovai, bet tai bet kokiu atveju žymiai geriau, nei įprastiniai kietieji diskai. </p>
<p>Štai OCZ Onyx gali duomenis nuskaityti 125MB, o įrašyti 70MB per sekunde sparta. Intel daugmaž išlaikė proporcingumą, nors sumažino įrašymo greitį. Intel X25-V Value duomenis nuskaito net 170MB greičiu, tačiau juos įrašo viso labo 35MB per sekunde sparta. Analitikai ir toliau nuogąstauja, kad nors ir SSD kaupikliai pinga, bet jie vis dar yra žymiai brangesni už įprastinius.</p>
<p>Visgi, analitikų pasisakymai iš dalies nėra visiškai teisingi. Nepaisant to, kad 1GB SSD kaupikliuose kaina svyruoja tarp 2-3 JAV dolerių, o 1GB įprastiniuose kainuoja vos apie 0,1-0,2 JAV dolerių, būtų kvaila manyti, kad kada nors spartesnį gaminį įsigysime pigiau už lėtesnį. Gana nemažas kainų skirtumas bus visada, tik jis su laiku gali kiek mažėti.<br /></p>
