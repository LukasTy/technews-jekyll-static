---
layout: post
status: publish
published: true
title: Paaiškėjo AMD Radeon 7700 serijos vaizdo plokščių specifikacijos (atnaujinta)
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6349
wordpress_url: http://localhost/site/new/paaiskejo_amd_radeon_7700_serijos_vaizdo_ploksciu_specifikacijos/
date: '2012-02-10 17:45:59 +0200'
date_gmt: '2012-02-10 17:45:59 +0200'
categories:
- Naujienos
---
<p>Jau kitą savaitę AMD ketina išleisti vidutinės klasės „Radeon HD 7700“ vaizdo plokščių seriją, kurios produktų kainos neturėtų viršyti 200 JAV dolerių ribos. Naujoji serija žinoma „Cape Verde“ kodiniu pavadinimu, o ją sudarys „Radeon HD 7770“ ir „Radeon HD 7750“ vaizdo plokštės.</p>
<p>Pasak IT portalo <a class="ns" href="http://www.3dcenter.org/news/die-finalen-spezifikationen-zu-amds-cape-verde-radeon-hd-7750-7770">3DCenter.org</a>, AMD kurdama šiuos modelius pasirinko kiek kitokią spartos didinimo strategiją nei iki šiol. Vietoje šešėlinių (angl. Stream) procesorių ir rasterizacijos vienetų (angl. ROPs) skaičiaus didinimo, kurie turi didelės įtakos tranzistorių, o tuo pačiu ir energijos sąnaudų augimui, įmonė nusprendė optimizuoti šešėlinių procesorių technologiją. Praėjusios kartos vidutinės klasės „Radeon HD 5770/6770“ vaizdo plokštėse naudotus VLIW5 architektūros procesorius keičia GCN šešėliniai vienetai. Pastarieji bus suskirstyti į „Graphics CoreNext“ skaičiavimo blokus (CUs). Vienas toks skaičiavimo blokas talpina 64 šešėlinius vienetus.</p>
<p>Pagal 28 nm technologinį procesą pagamintas „Cape Verde“ branduolys turės apie 1,5 mlrd. tranzistorių bei dešimt minėtų skaičiavimo blokų. Spartesniame „Radeon HD 7770“ modelyje bus aktyvuoti visi dešimt šių blokų, o tai reiškia, kad čia iš viso veiks 640 šešėlinių procesorių. Plokštėje taip pat darbuosis 40 tekstūros apdorojimo vienetų (angl. TMUs) ir 16 ROPs vienetų. Net 1000 MHz dažniu dirbsiantis branduolys, o tuo pačiu ir šešėliniai procesoriai, 128 bitų pločio magistrale „bendraus“ su 1 GB talpos, 4500 MHz dažniu veikiančia, GDDR5 operatyviąja atmintimi. Išskiriamas šilumos kiekis (angl. TDP) sieks 80 W.</p>
<p>Kiek silpnesnis „Radeon HD 7750“ posistemis turės tik aštuonis aktyvuotus skaičiavimo blokus arba 512 šešėlinių procesorių. TMUs bei ROPs skaičius apkarpytas, atitinkamai, iki 32 ir 16 vienetų. Branduolio dažnis sumažintas iki 800 MHz, tačiau atminties specifikacijos išlieka nepakitusios: 128 bitų magistralė ir 1 GB 4500 MHz GDDR5 atmintis. TDP indeksas – 55 W.</p>
<p>Tas pats 3DCenter.org nurodo, jog „Radeon HD 7750“ turėtų būti panašios spartos kaip ir „Radeon HD 5770/6770“ modeliai na, o „Radeon HD 7770“ turėtų lipti ant kulnų dabartinei „Radeon HD 6850“. Kaip bus iš tikrųjų, sužinoti galėsime tik vasario 15 dieną rinkoje pasirodžius šioms plokštėms.</p>
<p><img src="http://technews.lt/upload/1-AMD-Radeon-HD-7770-Pictures-Leaked-Packs-Cape-Verde-XT-GPU.jpg" /></p>
<p><img src="http://technews.lt/upload/sapphire.jpg" /></p>
<p><span class="saltinis"> „Radeon HD 7750“ nuotraukos. Šaltinis: Overclockers.ru</span></p>
<p><b>Atnaujinta:</b></p>
<p>Iki oficialaus produktų pasirodymo, bendrovė AMD ypač garsiai kalba apie tai, jog „Radeon HD 7770“ taps pirmąja vaizdo plokšte, kurios gamyklinis lusto dažnis sieks 1 GHz. Tam AMD yra paruošusi net specialų „GHz Edition“ produktų žymėjimą, kuris bus suteiktas visoms AMD vaizdo plokštėms, kurių lusto dažnis sieks ar viršys 1 GHz ribą, skelbia <a class="ns" href="http://legitreviews.com/news/12443/">LegitReviews.com</a>. Maža to, visi didžiausi IT apžvalgų portalai kartu su „Radeon HD 7000“ serijos vaizdo plokšte turėjo gauti ir keistą staigmeną – „Verdetrol“ pavadinimą turinčių piliulių. Įdėtos į vaizdo plokštės aušinimo angas, jos padidina spartą, - teigia AMD. Priimkite tai kaip smagų pokštą. </p>
<p><img src="http://technews.lt/upload/74a.jpg" /></p>
<p><span class="saltinis">LegitReviews.com iliustracija</span><br /></p>
