---
layout: post
status: publish
published: true
title: Bitė vasarą pasiūlys 21Mbps spartos internetą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4800
wordpress_url: http://localhost/site/new/bite_vasara_pasiulys_21mbps_spartos_interneta/
date: '2010-05-12 16:01:01 +0300'
date_gmt: '2010-05-12 16:01:01 +0300'
categories:
- Naujienos
---
<div class="imgright"><img src="http://t3.gstatic.com/images?q=tbn:lI7bcuKVjRshcM:http://karjera.ktu.lt/logos/175-Bite_logo_LT_.jpg.jpg"  /></div>
<p>Telekomunikacijų bendrovė Bitė Lietuva tris kartus spartina tiekiamo mobiliojo interneto maksimalų greitį – nuo 7,2 Mbps iki 21 Mbps. Naujasis mobiliojo interneto greitis ir jį palaikantys modemai esamiems ir naujiems Vodafone Mobile Connect paslaugos vartotojams bus prieinami jau šių metų liepą.</p>
<p>„Netrukus mūsų vartotojai galės realiai naudotis tokia mobiliojo interneto sparta, kuri priskiriama šiandien dar tik testuojamoms 4G ryšio technologijomis. Po greičio padidinimo liepą Vodafone Mobile Connect be konkurencijos išliks sparčiausiu mobiliuoju internetu šalyje.“, – teigė Cristobalis Alonso, Bitės grupės valdybos narys ir generalinis direktoriaus pavaduotojas technologijoms. </p>
<p>Tris kartus padidintas Vodafone Mobile Connect mobiliojo interneto greitis galios visame Bitės HSDPA tinkle. Šis tinklo atnaujinimas bus dar vienas kokybinis šuolis ne tik duomenų atsisiuntimui, bet ir išsiuntimui, kuris padidės beveik keturis kartus.  </p>
<p>Bitė taip pat planuoja pažangesnės mobiliojo ryšio kartos 4G LTE technologijos bandymus Lietuvoje. Naujos kartos technologijų diegimas ir techniniai bandymai Bitės ryšio tinkluose prasidės pirmąjį kitų metų ketvirtį. Pasak C. Alonso, kol kas 4G technologijų diegimą stabdo galutinai neišspręstas licencijų klausimas ir vis dar besiformuojanti vartotojų įrenginių, palaikančių 4G, bazė. </p>
