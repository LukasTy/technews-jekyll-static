---
layout: post
status: publish
published: true
title: AMD HD 5700 serija iš arčiau
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4870
wordpress_url: http://localhost/site/new/amd_hd_5700_serija_is_arciau/
date: '2010-06-16 14:05:27 +0300'
date_gmt: '2010-06-16 14:05:27 +0300'
categories:
- Vaizdo plokštės
- Apžvalgos
---
<p>AMD su savąja HD 5700 serija į rinką įžengė dar praėjusių metų spalį, o per šį laikotarpį šie į 170 JAV dolerių zoną patenkantys gaminiai užkariavo ne tik įprastų, tačiau ir technikos entuziastų bei žaidėjų širdis, nes siūlo puikų kainos/kokybės santykį. Šioje apžvalgoje pažiūrėsime, kaip HD 5750 bei HD 5770 vaizdo posistemiai susidoroja su šių dienų žaidimais, kovoja su konkurentu iš nVidia GTX 260 bei atsilaiko prieš beveik našiausią AMD serijoje HD 5850 vaizdo posistemį.</p>
<p>TURINYS: </p>
<p>>Šiek tiek apie MSI<br />
<br />>Pakuotė<br />
<br />>Vaizdo plokštė iš arčiau<br />
<br />>Bendros serijos specifikacijos<br />
<br />>Žaidimų testai<br />
<br />>Spartinimas<br />
<br />>Kainos/Kokybės santykis<br />
<br />>Išvada</p>
<p><b>Šiek tiek apie MSI</b></p>
<p>MSI (MicroStar) - gerai tiek Lietuvoje, tiek ir visame pasaulyje žinomas gamintojas, kokybiškais gaminiais užsitarnavęs pirkėjų palankumą. 1986 metais įsikūrusi kompanija geriausiai visiems pažįstama kaip pagrindinių plokščių gamintoja, tačiau jos prekių asortimente randame ir platų vaizdo plokščių, nešiojamų kompiuterių, „barebone“ rinkinių ir netgi serverių įrangos pasirinkimą. Kompanija savo padalinius turi Kinijoje, Čekijoje, Honkonge, Japonijoje, Korėjoje, Indijoje, Taivane, JAV, Kanadoje, Brazilijoje, Vokietijoje, Prancūzijoje, Australijoje, Nyderlanduose, Turkijoje, Jungtinėje Karalystėje, Rusijoje, Ukrainoje, Serbijoje ir Lenkijoje.</p>
<p><b>Pakuotė</b></p>
<p>Šioje apžvalgoje plačiau pakalbėsime tik apie MSI R5770 PMD1G vaizdo posistemį, kuris, kaip jau supratote, yra tiesiog standartinis AMD Radeon HD 5770 variantas. Visi kiti vaizdo posistemiai, kurie dalyvauja teste, yra kaip palyginamieji modeliai, kad įvertintumėme AMD Radeon HD 5700 serijos spartą bei konkurentų ir spartesnės serijos produktų atotrūkį. Visų pirmiausia apie pakuotę.</p>
<p>MSI R5770 atkeliavo gana įprastoje, gulsčioje pakuotėje. Priekinėje jos pusėje pažymimos naujausios technologijos, kurios yra naudojamos vaizdo posistemyje, įskaitant DirectX 11 bei AMD Eyefinity. Kompanija taip pat pažymi įdomų dalyką, kad Vokietijos rinkoje MSI R5770 pakuotė yra labiausiai perkama tarp visų vaizdo plokščių. Šios informacijos apžvalgos rašymo metu patikrinti neturime galimybės, tačiau galime spėti, kad mažai kas galėjo pasikeisti, nes HD 5700 serija naujų konkurentų taip ir nesulaukė.</p>
<p><a class="ns" href="http://sb.technews.lt/MSIR5770/Dideles/2.JPG">
<div class="imgright"><img src="http://sb.technews.lt/MSIR5770/Mazos/2.jpg"  /></div>
<p></a><a class="ns" href="http://sb.technews.lt/MSIR5770/Dideles/1.JPG"><br /><img src="http://sb.technews.lt/MSIR5770/Mazos/1.jpg" /><br /></a></p>
<p>Gaila, tačiau gavome kiek „apkarpytą“ pakuotę. Noriu pasakyti, kad vaizdo plokštė buvo testuota ir ankščiau, kažkur pradangintas kompaktinis diskas, kuriame turėjo būti afišuojama MSI Afterburner programinė įranga, kurią teko susirasti patiems ir atsisiųsti. Taip pat nėra aišku, ar taip pat liko pradangintas CroosFire „tiltas“, ar jo kompanija tiesiog nesuteikia, kas atrodo keista.</p>
<p>Dėžutėje, tuo tarpu, radome patį MSI R5770 vaizdo posistemį, energijos kabelį, DVI adapterį bei keletą vartotojų vadovų, kurie turėtų padėti pradedantiesiems. Pripažinkime, kad pakuotė skurdoka – neradome nei CrossFire „tilto“, nors prie šio aspekto didelis klaustukas, taip pat jokio papildomo žaidimo. Ne kartą matėme, kai gamintojai suteikia bent jau DIRT 2 Steam kuponą.</p>
<p><a class="ns" href="http://sb.technews.lt/MSIR5770/Dideles/4.JPG">
<div class="imgright"><img src="http://sb.technews.lt/MSIR5770/Mazos/4.jpg"  /></div>
<p></a><a class="ns" href="http://sb.technews.lt/MSIR5770/Dideles/3.JPG"><br /><img src="http://sb.technews.lt/MSIR5770/Mazos/3.jpg" /><br /></a></p>
<p><b>Vaizdo plokštė iš arčiau</b></p>
<p>Savybių gausa HD 5700 serija mažai kuo skiriasi nuo spartesnės HD 5800, nes mums taip pat pasiūlo DirectX 11 API, daugiau nei dviejų ekranų vienu metu palaikymą bei patobulintą HDMI išvestį. Žvelgiant į „sausus“ skaičius, Juniper lustas, kuris ir yra naudojamas HD 5700 serijoje, yra gana panašus į praėjusios kartos RV770, kuris buvo naudojamas aukštos klasės HD 4800 serijoje. Panašumų mes randame „šešėlių“ vienetuose bei ROP skaičiuje. Sparta taip pat kai kuriuose atvejuose yra panaši.</p>
<p>Visgi, tiesa yra ta, kad AMD Radeon 5700 serijos Juniper lustas yra „apkarpyta“ spartesnės HD 5800 serijos Cypress lusto versija. Vietoje pompastiškų 1600 „šešėlinių“ vienetų bei 32 ROP vienetų, HD 5770 teturi 800 šešėlių vienetų ir 16 ROP, o HD 5750 yra tarsi pusė HD 5850 Cypress lusto – 720 „šešėlinių“ ir tų pačių 16 ROP vienetų. Net darbinė atmintis atitinka pusę naudojamos HD 5800 serijoje – vietoje 256 bitų, 128 bitų pralaidos magistralė abejuose HD 5700 serijos modeliuose.</p>
<p>Kalbant apie pačią vaizdo plokštę, MSI yra pristačiusi dvi standartines R5770 versijas, o į mūsų rankas pakliuvo viena iš naujausių, kiek nestandartinio dizaino. Apie AMD Radeon HD 5770 vaizdo posistemį esame rašę ne kartą ir veikiausiai reguliarūs skaitytojai atsimena, kad pradžioje HD 5770 aušintuvas buvo beveik toks pats, koks yra naudojamas spartesnėje HD 5800 serijoje, tačiau vėliau AMD nusprendė jį pakeisti kiek kompaktiškesniu, kuris ne tik kiek sumažina temperatūrą, tačiau ir triukšmą bei produkto kainą.</p>
<p><a class="ns" href="http://sb.technews.lt/MSIR5770/Dideles/6.JPG">
<div class="imgright"><img src="http://sb.technews.lt/MSIR5770/Mazos/6.jpg"  /></div>
<p></a><a class="ns" href="http://sb.technews.lt/MSIR5770/Dideles/5.JPG"><br /><img src="http://sb.technews.lt/MSIR5770/Mazos/5.jpg" /><br /></a></p>
<p>Mūsų rankose turima versija ypatinga dvejais aspektais, nors turi tokius pat standartinius dažnius – jungčių išdėstymu bei MSI suprojektuotu aušintuvu, kuris visgi vis tiek primena tuos, kuriuos matėme antrosios kartos HD 5770 versijose ar HD 5750 posistemyje. Apie pastarąjį kiek vėliau, kai atsidarysime vaizdo plokštę, tuo tarpu trumpai apie jungčių išdėstymą. Tuo tarpu, kai MSI R5770 PM2D1G turi dvi DVI ir po vieną HDMI bei DisplayPort jungtis, bandoma MSI R5770 PMD1G pasižymi kiek kuklesniu išdėstymu – jai trūksta vienos DVI jungties, o tai reiškia, kad čia sutinkame ne dvi, o tik vieną.</p>
<p>Aušinimas, lyginant su pirmosiomis AMD Radeon HD 5770 versijomis, yra gana supaprastėjąs. Nepaisant to, kad MSI čia panaudojo savo dizaino aušintuvą, jis yra beveik identiškas naudojamiems įprastinėse vaizdo plokštėse. Radiatorių aušina aštuonių centimetrų skersmens ventiliatorius, kuris dirba palyginti tyliai. Lustą efektyviai padeda aušinti varinis pagrindas, kurį ir aušina ventiliatorius.</p>
<p><a class="ns" href="http://sb.technews.lt/MSIR5770/Dideles/8.JPG">
<div class="imgright"><img src="http://sb.technews.lt/MSIR5770/Mazos/8.jpg"  /></div>
<p></a><a class="ns" href="http://sb.technews.lt/MSIR5770/Dideles/7.JPG"><br /><img src="http://sb.technews.lt/MSIR5770/Mazos/7.jpg" /><br /></a></p>
<p>Vaizdo plokštė turi aštuonis Samsung GDDR5 darbinės atminties lustus, kurie dar žinomi K4G10325FE-HC04 vardu. Šie lustai išankstiniais nustatymais yra nustatyti dirbti 1250MHz, ar tiesiog 5GHz efektyviu dažniu. Bendrai jie vaizdo plokštei suteikia 1GB darbinę atmintį, o jų atsako laikas yra 0,4ns. Kalbant apie lusto įtampos valdiklį, MSI čia panaudojo gana įprastą HD 5770 vaizdo plokštėms ST L6788A, nors ir naujesnę jo reviziją. Šis integruotas kontroleris turi galimybę jį reguliuoti programinės įrangos pagalba, o tai visiškai nesunkiai galima padaryti su pakuotėje pateikiama MSI Afterburner programine įranga.</p>
<p><a class="ns" href="http://sb.technews.lt/MSIR5770/Dideles/10.JPG">
<div class="imgright"><img src="http://sb.technews.lt/MSIR5770/Mazos/10.jpg"  /></div>
<p></a><a class="ns" href="http://sb.technews.lt/MSIR5770/Dideles/9.JPG"><br /><img src="http://sb.technews.lt/MSIR5770/Mazos/9.jpg" /><br /></a></p>
<p>Montažinė plokštė yra standartinė dydžio, apie 21 centimetro, kai HD 5750 kiek trumpesnė – 18 centimetrų. Iš šio testo viena iš ilgiausių yra AMD Radeon HD 5850, kurios ilgis siekia 24 centimetrus, tačiau nVidia GTX 260 pati ilgiausia – jos ilgis siekia net 27 centimetrus. Kalbant apie komponentų išdėstymą, viskas gana panašu į pradines HD 5770 versijas, tačiau skirtumų yra. Žinoma, aštuoni atminties lustai, keturi iš priekinės ir keturi iš galinės pusės, išdėlioti L raidės forma, tačiau kondensatoriai ir kiti komponentai sugrupuoti jau nebe dešinėje, tačiau kairėje pusėje.</p>
<p><a class="ns" href="http://sb.technews.lt/MSIR5770/Dideles/12.JPG">
<div class="imgright"><img src="http://sb.technews.lt/MSIR5770/Mazos/12.jpg"  /></div>
<p></a><a class="ns" href="http://sb.technews.lt/MSIR5770/Dideles/11.JPG"><br /><img src="http://sb.technews.lt/MSIR5770/Mazos/11.jpg" /><br /></a></p>
<p>Vaizdo posistemio maitinimui įrengta vos viena 6 kontaktų jungtis maitinimo kabeliui, tokia pat matoma ir HD 5750 posistemyje. Tuo tarpu nVidia GTX 260 ir HD 5850 reikalauja daugiau energijos ir turi po dvi 6 kontaktų jungtis. Kalbant apie HDMI garsą, kaip žinia, nVidia prašo mūsų prijungti kabelius į S/PDIF garso jungtį, kurią randame GTX 260 vaizdo plokštėje. AMD vaizdo posistemiai, kurie dalyvauja šiame teste, tokios jungties neturi, nes pasižymi integruotu garso valdikliu pačioje vaizdo plokštėje. Tai reiškia, kad vartotojams tiesiog reikės prijungti HDMI kabelį prie savo televizoriaus ar monitoriaus bei galės mėgautis garsu, kai praėjusios kartos nVidia produktai reikalauja šokių tokių techninių žinių.</p>
<p><a class="ns" href="http://sb.technews.lt/MSIR5770/Dideles/14.JPG">
<div class="imgright"><img src=" http://sb.technews.lt/MSIR5770/Mazos/14.jpg"  /></div>
<p></a><a class="ns" href=" http://sb.technews.lt/MSIR5770/Dideles/13.JPG"><br /><img src=" http://sb.technews.lt/MSIR5770/Mazos/13.jpg" /><br /></a></p>
<p><b>Bendros serijos specifikacijos</b></p>
<p><img src="http://sb.technews.lt/MSIR5770/Dideles/Spec.png" /></p>
<p><b>Žaidimų testai</b></p>
<p><i><b>Bandymų sistema: </i></b></p>
<p>• <i>Centrinis procesorius: </i> AMD Phenom II X4 925 @ 3,4GHz<br />
<br />• <i>Pagrindinė plokštė: </i> MSI 870A-G54<br />
<br />• <i>Darbinė atmintis: </i> Apacer 4GB DDR3-1333MHz<br />
<br />• <i>Kietasis diskas: </i> WD Caviar Black 1TB<br />
<br />• <i>Maitinimo blokas: </i> Cougar 700W<br />
<br />• <i>Tvarkyklės: </i> AMD Catalyst 10.5 ir nVidia ForceWare 275.21<br />
<br />• <i>Operacinė sistema: </i> Windows 7 64 bitų</p>
<p>Vaizdo plokštes bandėme įvairiuose žaidimuose, tiek AMD, tiek nVidia vaizdo plokštėms palankesniuose. Jei žaidimas turėjo testavimo įrankį, naudojome jį, jei ne, dvi minutes žaidėme tą patį lygį bei naudojomės FRAPS programa. Tai buvo daroma tris kartus iš eilės ir išvedamas kadrų per sekundę vidurkis. Visos vaizdo plokštės buvo testuotos toje pačioje, ankščiau paminėtoje sistemoje. Žaidimų testavimas vyko trijose dažniausiai naudojamuose rezoliucijose – 1280x1024, 1680x1050 bei 1920x1080.</p>
<p><i>3DMark Vantage</i></p>
<p>Tai naujausias kompanijos Futuremark testas vaizdo plokščių spartai įvertinti. Jis išnaudoja Microsoft DirectX 10 galimybes. Programa pateikia grafikos plokštės bei procesoriaus įvertinimus. Testai atlikti su Performance nustatymų rinkiniu.</p>
<p><img src="http://sb.technews.lt/MSIR5770/Dideles/16.png" /></p>
<p>Nepaisant to fakto, kad 3DMark Vantage yra sintetinis testas ir dažniausiai jo rodomi rezultatai nesutampa su realiais, tačiau taip šį kartą nenutiko. Išsidėstymas, kuris matomas šiame teste, išliko ir žaidimuose. AMD HD 5750, žinoma, yra pats lėčiausias vaizdo posistemis šioje apžvalgoje, GTX 260 ir HD 5770 praktiškai žengia koja kojon, o HD 5850 toli horizonte.</p>
<p><i>DIRT 2</i></p>
<p>Tai labai daug kompanijos AMD reklamuotas žaidimas, kurio kūrimu rūpinosi Codemaster kompanija. Patobulintas Ego variklis mums ne tik rodo gražius vaizdus, tačiau ir dirba su DirectX 11 API, tad kartu su naujausiomis vaizdo plokštėmis mums pademonstruos, ką gi gali ši naujovė.</p>
<p><img src=" http://sb.technews.lt/MSIR5770/Dideles/17.png" /></p>
<p><img src=" http://sb.technews.lt/MSIR5770/Dideles/18.png" /></p>
<p><img src=" http://sb.technews.lt/MSIR5770/Dideles/19.png" /></p>
<p>Mes norėjome išbandyti visas vaizdo plokštes, palyginti jų spartą, tad žaidimą testavome tik DirectX 9 API rėžimu, kitaip būtų kiek nesąžininga HD 5700 serijos ir HD 5850 atžvilgiu, nes DirectX 11 vaizdo plokštę apkrauna labiau, nei GTX 260 apkrautų tik DirectX 9 API. Kaip matote, beveik aukščiausiuose nustatymuose visos vaizdo plokštės puikiai susidoroja su žaidimu, susidoroja su juo ir aukščiausiais nustatymais , o galiu pasakyti, kad perjungus rėžimą į DirectX 11 su juo sunkiai tvarkosi tik HD 5750.</p>
<p><i>Call of Duty: Modern Warfare 2</i></p>
<p>Call of Duty: Modern Warfare 2 žaidimas praėjusiais metais buvo vienas iš populiariausių bei daugiausiai uždirbusių kompiuterinių žaidimų, tad į jį verta atkreipti dėmesį. Tai buvo šeštasis žaidimas serijoje bei pirmosios dalies Modern Warfare tiesioginis tęsinys. Kalbant apie techninę pusę, žaidimas yra pagrįstas IW 4.0 variklio pagrindu, kuris pasižymi detalesniu atkūrimu, nei pirmajame žaidime naudotas variklis, tačiau vis tie išliko neypatingai reiklus, nors ir demonstruoja puikią grafiką.</p>
<p><img src=" http://sb.technews.lt/MSIR5770/Dideles/20.png" /></p>
<p><img src=" http://sb.technews.lt/MSIR5770/Dideles/21.png" /></p>
<p><img src=" http://sb.technews.lt/MSIR5770/Dideles/22.png" /></p>
<p>Kaip ir buvo tikėtasi, lankstusis IW 4.0 variklis nesukėlė jokių problemų nei vienam testo dalyviui, visi jie, net ir maksimaliais galimais nustatymais, rodė puikius rezultatus. AMD Radeon HD 5850 toli priekyje, GTX 260 rodė kiek geresnius rezultatus, nei HD 5770, o HD 5750 pasiliko gale.</p>
<p><i>Battlefield: Bad Company 2</i></p>
<p>Pirmasis serijos žaidimas, deja, buvo skirtas tik žaidimų kompiuteriams, bet antrosios dalies sulaukėme ir mes, įprastų stalinių bei nešiojamų žaidimų kompiuterių mylėtojai. Dar vienas žaidimas šiame teste, kuris palaiko DirectX 11 API ir mums siūlo pačią geriausią grafiką, kuri yra įmanoma šiuo metu.</p>
<p><img src=" http://sb.technews.lt/MSIR5770/Dideles/29.png" /></p>
<p><img src=" http://sb.technews.lt/MSIR5770/Dideles/30.png" /></p>
<p><img src=" http://sb.technews.lt/MSIR5770/Dideles/31.png" /></p>
<p>Battlefield: Bad Company 2 žaidime nėra galimybės išjungti DirectX 11 rėžimą, kuriuo ir veikė žaidimas, kai kompiuteryje aptiko Windows 7 operacinę sistemą ir naujos kartos AMD vaizdo plokštę, tad trumpam iš testo pašalinome GTX 260 posistemį. Žaidimas demonstruoja puikius vaizdus, tačiau nėra labai reiklus. Maksimaliais nustatymais problemų kiek kilo tik HD 5750 posistemiui.</p>
<p><i>Just Cause 2</i></p>
<p>Tai žaidimas, kuris yra palankesnis nVidia vaizdo plokštėms, nes jas naudojant mums pasiūlo keletą išskirtinių grafikos opcijų. Net neverta sakyti, kad testų rezultatuose šis žaidimas taipogi yra palankesnis nVidia vaizdo plokštėms, tačiau pats žaidimas atrodo labai gražiai, puikiai išnaudoja visus DirectX 10.1 pranašumus ir yra vienas iš naujesnių žaidimų šiame teste.</p>
<p><img src=" http://sb.technews.lt/MSIR5770/Dideles/32.png" /></p>
<p><img src=" http://sb.technews.lt/MSIR5770/Dideles/33.png" /></p>
<p><img src=" http://sb.technews.lt/MSIR5770/Dideles/34.png" /></p>
<p>Just Cause 2 yra vienas iš naujausių žaidimų šiame teste ir nepaisant to, kad nepalaiko DirectX 11, užkūrė tikrą pirtį bemaž visiems mūsų testo dalyviams. Aukščiausiais nustatymais su HD 5750 žaidimo praktiškai pažaisti neįmanoma, o su HD 5770 bei GTX 260 dar galima tenkintis pateikiamu rezultatu. AMD Radeon HD 5850 posistemiui žaidimas nesukėlė rimtų problemų, o sumažinus rezoliuciją iki 1280x1024 taško, visi dalyviai rodė puikius rezultatus, kai su rodomu kadrų per sekunde dažniu jau galima normaliai žaisti.</p>
<p><i>Metro 2033</i></p>
<p>Šį žaidimą galime praminti šių metų vaizdo plokščių žudiku, Crysis pasekėju. Šis žaidimas išnaudoja daugybe naujausių DirectX 11 API ypatybių, taigi apkrauna net ir pačias našiausias vaizdo plokštes. Prieš žaidžiant šį žaidimą su DirectX 11 vaizdo plokšte reikia labai gerai apgalvoti, kokius nustatymus pasirinkti, nes vienais iš aukščiausių šio žaidimo aukštoje rezoliucijoje nepavyksta sužaisti nei su AMD Radeon HD 5870, nei su nVidia GeForce GTX 480 vaizdo posistemiais.</p>
<p><img src=" http://sb.technews.lt/MSIR5770/Dideles/26.png" /></p>
<p><img src=" http://sb.technews.lt/MSIR5770/Dideles/27.png" /></p>
<p><img src=" http://sb.technews.lt/MSIR5770/Dideles/28.png" /></p>
<p>Metro 2033 turėjo tapti žudiku šiame teste, taip ir nutiko. Įjungus DirectX 11 ir AF palikus vos prie 4x atžymos, o rezoliuciją sumažinus iki 1280x1024, žaisti vis dar buvo galima tik su HD 5850, kai HD 5770 ir HD 5750 rodė akiai nemalonius vaizdus. DirectX 10 rėžime didelių problemų turėjo tik HD 5750.</p>
<p><i>Grand Theft Auto IV: The Ballad of Gay Tony</i></p>
<p>Grand Theft Auto IV – tai žaidimas, kuris visad sukelia didelį ažiotažą. Šį kartą mūsų teste pasirodė naujausias Grand Theft Auto serijos žaidimas, epizodinė ketvirtosios dalies istorija. Grand Theft Auto: TBOGT ne tik išlaikė tą patį varikliuką, kaip pirmtako, DirectX 10, glotninimo efektus, pagerintą fiziką bei kitas naujausias technologijas, tačiau ir tapo kiek labiau optimizuotas.</p>
<p><img src=" http://sb.technews.lt/MSIR5770/Dideles/23.png" /></p>
<p><img src=" http://sb.technews.lt/MSIR5770/Dideles/24.png" /></p>
<p><img src=" http://sb.technews.lt/MSIR5770/Dideles/25.png" /></p>
<p>Grand Theft Auto IV: The Ballad of Gay Tony taip pat parodė, jog norint jį žaisti aukšta grafika reikia ypač galingos aparatinės įrangos. Maksimaliais vaizdo kokybės nustatymais jį normaliai sužaisti pavyko tik su HD 5850 vaizdo posistemiu, kai visi kiti rodė kiek stringančius žaidimo vaizdus. Mažinant rezoliucija, deja, kadrų per sekunde skaičius pakildavo į viršų labai nežymiai. Tiesa pasakius, kai mes vaizdo kokybę kiek sumažinome, tai yra iki High lygio, žaidimas rodė praktiškai tą pačią, gražią grafiką, tačiau jį žaisti normaliai buvo galima su visais testo dalyviais net ir aukštoje rezoliucijoje.</p>
<p><b>Kiti testai</b></p>
<p>Šiame skyrelyje pakalbėsime ne apie kažkokius kitus testus, kaip kad video konvertavimas ir panašiai, tačiau apie vaizdo plokščių temperatūras. Visi vaizdo posistemiai buvo testuoti su FurMark programine įranga, kuri ypač apkrauna vaizdo plokštes. Verta pažymėti, kad šie rezultatai, kuriuos gavome, realiose situacijose, dirbant su grafika ar žaidžiant, dažniausiai nepasitaiko.</p>
<p>Visų pirmiausia apie mažiausiai našiausio šioje apžvalgoje AMD Radeon HD 5750 kaitimą. Kaip parodė testai, o pajungtą FurMark mes laikėme 15 minučių, vaizdo plokštės lustas įkaito iki 80 laipsnių Celsijaus. Kalbant apie kiek spartesnį serijoje AMD Radeon HD 5770, dėl nestandartinio aušintuvo jis kaito kiek mažiau. Aukščiausia temperatūra, kurią jis pasiekė, siekė 76 laipsnius.</p>
<p>Daugiausiai šioje apžvalgoje kaito nVidia gaminys GTX 260, kuris įkaisdavo net iki 85 laipsnių, tuo tarpu AMD Radeon HD 5850, kaip ir bebūtų keista, dėl savo masyvaus ir efektyvaus aušintuvo kaito iki vos 75 laipsnių pagal Celsijų. Kalbant apie aušinimą bendrai, puikiai pasirodė MSI R5770 naudotas aušintuvas, o visi kiti testuoti vaizdo posistemiai buvo standartiniai, tad panašių rezultatų tikėjausi jau prieš testą.</p>
<p><img src=" http://sb.technews.lt/MSIR5770/Dideles/36.png" /></p>
<p><b>Spartinimas</b></p>
<p>Spartinimas domina visus technikos entuziastus, o iš anksto pasakysiu, kad AMD Radeon HD 5700 serija mane nustebino, nes abi vaizdo plokštės turi gana didelį spartinimo potencialą. Kaip žinia, normalūs HD 5750 dažniai yra 700/1150MHz atitinkamai branduolio ir atminties, o spartinant pavyko pasiekti beveik maksimalius AMD OverDrive siūlomus dažnius – nežmoniškus 870MHz branduolio bei 1420MHz atminties. Manau suprantate, kad mes kalbame net apie 24% didesnį branduolio dažnį ir apie 23 procentais didesnį darbinės atminties dažnį. Tenka pripažinti, kad rezultatai gana įspūdingi.</p>
<p>MSI R5770 mums pasiūlė kiek mažesnį spartinimo potencialą ir didžiausi stabilūs dažniai, kuriuos pavyko pasiekti, bendrai skyrėsi mažiau nuo normalių dažnių, nei HD 5750 atveju. Štai standartiniuose HD 5770 variantuose branduolys dirba 850MHz dažniu, kai atmintis – 1200MHz dažniu. Branduolio dažnį pavyko pakelti iki 950MHz, o atmintį iki neregėtų mastų, tai yra net 1500MHz. Procentaliai HD 5770 mums leido paspartinti lusto ir atminties dažnius 17 bei 25 procentais.</p>
<p><img src=" http://sb.technews.lt/MSIR5770/Dideles/35.png" /></p>
<p>Visą šį procesą buvo galima atlikti su MSI Afterburner programinė įranga, kuri turėtų būti kompaktiniame diske, kurį turėtumėte rasti pakuotėje. Kaip rašo patys MSI, programa yra pagrįsta RivaTuner programine įranga, skirtumas tik tas, kad ji, bent jau man, yra kiek patogesnė. Atsirakinate galimybę pakelti lusto įtampą, turite aušinimo skysčiu sistemą ir žaidžiate su savo vaizdo plokšte jei, žinoma, spartinimas jums nėra naujiena ir jums negaila jūsų vaizdo posistemio. Aš nors ir turiu patirties, tačiau į šiuos žaidimus, kurie liestų lusto įtampą, nesileidau.</p>
<p><a class="ns" href="http://sb.technews.lt/MSIR5770/Dideles/41.png">
<div class="imgright"><img src="http://sb.technews.lt/MSIR5770/Mazos/41.jpg"  /></div>
<p></a><a class="ns" href="http://sb.technews.lt/MSIR5770/Dideles/40.png"><br /><img src="http://sb.technews.lt/MSIR5770/Mazos/40.jpg" /><br /></a></p>
<p><b>Kainos/Kokybės santykis</b></p>
<p>Kaip mes skaičiuojame šį dalyką? Sudedame visus testų rezultatus ir juos padaliname iš produkto kainos, taip gaudami tariamą kainos ir kokybės santykį. Štai GTX 460 kainuoja už Atlanto apie 180 JAV dolerių, kai HD 5750 ir MSI R5770 atitinkamai 150 bei 170 JAV dolerių. AMD Radeon HD 5850 kainuoja net 310 JAV dolerių, tačiau demonstruoja puikius spartos rezultatus.</p>
<p>Kaip parodė rezultatai, GTX 260 ir HD 5770 kainos bei kokybės santykis yra labai panašūs. nVidia GTX 260 atveju jis siekia 3,23 taško, o MSI R5770 – 3,20 taško. Kiek labiau atsiliko 2,96 taško surinkęs HD 5750, o, kaip ir buvo tikėtasi, dėl savo ypač didelės kainos HD 5850 tenkinosi vos 2,43 tašku.</p>
<p>Taigi, kalbant apie kainos/kokybės santykį tikrai verta pagalvoti, ką įsigyti – naujos kartos AMD Radeon HD 5770 ar praėjusios kartos nVidia GTX 260? Pirmasis iš jų siūlo naujausias technologijas ir DirectX 11, tuo tarpu kitas firmines nVidia technologijas, tai yra CUDA bei PhysX. Spręsti jums, tačiau mes labiau linkstame į AMD Radeon HD 5770 vaizdo posistemio pusę.</p>
<p><b>Išvada</b></p>
<p>MSI su savuoju R5770 nesiūlo jokių drastiškų pasikeitimų, net ir nestandartinis aušintuvas yra praktiškai toks pat, kaip ir standartiniuose modeliuose. Visgi, MSI R5770 yra geras produktas dėl kelių priežasčių, o viena iš jų neblogas aušintuvo darbas. Jūs be abejonės galite įsigyti kito gamintojo vaizdo plokštę ir matyti tokius pat spartos rezultatus, tačiau aušintuvo garsumas, o ir vaizdo plokštės temperatūros gali būti kiek didesnės, o produktų kaina praktiškai nesiskirtų.</p>
<p>Kalbant apie kitus gaminius, GTX 260 mes nesirinktume dėl to, jog tai praėjusios kartos gaminys, o HD 5770 vaizdo posistemį jis lenkia labai nedaug ir, kas svarbiausia, nesiūlo DirectX 11 palaikymo. AMD Radeon HD 5750 taip pat yra geras pasirinkimas, tačiau jei galite išleisti kelias dešimtis litų daugiau, verčiau įsigyti MSI R5770, nes šis pasiūlys ir didesnę spartą, ir neblogą spartinimo potencialą. AMD Radeon HD 5850, kaip ir HD 5870, palikime entuziastams.</p>
<p>Pabaigai būtų galima pasakyti, kad MSI R5770 yra puikiai subalansuotas gaminys ir vienintelis dalykas, kuris mums tikrai užkliuvo, tai CrossFire tilto nebuvimas. Nepaisant to dėl gero aušintuvo bei vos keliais litais didesnės kainos, mes šiam gaminiui galime skirti kuo aukščiausią įvertinimą.</p>
<p><img src="http://www.technews.lt/upl/Failai/renkasi.png" /></p>
