---
layout: post
status: publish
published: true
title: Pasaulinė Windows 7 premjera Lietuvoje
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4194
wordpress_url: http://localhost/site/new/pasauline_windows_7_premjera_lietuvoje/
date: '2009-10-22 16:18:05 +0300'
date_gmt: '2009-10-22 16:18:05 +0300'
categories:
- Naujienos
---
<p>Spalio 22d. 0 val. 00 min. prekybos tinklas Topo centras, kartu su viso pasaulio IT pardavėjais, pirkėjams pasiūlė naujausią operacinę  sistemą Windows 7. Vilniuje vykusios naktinės prekybos metu vos per 9 minutes buvo nupirkta 70 kompiuterių su naująją operacine sistema. </p>
<p>Topo centras atstovų prognozės dėl galimų pirkėjų susidomėjimo pranoko lūkesčius. Atsižvelgiant į sunkmetį, vidurnaktį susirinkusiai miniai žmonių Windows 7 buvo siūloma kartu su galimybe net 30 proc. pigiau įsigyti nešiojamus ir stacionarius kompiuterius. Pirmasis toks pirkėjas Lietuvoje atsirado jau per pirmas 30 sekundžių.  </p>
<p><img src="http://www.part.lt/img/75647309e9e5142aa7a39d80134a2c9b228.JPG" /></p>
<p>"Vakaruose premjerinės IT rinkos produktų prekybos tradicija tęsiasi jau ne vieną dešimtmetį, o Lietuvoje mes dar tik bandome ją įvesti. Turėdami ilgametę prekybos kompiuteriais patirtį, tiesiogiai dirbame su didžiausiais technikos gamintojais visame pasaulyje, todėl natūralu, kad ir pirmieji pristatome ir parduodame aktualiausias naujoves, o mūsų klientai jas gali įsigyti palankiausiomis kainomis“ – sako Topo centras komercijos direktorius Andrius Čekanavičius. </p>
<p>Prekybos tinklo Topo centras parduotuvėse vartotojams skirtos trys Windows 7 versijos: Windows 7 Home Premium, Windows 7 Professional ir Windows 7 Ultimate. </p>
<p> Microsoft Lietuva verslo strategijos ir rinkodaros grupės vadovas Martynas Bieliūnas taip pat džiaugėsi, kad lietuviai taip aktyviai domisi IT naujovėmis, nepabūgsta net naktį atvykti į pardavimų vietas, kad pirmieji jas įsigytų. Be to, mūsų tautiečiai jau prisideda ir prie produkto kūrimo. Microsoft, kurdamas „Windows 7“ operacinę sistemą pirmą kartą taip glaudžiai bendradarbiavo su vartotojais, analizavo milijonus pateiktų pasiūlymų iš viso pasaulio, tarp kurių – ir Lietuvos. Taip pat M. Bieliūnas pabrėžė, kad tik abipusis pasitikėjimas ir prekybos tinklo Topo centras patirtis rengiant tokias originalias naktines akcijas lemia jų pasirinkimą, kur pristatyti naująją operacinę sistemą. </p>
<p><img src="http://www.part.lt/img/0eef85204d6c8d7c004a4cd7bde3fb3a943.JPG" /></p>
<p>Topo centras daugiau kaip prieš du metus buvo pirmieji Baltijos šalyse pasaulinės premjeros metu sėkmingai pristatę ir Windows Vista. Pasak A. Čekanavičiaus, šių akcijų sėkmė skatina toliau galvoti apie vartotojams patrauklius ir kitus naujų produktų pristatymo būdus.</p>
<p>Plačiausią IT technikos pasirinkimą turintis prekybos tinklas Topo centras šiuo metu siūlo net 120 skirtingų prekių ženklų, tarp kurių – tokie garsūs gamintojai, kaip ASUS, HP, LENOVO, DELL ir kt. Tai sudaro 32 tūkst. vnt. įvairios IT technikos – nuo kompiuteriams skirtų detalių iki naujausių nešiojamųjų kompiuterių modelių.  </p>
<p>Šiuo metu buities technikos, elektronikos, garso ir vaizdo aparatūros bei kompiuterinės įrangos prekybos tinklas Topo centras jungia 36 parduotuves visoje Lietuvoje. Jose dirba 400 darbuotojų. Daugiau kaip puse jų – baigę specialias mokymo programas ir turi eksperto kvalifikaciją. Topo centras ypač didelį dėmesį skiria darbuotojų mokymui ir kvalifikacijos tobulinimui.</p>
<p><img src="http://www.part.lt/img/32c391b09a3e4619bd1acbdaeb0feea2319.JPG" /></p>
