---
layout: post
status: publish
published: true
title: RRT paskelbė ryšio operatorių tinklų kokybės ataskaitą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4673
wordpress_url: http://localhost/site/new/rrt_paskelbe_rysio_operatoriu_tinklu_kokybes_ataskaita/
date: '2010-03-16 18:34:28 +0200'
date_gmt: '2010-03-16 18:34:28 +0200'
categories:
- Naujienos
---
<div class="imgright"><img src="http://www.part.lt/img/dccca4d9384b75ac87049aceb8ce68ef840.jpg"  /></div>
<p>Lietuvos valstybės Ryšių reguliavimo tarnyba (RRT), kuri prižiūri visos šalies telekomunikacijų rinką, tradiciškai praėjusiais metais įvertino didžiausių ryšio operatorių tinklų kokybę, įskaitant Omnitel, Tele2 ir Bitės Lietuva GSM ir UMTS tinklus.</p>
<p>Pasak RRT tyrimo, GSM tinkle Omnitel pokalbių kokybė įvertinta 3,33 balo, Tele2 liko antra su 3,01 balo, o trečioje vietoje liko Bitė Lietuva su 2,97 balo iš maksimaliai penkių galimų. Pokalbių kokybė pagerėjo UMTS tinkluose, tačiau išsidėstymas liko lygiai toks pat.</p>
<p>Teigiama, jog greičiausiai sujungiami Bitės klientai (apie 5 sekundės UMTS tinkle), toliau eina Omnitel (apie 6 sekundės UMTS tinkle), paskutiniai Tele2 (apie 8 sekundės UMTS tinkle). Mažiausiai nesėkmingų numerio rinkimų buvo Omintel pusėje (1,6 procento), toliau ėjo nedaug vienas nuo kito atsilikę Tele2 ir Bitė (atitinkamai 3,1 ir 3,6 procento).</p>
<p>Tiesa, Omnitel pirmavo nesėkmingų SMS pristatymų skiltyje. Jam teko net 3,8 procento GSM tinkle, o Bitė ir Tele2 demonstravo žymiai geresnius skaičius – po 1,1 procento. UMTS tinkluose situacija ne tik pagerėjo, bet ir tapo paradoksali – kai Bitė pagerino savo skaičius iki 0,4 procento, o Omintel iki 0,7%, Tele2 pusėje jie suprastėjo iki 1,6%.</p>
<p>Greičiausiai RRT tyrėjams žinutes vidutiniškai pavyko išsiųsti Omnitel tinkle (apie 8 sekundės), Tele2 liko antroje vietoje (apie 10 sekundžių), o trečioje Bitė (apie 12 sekundžių). Nors Tele2 turi UMTS tinklus, tačiau praktiškai nesiūlo 3G interneto paslaugų. Bet kokiu atveju, kaip ir mums kiek ankščiau, RRT pavyko tinklą išbandyti. Visgi, čia lyderiu tapo Bitės Lietuva tinklas (vidutiniškai 828 kb/s), toliau ėjo Omintel (604 kb/s), paskutiniai Tele2 (566 kb/s).</p>
<p>RRT teigia, kad per 2009 metu atliko 3227 bandomuosius skambučius, išsiuntė 4299 bandomąsias žinutes ir atliko 788 duomenų perdavimo bandymus.<br /></p>
