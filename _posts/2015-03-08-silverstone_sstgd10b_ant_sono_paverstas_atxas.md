---
layout: post
status: publish
published: true
title: "„SilverStone SST-GD10B“: ant šono paverstas ATX'as"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8492
wordpress_url: http://localhost/site/new/silverstone_sstgd10b_ant_sono_paverstas_atxas/
date: '2015-03-08 14:27:50 +0200'
date_gmt: '2015-03-08 12:27:50 +0200'
categories:
- Korpusai
- Apžvalgos
---
<p style="text-align: justify;">Galimybe apžvelgti tikrą HTPC korpusą džiaugėmės gana seniai. Iki šiol turėjome unikalų „Streacom FC5 EVO“, o kiek anksčiau pagyrimų nusipelniusį „Fractal Design Node 605“. Dabar gi gerų žodžių atėjo pasiimti „Grandia“ serijai priklausantis „SilverStone SST-GD10B“. Nepanašu, kad SST-GD10B reikės mūsų liaupsių melsti. Paprastai labai gera „SilverStone“ propaguojama surinkimo kokybė, net trys turimi integruoti ventiliatoriai, lengvai prieinami dulkių filtrai ir atverčiamos aliuminio durelės daro SST-GD10B patraukliu jau vien ant popieriaus. Tačiau visi žino, kad mes puikiai mokame prisikabinti ir atrasti silnąsias korpusų vietas, todėl SST-GD10B taip pat neišvengs už padidinamojo stiklo esančios mūsų akies.</p>
<p style="text-align: center;"><img style="width: 520px; height: 390px;" src="http://technews.lt/userfiles/SST-GD10Blogo.jpg" alt="" /></p>
<p><strong>Pakuotė ir komplektacija</strong></p>
<p style="text-align: justify;">Dėžė didelė ir informatyvi: rakinamos priekinės durelės, teigiamas vidaus slėgis, ATX pagrindinių plokščių palaikymas ir visos kitos specifikacinės detalės ant dėžės šonų. Komplektacijoje randame vartotojo gidą, keletą plastmasinių kabelių surišėjų, visus būtinus tvirtinimo varžtelius, HDD skirtas absorbcines gumas ir įtvirtinimo kronšteiną bei „SilverStone“ produktų bukletą.</p>
<p style="text-align: center;"><a href="http://technews.lt/userfiles/SAM_3709.jpg"><img style="width: 232px; height: 155px;" src="http://technews.lt/userfiles/SAM_3709.jpg" alt="" /></a><a href="http://technews.lt/userfiles/SAM_3710.jpg"><img style="width: 232px; height: 155px;" src="http://technews.lt/userfiles/SAM_3710.jpg" alt="" /></a></p>
<p style="text-align: center;"><a href="http://technews.lt/userfiles/SAM_3711.jpg"><img style="width: 232px; height: 155px;" src="http://technews.lt/userfiles/SAM_3711.jpg" alt="" /></a><a href="http://technews.lt/userfiles/SAM_3708.jpg"><img style="width: 232px; height: 155px;" src="http://technews.lt/userfiles/SAM_3708.jpg" alt="" /></a></p>
<p>&nbsp;</p>
<p><strong>Specifikacijos </strong></p>
<p style="text-align: center;"><img style="width: 514px; height: 368px;" src="http://technews.lt/userfiles/SST-GD10Bspecs.png" alt="" /></p>
<p>&nbsp;</p>
<p><strong>Žvilgsnis į išorę</strong></p>
<p style="text-align: justify;">Iš tiesų SST-GD10B yra nemenkų išmatavimų (442 x 171 x 362 mm) HTPC korpusas, labiausiai išstypęs į plotį. Jį pavertus gautume daugiau mažiau įprastinį, tik gal kiek susiaurintą, „mid tower“ ATX korpusą.</p>
<p style="text-align: center;"><a href="http://technews.lt/userfiles/SAM_3636.jpg"><img style="width: 232px; height: 155px;" src="http://technews.lt/userfiles/SAM_3636.jpg" alt="" /></a><a href="http://technews.lt/userfiles/SAM_3647.jpg"><img style="width: 232px; height: 155px;" src="http://technews.lt/userfiles/SAM_3647.jpg" alt="" /></a></p>
<p style="text-align: justify;">Išskirtine SST-GD10B detale tampa pakankamai sunkios ir tuo pačiu labai kokybiškos atverčiamos aliuminio durelės. „SilverStone“ įmagnetintose durelėse integravo užraktą, kurio primityvumas yra pakankamas norint sustabdyti mažamečius vaikus. Už jų turime 5,25“ stalčių dengiantį dangtelį, pora USB 3.0 lizdų, jungtis mikrofonui ir ausinėms bei įjungimo/išjungimo ir perkrovimo mygtukus.</p>
<p style="text-align: center;"><a href="http://technews.lt/userfiles/SAM_3635.jpg"><img style="width: 468px; height: 312px;" src="http://technews.lt/userfiles/SAM_3635.jpg" alt="" /></a></p>
<p style="text-align: center;"><a href="http://technews.lt/userfiles/SAM_3650.jpg"><img style="width: 232px; height: 155px;" src="http://technews.lt/userfiles/SAM_3650.jpg" alt="" /></a><a href="http://technews.lt/userfiles/SAM_3649.jpg"><img style="width: 232px; height: 155px;" src="http://technews.lt/userfiles/SAM_3649.jpg" alt="" /></a></p>
<p style="text-align: justify;">Į galą nuslenkiamas viršutinis dangtis turi stačiakampio formos perforacinę angą, kuri taps atviru keliu dulkėms iš aplinkos. Tačiau problemos su dulkėmis ties korpuso viršumi ir turėtų pasibaigti, nes abu SST-GD10B šonus dengia iš išorės nuimami dulkių filtrai. Kairėje pusėje turime vientisą filtrą, kuris dengia du 120 mm skersmens ventiliatorius (900 RPM, 18 dBA, 12 V, 0.3 A, 3-pin). Dešinėje pusėje dulkių filtras padalintas į dvi atskirai nuimamas dalis. Artimesnis dengia trečiąjį „Hunghua“ gamybos ventiliatorių, kuris taip pat orą traukia į korpusą.</p>
<p style="text-align: center;"><a href="http://technews.lt/userfiles/SAM_3641.jpg"><img style="width: 232px; height: 155px;" src="http://technews.lt/userfiles/SAM_3641.jpg" alt="" /></a><a href="http://technews.lt/userfiles/SAM_3642.jpg"><img style="width: 232px; height: 155px;" src="http://technews.lt/userfiles/SAM_3642.jpg" alt="" /></a></p>
<p style="text-align: center;"><a href="http://technews.lt/userfiles/SAM_3643.jpg"><img style="width: 232px; height: 155px;" src="http://technews.lt/userfiles/SAM_3643.jpg" alt="" /></a><a href="http://technews.lt/userfiles/SAM_3645.jpg"><img style="width: 232px; height: 155px;" src="http://technews.lt/userfiles/SAM_3645.jpg" alt="" /></a></p>
<p style="text-align: justify;">Galinėje dalyje įrengta išplėtimo plokštėms skirta 7+1 PCI lizdų konfigūracija. Aušinimo efetyvumas gali būti pagerintas pasinaudojant dvejomis 80 mm ventiliatoriams skirtomis vietomis. Standartiškai kaip ir kiekvienas korpusas SST-GD10B turi pagrindinės plokštės I/O ir maitinimo šaltiniui skirtas zonas.</p>
<p style="text-align: center;"><a href="http://technews.lt/userfiles/SAM_3640.jpg"><img style="width: 232px; height: 155px;" src="http://technews.lt/userfiles/SAM_3640.jpg" alt="" /></a><a href="http://technews.lt/userfiles/SAM_3638.jpg"><img style="width: 232px; height: 155px;" src="http://technews.lt/userfiles/SAM_3638.jpg" alt="" /></a></p>
<p style="text-align: justify;">Pasižiūrėję į korpuso dugną suprantame, kad „SilverStone“ mums siūlys galimybę montuoti HDD ir SSD ant dugno (informacijos kaupikliai viduje, o tvirtinimas vyksta iš išorės). Pats SST-GD10B stovi ant keturių kojų, iš kurių dvi prilygsta tikroms kojoms, o kitas dvi galime įtraukti į gamybos kaštų mažinimo programą.</p>
<p style="text-align: center;"><a href="http://technews.lt/userfiles/SAM_3653.jpg"><img style="width: 232px; height: 155px;" src="http://technews.lt/userfiles/SAM_3653.jpg" alt="" /></a><a href="http://technews.lt/userfiles/SAM_3654.jpg"><img style="width: 232px; height: 155px;" src="http://technews.lt/userfiles/SAM_3654.jpg" alt="" /></a></p>
<p style="text-align: justify;">Prieš lįsdami į SST-GD10B vidų negalime nutylėti labai nemalonaus fakto. Mūsų gauto testavimo pavyzdžio visi įmanomi paviršiai pasižymi grublėtumu (smulkiomis dalelytėmis). Į užklausą, ar SST-GD10B nėra su defektu, „SilverStone“ mums sako, kad jie yra įspėti apie tokį matomą vaizdą (supraskime kitų apžvalgininkų ar pirkėjų), bet tai yra normali korpuso būsena. Savo asmeninę nuomonę apie tai pareikšime išvadose.</p>
<p style="text-align: center;"><a href="http://technews.lt/userfiles/SAM_3658.jpg"><img style="width: 232px; height: 155px;" src="http://technews.lt/userfiles/SAM_3658.jpg" alt="" /></a><a href="http://technews.lt/userfiles/SAM_3656.jpg"><img style="width: 232px; height: 155px;" src="http://technews.lt/userfiles/SAM_3656.jpg" alt="" /></a></p>
<p>&nbsp;</p>
<p><strong>Žvilgsnis į vidų </strong></p>
<p style="text-align: justify;">SSI-CEB, ATX ir mATX formato pagrindines plokštes talpinančio SST-GD10B vidus sutvirtintas skersiniu, kurį prieš montavimą rekomenduojama pašalinti. Dėja, šis Taivano gamintojas vis dar neišmoko įmauti priekinės korpuso panelės laidų į rankoves...</p>
<p style="text-align: center;"><a href="http://technews.lt/userfiles/SAM_3660.jpg"><img style="width: 468px; height: 312px;" src="http://technews.lt/userfiles/SAM_3660.jpg" alt="" /></a></p>
<p style="text-align: justify;">Kaip ir spėjome, „SilverStone“ siūlo informacijos kaupiklių tvirtinimą ant dugno, bet po dešiniuoju ventiliatoriumi vieta palikta vieninteliam 2,5“ SSD kaupikliui. Be abejonės, ji nėra patogi ir pareikalaus tiesaus SATA maitinimo antgalio, kurį turi ne kiekvienas maitinimo šaltinis. Visos likusios apvalios pakylėlės skirtos pagrindinės plokštės tvirtinimui.</p>
<p style="text-align: center;"><a href="http://technews.lt/userfiles/SAM_3714.jpg"><img style="width: 232px; height: 155px;" src="http://technews.lt/userfiles/SAM_3714.jpg" alt="" /></a><a href="http://technews.lt/userfiles/SAM_3668.jpg"><img style="width: 232px; height: 155px;" src="http://technews.lt/userfiles/SAM_3668.jpg" alt="" /></a></p>
<p style="text-align: center;"><a href="http://technews.lt/userfiles/SAM_3671.jpg"><img style="width: 232px; height: 155px;" src="http://technews.lt/userfiles/SAM_3671.jpg" alt="" /></a><a href="http://technews.lt/userfiles/SAM_3665.jpg"><img style="width: 232px; height: 155px;" src="http://technews.lt/userfiles/SAM_3665.jpg" alt="" /></a></p>
<p style="text-align: justify;">Pagrindinis HDD/SSD montavimas vyksta už 5,25“ dangtelio esančio kronšteino. Viršutinė jo dalis leidžia pritvirtinti arba 5,25“ ODD įrenginį, arba 3,5“ mechaninį diską, arba du 2,5“ SSD kaupiklius. HDD tvirtinimui reikės panaudoti keturis antivibracinius žiedus. Apatinė kronšteino dalis leidžia įtvirtinti arba vieną 3,5“ mechaninį diską, kuriam paruošti absorbciniai bėgiai, arba vieną 2,5“ SSD kaupiklį. Prieš priekinės korpuso sienos paruošta ir išskirtinai 3,5“ mechaniniam diskui dedikuota vieta. Jo sėkmingam diegimui prireiks komplektacijoje pridedamo smulkaus kronšteino.</p>
<p style="text-align: center;"><a href="http://technews.lt/userfiles/SAM_3716.jpg"><img style="width: 232px; height: 155px;" src="http://technews.lt/userfiles/SAM_3716.jpg" alt="" /></a><a href="http://technews.lt/userfiles/SAM_3715.jpg"><img style="width: 232px; height: 155px;" src="http://technews.lt/userfiles/SAM_3715.jpg" alt="" /></a></p>
<p style="text-align: center;"><a href="http://technews.lt/userfiles/SAM_3717.jpg"><img style="width: 232px; height: 155px;" src="http://technews.lt/userfiles/SAM_3717.jpg" alt="" /></a><a href="http://technews.lt/userfiles/SAM_3661.jpg"><img style="width: 232px; height: 155px;" src="http://technews.lt/userfiles/SAM_3661.jpg" alt="" /></a></p>
<p>&nbsp;</p>
<p><strong>Montavimas</strong></p>
<p style="text-align: justify;">Absoliučiai nenutuokiame, kodėl „SilverStone“ nenurodo, kad SST-GD10B gali talpinti ir mini-ITX pagrindines plokštes, nors turime visas tam reikalingas skyles. ASRock Z87-E ITX“ nebūtume montavę į šį labai erdvų HTPC korpusą, bet norėjome pamatyti, koks gi SST-GD10B aušinimo efektyvumas lyginant su mūsų laboratorijoje besilankiusiais „SilverStone RVZ01“ ir „Corsair Graphite 380T“. Kitu atveju SST-GD10B būtų likęs vienišas, nes iš „Prolimatech Megahalems“ susidedančio pasyvaus stendo montavimą riboja maksimalus palaikomas 138 mm CPU aušintuvų aukštis.</p>
<p style="text-align: center;"><a href="http://technews.lt/userfiles/SAM_3691.jpg"><img style="width: 232px; height: 155px;" src="http://technews.lt/userfiles/SAM_3691.jpg" alt="" /></a><a href="http://technews.lt/userfiles/SAM_3689.jpg"><img style="width: 232px; height: 155px;" src="http://technews.lt/userfiles/SAM_3689.jpg" alt="" /></a></p>
<p style="text-align: justify;">160 mm ilgio „Seasonic P-860“ puikiai pakliūna į „SilverStone“ rekomenduojamas 180 mm ribas tam, kad turint didesnio gylio maitinimo bloką nereikėtų atsisakyti už PSU esančio 120 mm ventiliatoriaus. Taip įvykus vartotojas vis dar gali šiame SST-GD10B šone turėti mažesnio skersmens (92 mm) ventiliatorių. Visgi idealiausiu atveju šiam korpusui tinka toks PSU, kurio PCI-Express 6-pin jungtys yra išdėstytos ne alkūnių principu, nes mažai lanksčios ir ilgos alkūnės sudaro kėblumų norint uždaryti viršutinį dangtį.</p>
<p style="text-align: center;"><a href="http://technews.lt/userfiles/SAM_3685.jpg"><img style="width: 232px; height: 155px;" src="http://technews.lt/userfiles/SAM_3685.jpg" alt="" /></a><a href="http://technews.lt/userfiles/SAM_3681.jpg"><img style="width: 232px; height: 155px;" src="http://technews.lt/userfiles/SAM_3681.jpg" alt="" /></a></p>
<p style="text-align: justify;">Norėdami, kad HDD būtų apipūstas šoninio ventiliatoriaus, WD mechaninį diską įtvirtinome į kronšteino apačią, o SSD kaupiklį iškėlėme į viršų. „Sapphire HD7870 OC“ ilgis nesukėlė jokių problemų, kadangi SST-GD10B talpina iki 310 mm ilgio vaizdo plokštes. Tačiau jei vaizdo plokštė sėdės aukščiausiame PCI-Express x16 lizde, virš kurio nėra kito PCI-Express lizdo, būtina parūpinti apatinėje kronšteino dalyje įtvirtintam mechaniniam diskui lenktą SATA duomenų kabelį.</p>
<p style="text-align: center;"><a href="http://technews.lt/userfiles/SAM_3675.jpg"><img style="width: 232px; height: 155px;" src="http://technews.lt/userfiles/SAM_3675.jpg" alt="" /></a><a href="http://technews.lt/userfiles/SAM_3676.jpg"><img style="width: 232px; height: 155px;" src="http://technews.lt/userfiles/SAM_3676.jpg" alt="" /></a></p>
<p style="text-align: center;"><a href="http://technews.lt/userfiles/SAM_3677.jpg"><img style="width: 232px; height: 155px;" src="http://technews.lt/userfiles/SAM_3677.jpg" alt="" /></a><a href="http://technews.lt/userfiles/SAM_3692.jpg"><img style="width: 232px; height: 155px;" src="http://technews.lt/userfiles/SAM_3692.jpg" alt="" /></a></p>
<p style="text-align: justify;">
<p style="text-align: justify;"><strong>Testavimas </strong></p>
<ul>
<li><strong>Procesorius:</strong> Intel Core i7-4770K (stock) + Noctua NH-L9i (su L.N.A. perėjimu)</li>
<li><strong>Pagrindinė plokštė: </strong>ASRock Z87E-ITX</li>
<li><strong>RAM atmintis: </strong>Patriot Viper III 2x 4GB 1600 MHz CL9</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Maitinimo šaltinis:</strong> SilverStone ST30SF (300 W)</li>
<li><strong>Kietasis diskas:</strong> Western Digital RE3</li>
<li><strong>SSD kaupiklis:</strong> OCZ Vector 150</li>
</ul>
<p>&nbsp;</p>
<p style="text-align: justify;"><strong>Rezultatai</strong></p>
<p style="text-align: center;"><img style="width: 508px; height: 211px;" src="http://technews.lt/userfiles/SST-GD10Bresults.png" alt="" /></p>
<p style="text-align: justify;">SST-GD10B yra visiškai kito kalibro korpusas, tačiau tai jam nesutrugdo sėkmingai varžytis su labiau gaming pakraipos korpusais. Visuose trijuose korpusuose užfiksuota CPU temperatūra kinta 1 °C paklaidos ribose, efektyviausią VGA aušinimą vis dar rodant RVZ01, tačiau pastarojo ventiliatoriai tuo pačiu yra ir triukšmingiausi. ~1000 RPM besisukantys SST-GD10B ventiliatoriai sukuria tik 41,5 dBA siekiantį triukšmą ir pagal mūsų skalę gali būti įvardyjami kaip labai tylūs. Tai įrodo ir tai, kad 30 minučių „Unigine Heaven“ testavimo metu girdimiausiu komponentu tapo „Sapphire HD7870 OC“ vaizdo plokštė. Tiesa, iš bendro tylaus konteksto ji išsiskyrė labai nežymiai. Mechaninio disko pastatymas tiesiai prieš vieną iš triejų SST-GD10B ventiliatorių davė itin gerų rezultatų – vos 10 °C siekiantis delta skirtumas, bet HDD vibracijos buvo labai aiškiai girdimos, todėl visiems trokštantiems maksimalaus slopinimo efekto patartina panaudoti silikoninius žiedus ir iškelti HDD ant kronšteino viršaus.</p>
<p>&nbsp;</p>
<p><strong>Išvados </strong></p>
<p style="text-align: justify;">Atverčiamų aliuminio durelių ir trečiojo ventiliatoriaus neturintis SST-GD09B Lietuvoje kainuoja <a href="http://www.skytech.lt/sstgd09b-usb-silverstone-grandia-gd09b-htpc-desktop-case-usb-black-psu-p-203679.html"><em>~70 eurų</em></a>. Europinė SST-GD10B kaina siekia ~87 eurus. Sunku pasakyti, ar papildomas ventiliatorius ir estetinio grožio bei šiek tiek privatumo suteikiančios durelės atperka tuos 17 eurų, bet SST-GD10B siūlo tikrai daug: dulkių filtrai, tvirta ir elegantiška konstrukcija, 5,25, 3,5, 2,5“ įrenginiams skirtas universalus kronšteinas, nesudėtingas montavimas (nors viskas iš esmės tvirtinama varžtų pagalba) ir trys integruoti 120 mm ventiliatoriai, kurie pasižymi tiek tyliu veikimu, tiek geru efektyvumu. Tylos atžvilgiu „SilverStone“ pataikė tiesiai į dešimtuką – HTPC veikimas privalo neerzinti aplinkinių.</p>
<p style="text-align: justify;">Mūsų nuomone, HTPC korpusai vis dar yra gana nišinė produkcija, kurių paklausa nė iš tolo neprilygsta standartiniams korpusams. Panašią mintį yra išreiškęs ir puikiai visiems žinomas Džordžas iš „Corsair“. Kompanija nemato tikslo pristatyti savo pirmojo HTPC korpuso, nes, „Corsair“ manymu, įžengimas į mažą rinką neatneš jokio pelno, nors čia tvirtas šaknis yra suleidę vos keli gamintojai. Tarp jų ir SilverStone“. Deja, ir taip mažai rinkai gimęs SST-GD10B sugeba savo pozicijas susilpninti dar labiau.</p>
<p style="text-align: justify;">SST-GD10B yra didelis. Greičiausiai pernelyg didelis įprastiniam HTPC gerbėjui. Daugeliu atveju nebus išnaudoti nei korpuso gabaritai, nei aušinimo galimybės. Mes SST-GD10B įsivaizduojame labiau kaip HTPC entuziastui sukurtą produktą, kuris  šventai apsigalvojęs dėl ATX formato pagrindinės plokštės ir bandys išnaudoti CPU aušinimui skirtą net 138 mm erdvę arba net pabandys integruoti AiO sistemą, kuri čia tikrai telpa. Toks HTPC savininko noras skamba mažai realiai, bet kodėl gi nepasižaidus. Tačiau pirmiausiai potencialus entuziastas privalės susitaikyti su šiuo atveju šlubuojančia „SilverStone“ kokybės kontrole, kompanijai nesugebant tinkamai padengti SST-GD10B dažų danga. Sniegeliu išberto paviršiaus (skirtingai nei „SilverStone“ firminio ženklo – snaigės) nenori matyti niekas, o tarp jų ir mes. Nieko nesakytume, jei tai būtų korpusas už 20 eurų iš nežinimo gamintojo, tačiau kai kokybės spragos ateina iš „SilverStone“ apima didelis nusivylimas.</p>
<p style="text-align: justify;">Reziumuojant, jei SST-GD10B dydis pataiko į užbrėštus lentynos rėmus ir akis tikrai nekliūs už toli gražu netobulos dažų dangos ši SilverStone“ HTPC dėžė meta rimtą iššūkį „Fractal Design Node 604“, kurio ~35 eurus didesnis įkainis leidžia įgyti svarbų ir dažniausiai kritinį pranašumą savo varžovui. Pasirodo, „SilverStone SST-GD10B“, kaip bebūtų keista, ne ką tėra didesnis už 604-ąjį.</p>
<p><em>Privalumai:</em></p>
<ol>
<li>Tvirta konstrukcija;</li>
<li>Minimalistinis dizainas;</li>
<li>Konkurencinga kaina;</li>
<li>Aukštos kokybės uždaroma priekinė aliuminio panelė;</li>
<li>Labai geros aušinimo galimybės;</li>
<li>Tylūs gamykliniai ventiliatoriai;</li>
<li>Nesudėtingas darbas didelėje vidaus erdvėje;</li>
<li>Universalus HDD/SSD/ODD narvas;</li>
<li>Dulkių filtrai ant visų įpučiamų zonų;</li>
<li>Talpina 138 mm CPU aušintuvus, 310 mm vaizdo plokštes ir 5,25" ODD įrenginį;</li>
<li>2x USB 3.0</li>
</ol>
<p><em>Trūkumai:</em></p>
<ol>
<li>Dažų apdailos spragos;</li>
<li>Dideli išmatavimai;</li>
<li>Absorbciniai takeliai prastai sugeria HDD vibracijas;</li>
<li>Priekinės panelės kabeliai neįvilkti į rankoves</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/SST-GD10Baward_vectorized.png" alt="" /></p>
<p style="text-align: center;"><span style="font-size: 10px;">Apdailos kokybės spragos neleidžia vienareikšmiškai rekomenduoti, tačiau kas su tuo gali susigyventi, tas atras, kad SST-GD10B tikrai vertas savo kainos </span></p>
