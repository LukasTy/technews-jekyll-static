---
layout: post
status: publish
published: true
title: Sony pristato plonesnį ir pigesnį PS3
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3923
wordpress_url: http://localhost/site/new/sony_pristato_plonesni_ir_pigesni_ps3/
date: '2009-08-19 12:35:13 +0300'
date_gmt: '2009-08-19 12:35:13 +0300'
categories:
- Naujienos
---
<p>
<br />Po keleto mėnesių spekuliacijų ir laukimo Sony kompanija pagaliau patvirtino, kad mažina PlayStation 3 žaidimų kompiuterio kainą ir išleis mažesnę PlayStation 3 Slim žaidimų kompiuterio versiją.</p>
<p>Sony tikisi, jog taip padidins kompiuterio pardavimus dar prieš prasidedant darbo atostogų sezonui bei šventėms. Nuo šiol pigiausia PlayStation 3 versija su 80GB kietuoju disku kainuos 100 JAV dolerių pigiau, nei ankščiau, kas reiškia 299 JAV dolerius už Atlanto. Kompanija taip pat pranešė, kad išleis mažiau energijos eikvojantį bei mažesnį PlayStation 3 modelį su 120GB kietuoju disku jau šių metų rugsėjį, kuris kainuos tuos pačius 299 JAV dolerius. Pigo ir talpiausia 160GB PlayStation 3 versija, kuri nuo šiol kainuos 399 JAV dolerius.</p>
<p><img src="http://www.fudzilla.com/images/stories/2009/August/General%20News/sony_ps3_slim.jpg" /></p>
<p>Kompanija tvirtina, kad „ant ledo“ neliks ir Europiečiai, tad čia kainos artimiausiu metu taip pat turėtų mažėti. Sony mano, kad tik ypač didelė kaina pirkėjus atgrasino nuo technologiškai pranašesnio PlayStation 3 žaidimų kompiuterio ir vertė pirkti Microsoft Xbox 360, ar Nintendo Wii kompiuterius. </p>
<p>Visgi, nepaisant kainų mažinimo, tiek Xbox 360, tiek ir Wii yra kiek pigesni, nei PlayStation 3 žaidimų kompiuteris. Microsoft ilgą laiką naudoja strategiją, pagal kurią vis mažina Xbox 360 žaidimų kompiuterių kainas. Tai lėmė, jog Arcade versiją šiuo metu mes galime įsigyti vos už 199 JAV dolerius. Rinkos analitikai juokauja, jog Wii jau turi visi, kurie jo norėjo. Žaidimų kompiuterio pardavimai mažėja, o Xbox 360 jį po truputėlį pradeda vytis.<br /></p>
