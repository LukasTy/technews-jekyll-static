---
layout: post
status: publish
published: true
title: Apple akcijų kainos pasiekė rekordines aukštumas
author:
  display_name: Justinas
  login: Justinas
  email: justinasgrinius@gmail.com
  url: ''
author_login: Justinas
author_email: justinasgrinius@gmail.com
wordpress_id: 5965
wordpress_url: http://localhost/site/new/apple_akciju_kainos_pasieke_rekordines_aukstumas/
date: '2011-09-20 09:46:03 +0300'
date_gmt: '2011-09-20 09:46:03 +0300'
categories:
- Naujienos
---
<div class="imgright"><img src="http://technews.lt/upload/apple-ipad-2.jpg"  /></div>
<p>Nepaisant Steve Jobs pasitraukimo iš generalinio direktoriaus posto, Apple akcijų rodikliai nesiliauna džiuginti kompanijos investuotojų. Kupertine įsikūrusios bendrovės akcijos kaina pasiekė didžiausią iki šiol buvusį tašką - 413.23 JAV dolerių už akciją.</p>
<p>Neįtikėtina, bet po tokio augimo ši technologijų kompaniją savo verte net 23 mlrd. dolerių pranoko naftos gaminių milžinę Exxon bei artėja prie taško, ties kuriuo Apple vertė bus ekvivalenti Microsoft ir Google kartu sudėjus. 3 proc. išaugusi Apple rinkos kapitalizacija šiuo metu siekia 381,62 mlrd. JAV dolerių.</p>
<p>Tuo tarpu Microsoft nuo šios atsilieka su 227,97 mlrd. JAV dolerių, o Google - su 176,51 mlrd. dolerių. Staigų akcijų kainų šuolį galėjo lemti susijaudinimas dėl ne už kalnų pasirodysiančių naujos kartos Apple produktų, kaip iPhone 5, iOS 5 bei iCloud. Visgi kompanija turėtų džiaugtis, jog jos įkūrėjo Steve Jobs atsistatydinimas nesutrikdė investuotojų.</p>
<p>Beje, kaip ir visada prieš naujų Apple produktų pasirodymą, į paviršių iškylą įvairiausi pranešimai. Šįkart yra teigiama, jog Apple kartu su iPhone 5 įrenginiu išleis ir atnaujintą iPhone 4 modelį. Taip pat yra pranešimų, jog Apple pakeis iCloud išleidimo datą ir šią paslaugą paleis tik prieš pat iPhone startą, kuris yra numatomas spalio viduryje.</p>
<p><center><br /><img src="http://cdn.slashgear.com/wp-content/uploads/2011/09/screen-shot-2011-09-19-at-6-01-30-pm.png" /><br /></center></p>
