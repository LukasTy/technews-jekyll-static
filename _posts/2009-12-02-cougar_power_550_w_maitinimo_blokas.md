---
layout: post
status: publish
published: true
title: Cougar Power 550 W maitinimo blokas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4335
wordpress_url: http://localhost/site/new/cougar_power_550_w_maitinimo_blokas/
date: '2009-12-02 23:11:29 +0200'
date_gmt: '2009-12-02 21:11:29 +0200'
categories:
- Maitinimo šaltiniai
- Apžvalgos
---
<p>Tikriausiai dar prisimenate laikus, kai visi kompiuterių korpusai beveik nesiskyrė vienas nuo kito, tačiau jau kelerius metus gamintojai stengiasi sukurti išvaizdžius, ergonomiškus ir patogius korpusus ne tik tiems, kurie laiko kompiuterį po stalu, tačiau ir tiems, kurie mėgsta jį parodyti draugams. O kaip apie maitinimo blokus? Jie taip pat jau nėra tik pilkos dėžutės. Gamintojai jas dažnai nudažo malonesne spalva, kartais įdeda ventiliatorius su šviesos diodais.</p>
<p><i>Cougar</i> maitinimo blokų šeima yra ko gero labiausiai išsiskirianti savo išvaizda serija iš <i>HEC</i> produkcijos. Ji orientuota entuziastams ir modding'o mėgėjams, ir šioje serijoje galime rasti maitinimo blokus, kurių galios svyruoja nuo 400 W iki visų 1200 W. <i>Cougar</i> šeimą sudaro trys serijos: <i>Cougar S, Cougar CM</i> ir <i>Cougar Power</i>. Šiandien apžvelgsime vieną silpniausių pastarosios serijos 550 W maitinimo bloką. Oranžninė maitinimo bloko spalva tikrai patraukia dėmesį, tačiau ar tai yra malonus priedas kai kuriems vartotojams, ar tik apvalkalas, paslepiantis gaminio trūkumus?</p>
<p><b>Apie gamintoją</b><br />
<br /><b>Pakuotė ir komplektacija</b><br />
<br /><b>Specifikacijos</b><br />
<br /><b>Blokas</b><br />
<br /><b>Testai</b><br />
<br /><b>Išvados</b></p>
<p><b>Apie gamintoją</b></p>
<div class="imgright"><img src="http://svarke.technews.lt/hec-logo.gif"  /></div>
<p>Kompanija <i>HEC Group</i> yra gerai žinoma 1979 metais įsikūrusi kompiuterių maitinimo blokų, korpusų ir adapterių gamintoja. Kompanijos pavadinimas sudarytas iš trijų angliškų žodžių "high-quality", "evolution", "commitment" pirmųjų raidžių, kurie išvertus į lietuvių kalbą reiškia "kokybę", "evoliuciją" ir "atsidavimą". Tai taip pat yra ir pagrindinės kompanijos vertybės. Be savo būstinės Taivane <i>HEC</i> turi skyrius JAV, Vokietijoje, Jungtinėje Karalystėje, Ispanijoje ir Kinijoje. Pastarojoje šalyje taip pat yra ir pagrindinis gamybos fabrikas. <i>HEC</i> produkcija yra plačiai paplitusi ir Lietuvos parduotuvėse.</p>
<p><b>Pakuotė ir komplektacija</b></p>
<p><i>Cougar</i> yra entuziastams skirta blokų linija, tačiau pakuotė niekuo neišsiskiria: nei dydžiu, nei reklaminiais užrašais ar šūkiais. Netgi priešingai - iš pirmo žvilgsnio ji atrodo pakankamai santūriai. Juodame fone dėžės priekyje aiškiai išskirtas <i>Cougar</i> logotipas ir maitinimo bloko galingumas. Taip pat kampe matome <i>SLI, Crossfire</i> ir <i>80 Plus</i> sertifikatų logotipus.</p>
<p><a class="ns" href="http://svarke.technews.lt/cougar/2.jpg">
<div class="imgright"><img src="http://svarke.technews.lt/cougar/s/2.jpg"  /></div>
<p></a><br />
<br /><a class="ns" href="http://svarke.technews.lt/cougar/1.jpg"><br /><img src="http://svarke.technews.lt/cougar/s/1.jpg" /><br /></a></p>
<p>Galinėje dėžutės dalyje anglų, vokiečių, prancūzų, ispanų, graikų bei rusų kalbomis pateikiamos pagrindinės gaminio savybės. Šoninėse dalyse pateikiama visa reikalinga informacija apie bloko turimas jungtis ir linijų tiekiamus srovių stiprius.</p>
<p><a class="ns" href="http://svarke.technews.lt/cougar/4.jpg">
<div class="imgright"><img src="http://svarke.technews.lt/cougar/s/4.jpg"  /></div>
<p></a><br />
<br /><a class="ns" href="http://svarke.technews.lt/cougar/3.jpg"><br /><img src="http://svarke.technews.lt/cougar/s/3.jpg" /><br /></a></p>
<p>Pakuotėje randame maitinimo kabelį, keturis tvirtinimo varžtus, trumpą vartotojo vadovą ir <i>Cougar</i> lipduką. Pats maitinimo blokas įdėtas į juodą medžiaginį maišelį. Akivaizdu, kad gaminio pristatymui HEC skiria daug dėmesio.</p>
<p><a class="ns" href="http://svarke.technews.lt/cougar/5.jpg"><br /><img src="http://svarke.technews.lt/cougar/s/5.jpg" /><br /></a></p>
<p><b>Specifikacijos</b></p>
<p><img src="http://svarke.technews.lt/cougar/specs.jpg" /></p>
<p>Šio maitinimo bloko +12 V linija padalinta į dvi. Pirmoji jų galia tiekti srovę iki 28 A, antra - iki 20 A. Maksimali kombinuota šių linijų tiekiama galia - iki 480 W. Maksimali +3,3 ir +5 V tiekiama galia - iki 120 W. Blokas turi <i>SLI</i> ir <i>Crossfire</i> sertifikatus, kas praktiškai reiškia tik tiek, jog blokas turi bent du PCI-E maitinimo kabelius bei gali kai kurias dvi <i>ATI</i> ir <i>Nvidia</i> vaizdo plokštes jis galės tiekti joms reikalingą energiją. Konkreti informacija apie palaikomas plokštes pateikiama <a class="ns" href="http://www.slizone.com/object/slizone_build_psu.html"><i>Nvidia</i></a> ir <a class="ns" href="http://ati.amd.com/technology/crossfire/buildyourown2.html"><i>ATI</i></a> puslapiuose. Kur kas maloniau speficikacijų sąraše matyti <i>80 Plus Bronze</i> logotipą. Šis sertifikatas reiškia, jog maitinimo blokas esant 20, 50 ir 100 apkrovai naudojama galia vers bent 82, 85 ir 82 procentus iš tinklo gaunamos aktyvios galios, bei, kad esant 50 procentų apkrovai galios faktorius bus didesnis už 0,9. Tai užtikrinti turėtų aktyvi PFC grandinė. Cougar Power 550 W, pasak gamintojo, turi ir visas šiuolaikiniuose blokuose sutinkamas apsaugas nuo trumpojo jungimo, perkrovos, per didelės ar per mažos įtampos. Jis gali prisitaikyti dirbti tiek 110, tiek  ir 230 V įtampos elektros tinkluose.</p>
<p><b>Blokas</b></p>
<p><a class="ns" href="http://svarke.technews.lt/cougar/6.jpg"><br /><img src="http://svarke.technews.lt/cougar/s/6.jpg" /><br /></a></p>
<p>Oranžinė spalva yra labiausiai iš kitų išskiriantis šį bloką bruožas. Blizgia oranžine spalva nudažytas blokas turi 12 x 12 cm ventiliatorių, kurio sukuriamas oro srautas išpučiamas pro gale esančias korio formos groteles. Bloko šone tradiciškai užklijuotas lipdukas su srovių pasiskirstymu skirtingų įtampų linijose. Priešingoje pusėje įspaustas <i>Cougar</i> logotipas. Blokas yra įprastinio ATX bloko dydžio (150 x 160 x 86 mm).</p>
<p><a class="ns" href="http://svarke.technews.lt/cougar/10.jpg">
<div class="imgright"><img src="http://svarke.technews.lt/cougar/s/10.jpg"  /></div>
<p></a><br />
<br /><a class="ns" href="http://svarke.technews.lt/cougar/7.jpg"><br /><img src="http://svarke.technews.lt/cougar/s/7.jpg" /><br /></a></p>
<p>Maitinimo bloko kabeliai, kurių apimtis siekia 18 AWG, taip pat įvilkti į dryžuotas "rankoves", kokios naudojamos tik <i>Cougar</i> serijos blokams, kištukai kabelių galuose yra juodos spalvos. Deja, nenaudojamų kabelių šiame bloke atjungti negalima.</p>
<p><a class="ns" href="http://svarke.technews.lt/cougar/9.jpg">
<div class="imgright"><img src="http://svarke.technews.lt/cougar/s/9.jpg"  /></div>
<p></a><br />
<br /><a class="ns" href="http://svarke.technews.lt/cougar/8.jpg"><br /><img src="http://svarke.technews.lt/cougar/s/8.jpg" /><br /></a></p>
<p>24 kontaktų ATX maitinimo kabelio ilgis siekia 45 cm. Tokio paties ilgio ir 4+4 kontaktų procesoriaus maitinimo kebelis bei PCI-E 6 ir 8 kontaktų kabeliai. Atskiras kabelis su trimis SATA maitinimo jungtimis yra 45 + 15 + 15 cm ilgio. Kitas kabelis turi tokiu pačiu atstumu išdėstytus tris +5/+12 "molex" kištukus ir vieną diskasukio maitinimo jungtį pačiame gale. Paskutinysis laidas turi jungtis dviems molex lizdams (45 + 15 cm) ir vieną SATA maitinimo jungtį (+15 cm). Tai pakankamai įprastas laidų ir jungčių kiekis tokios galios maitinimo blokui.</p>
<p>Kaip jau minėjau, blokas turi dvi virtualias +12 V linijas, kurios apribotos OCP apsaugos. Prie didesnės, 28 A srovę galinčios tiekti linijos, prijungti kabelis su procesoriaus maitinimui skirtu 4+4 kontaktų kištuku bei 6 kontaktų PCI-E maitinimo kabelis. Likusi 20 A linija padalinta antram, 8 kontaktų PCI-E vaizdo plokštės kabeliui, bei visiems likusiems kietųjų diskų bei kitų įrenginių maitinimo kabeliams. Toks paskirstymas neturėtų kelti problemų prijungiant galingas vaizdo plokštes ar procesorius.</p>
<p><a class="ns" href="http://svarke.technews.lt/cougar/13.jpg">
<div class="imgright"><img src="http://svarke.technews.lt/cougar/s/13.jpg"  /></div>
<p></a><br />
<br /><a class="ns" href="http://svarke.technews.lt/cougar/11.jpg"><br /><img src="http://svarke.technews.lt/cougar/s/11.jpg" /><br /></a></p>
<p>Maitinimo bloko viduje nėra jokių neįprastų konstrukcinių sprendimų. Pirmiausiai pastebime labai nedidelius radiatorius ant tranzistorių ir lygintuvų, tačiau tai nėra staigmena, kadangi blokas turi didelį naudingumo koeficientą, dėl ko išskiria sąlyginai nedaug šilumos. Po dviem ritėm montažinės plokštės kampe slepiasi pradinio filtravimo kondensatoriai, šalia jų papildomai aušinamas diodų tiltelis ir PFC schema. Malonu matyti, jog tiek ir pagrindindis (400 V 330 uF), tiek ir kiti japonų firmos <i>Nichicon</i> kondensatoriai pritaikyti dirbti prie temperatūros iki 105 laipsnių.</p>
<p><a class="ns" href="http://svarke.technews.lt/cougar/12.jpg"><br /><img src="http://svarke.technews.lt/cougar/s/12.jpg" /><br /></a></p>
<p>Bloko aušinimui panaudotas 120 x 120 mm <i>DFS122512M</i> ventiliatorius (0,23 A), kuris iš pirmo žvilgsnio neatrodo labai tylus. Visgi jo apsukos reguliuojamos automatiškai, pagal ant radiatoriaus esantį daviklį.</p>
<p><b>Testai</b></p>
<p>Testavimui, kaip jau įprasta, naudotas "Anatolijus". Jo pagalba apkrautas maitinimo blokas buvo laikytas 39-40 laipsnių pagal Celsijų temperatūroje (simuliuojamas bloko veikimas kompiuterio korpuse, kuriame esantis oras įšilęs nuo kitų kompiuterio komponentų). Tokiai temperatūrai palaikyti panaudotas paprastas buitinis kambario šildytuvas. Blokas testuojant apkraunamas 20, 50, 75 ir 100 procentų gamintojo nurodytos nominalios jo galios. Tiksliai šių skaičių atkartoti negalima dėl grubaus Anatolijaus reguliavimo, tačiau parenkamos artimiausios galimos vertės. Kiekvienu bandymu matuojamos +3.3, +5 ir +12 V linijų įtampos, panaudojus <i>PM-300</i> vatmetro duomenis apskaičiuojamas maitinimo bloko naudingumo koeficientas. Taip pat triukšmo lygio matuokliu 5 cm atstumu nuo bloko (Dėl tokio atstumo triukšmo rodikliai atrodo aukšti, tačiau toks mažas atstumas pasirinktas tam, kad matavimo rezultatai būtų mažiau iškraipomi pakankamai garsių "Anantolijaus" ventiliatorių keliamo triukšmo) išmatuojamas maitinimo bloko ventiliatoriaus sukeliamas triukšmas, infraraudonųjų spindulių termometru išmatuojama bloko temperatūra.</p>
<p><i>HEC Cougar Power</i> 550 W maitinimo blokas įjungtas į tinklą naudoja 8 W galios su išjungtu jungikliu ir 22 W su įjungtu. Bloko apsauga nuo trumpojo jungimo veikia puikiai - užtrumpinus kontaktus blokas išsijungia, o pašalinus trumpąjį jungimą įjungtas vėl puikiai veikia. Pasiekus maždaug 32 A ribą vienai +12 V linijai blokas taip pat išsijungia. Tai yra didesnė vertė nei 28 A, kuri yra gamintojo nurodyta kaip 12V1 linijos maksimali srovės vertė, tačiau tai dauguma atvejų yra palankiau vartotojui.</p>
<p><i>Rezultatų lentelė</i></p>
<p><img src="http://svarke.technews.lt/cougar/res.PNG" /></p>
<p>Kaip galite matyti iš rezultatų, <i>Cougar</i> 550W parodė puikius naudingumo koeficiento skaičius, esant 50 procentų apkrovai peržengdamas netgi 88 procentų ribą. Tai kol kas geriausius efektyvumo rezultatus rodęs mūsų testuotas blokas. Visgi žvelgiant į įtampas situacija nėra tokia gera. Kylant apkrovai pastebimai krinta tiek +12 V, tiek 3,3/5 V įtampos (paskutiniame bandyme 3.3 V vertė netgi nukrito daugiau nei 5 procentais). Didžiausios galios bandyme  Triukšmo lygio rodikliai taip pat ženkliai didesni nei iki šiol bandytų <i>Nexus</i> ir <i>X-Spice</i> blokų, ir kartu su daug energijos naudojančia sistema šis blokas bus girdimas. Temperatūra, kita vertus, nėra aukšta, todėl HEC galėjo šiam modeliui parinkti ir truputį tylesnį aušintuvą.</p>
<p><b>Išvados</b></p>
<p>Iš estetinės pusės šis maitinimo blokas neatrodo kaip lemtupėm apkarstytas korpusą nušviečiantis aksesuaras. Ir manau, jog <i>HEC</i> puikiai pasielgė jo tokio nedarydami. Blokas ir be apšvietimo atrodo išskirtinai, bet kartu sudaro solidų įspūdį. Visgi, kaip jau minėjau rezultatų komentaruose, nors Cougar Power 550 W ir švaisto mažiau galios šilumos pavidalu už daugumą toje pačioje kainų kategorijoje (<a class="ns" href="http://ntec.lt/view/product/78186/COUGAR550/R/COMPUCASE+PSU+550W+14CM+ATX+80++EPS12V">~225 Lt</a>) esančius konkurentus, tikėjausi kiek geresnio įtampų reguliavimo, kadangi kai kuriais atvejais įtampų svyravimai priartėja labai arti leidžiamo +/-5 procentų nuokrypių intervalo. Tai pastebimiausias neigiamas punktas. Kiti bloko trūkumai - neatjungiami bloko kabeliai ir ventiliatoriaus darbas, kuris, nors ir nebuvo erzinantis, tačiau esant didelėms apkrovoms yra girdimas. Turiu pripažinti, kad po tokios bloko prezentacijos kiek nusivyliau. Kita vertus, gana nedidelė bloko kaina atrodo neleidžia per daug skųstis šiais trūkumais. <i>Cougar Power</i> 550 W gali puikiai tarnauti vidutinio pajėgumo sistemoje su viena vaizdo plokšte.<br /></p>
