---
layout: post
status: publish
published: true
title: Nokia N97 mini telefoną padabins 18 karatų auksu
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4616
wordpress_url: http://localhost/site/new/nokia_n97_mini_telefona_padabins_18_karatu_auksu_/
date: '2010-02-22 15:46:45 +0200'
date_gmt: '2010-02-22 15:46:45 +0200'
categories:
- Naujienos
---
<div class="imgright"><img src="http://t3.gstatic.com/images?q=tbn:DvYz23IJyDiGHM:http://www.emobilus.lt/media/catalog/product/cache/1/image/5e06319eda06f020e43594a9c230972d/n/o/nokia_n97mini_garne1t.jpg"  /></div>
<p>Nokia pranešė išleisianti Nokia N97 mini telefono auksinę – Gold Edition – versiją. Nedidelis ir plonas mobilusis kompiuteris, kuriame įdiegtos pažangios technologijos, bus padengtas 18 karatų auksu. Nokia N97 mini Gold Edition Lietuvoje pasirodys vėlyvą pavasarį.  </p>
<p>„Šis modelis turėtų sudominti stilių vertinančius ir aktyvų socialinį gyvenimą propaguojančius vartotojus. Jis ne tik stilingas, bet ir labai funkcionalus:  telefone įdiegtos pažangiausios mobiliosios technologijos, jis pritaikytas bendravimui socialiniuose tinkluose ir mobiliojo interneto galimybėms, bus siūlomas su nemokama navigacijos funkcija“, – sakė Nokia vadovas Baltijos šalims Simonas Skupas.  </p>
<p>Nokia N97 mini Gold Edition turi atslenkamą 3,2 colio skersmens lietimui jautrų ekraną. Telefono darbalaukyje galima įkelti įvairius ekrano valdiklius, kurie automatiškai atnaujina informaciją per internetą – pateikia naujausius įrašus iš mėgstamų tinklaraščių, Lietuvos ir pasaulio naujienas, leidžia sekti Facebook draugų pasisakymus ir kitas naujienas. Telefonas turi visaženklę QWERTY klaviatūrą, ja patogu greitai parašyti sms žinutę, el. laišką draugams ar atnaujinti savo būseną Twitter, Facebook tinkle. </p>
<p>Paauksuotame telefone vienu paspaudimu galima pasiekti Ovi Store mobiliųjų programų parduotuvę, kurioje sukaupta keli tūkstančiai telefonams pritaikytų programų, maždaug pusė jų – nemokamos. Priklausomai nuo poreikių, vartotojas iš Ovi Store gali parsisiųsti ir telefono funkcionalumą praplečiančių programų, ir žaidimų, vaizdo ar garso įrašų. Madų sekėjai gali parsisiųsti Didžiojoje Britanijoje leidžiamo ELLE žurnalo programą, per kurią galės sekti madų pasaulio naujienas. Na o mėgstantys dalintis savo įspūdžiais turėtų atkreipti dėmesį į Pixelpipe programą, kuri leidžia prisijungti prie beveik 100 socialinių tinklų ir į savo paskyrą patogiai įkelti nuotraukų, vaizdo ar garso įrašų.  </p>
<p>Ovi Store parduotuvėje taip pat yra ir lietuviškų programų. Vartotojai gali parsisiųsti Lrytas.lt naujienų portalų valdiklį ir sekti naujienų srautą savo telefono ekrane. Greitu metu Ovi Store turėtų pasirodyti ir Vz.lt portalo valdiklis. </p>
<p>Nokia N97 mini Gold Edition modelis turės 5 megapikselių raiškos Carl Zeiss kamerą ir dvigubą blykstę. Telefone yra 8 gigabaitų (Gb) talpos vidinė atmintis, kurią galima praplėsti iki 24 Gb. Naudodamiesi nemokama navigacija ir Ovi žemėlapiais, vartotojai gali užfiksuoti stilingas miesto vietas, gatves ar parduotuves ir lengvai pasidalinti jomis per savo socialinį tinklą internete.  </p>
<p>Auksinis Nokia N97 mini  telefonas Lietuvoje kainuos apie 2 tūkst. litų, be mokesčių ir subsidijų.</p>
