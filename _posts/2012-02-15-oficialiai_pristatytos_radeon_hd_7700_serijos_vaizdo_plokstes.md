---
layout: post
status: publish
published: true
title: Oficialiai pristatytos Radeon HD 7700 serijos vaizdo plokštės
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6365
wordpress_url: http://localhost/site/new/oficialiai_pristatytos_radeon_hd_7700_serijos_vaizdo_plokstes/
date: '2012-02-15 19:16:19 +0200'
date_gmt: '2012-02-15 19:16:19 +0200'
categories:
- Naujienos
---
<p>
<br />Šiandien AMD oficialiai pristatė „Radeon HD 7700“ vaizdo plokščių seriją, kurią sudaro „Radeon HD 7770“ ir „Radeon HD 7750“ vaizdo spartintuvai. Abiejų gaminių kainos nesiekia 200 JAV dolerių: spartesnis „HD 7770“ modelis įkainotas 159 JAV doleriais, o „HD 7750“ – 109 JAV doleriais, skelbia technikos naujienų portalas <a class="ns" href="http://www.techpowerup.com/160530/AMD-Launches-the-Radeon-HD-7700-Series.html">TechPowerUp.com</a></p>
<p>„Cape Verde“ kodiniu pavadinimu grįsta vidutinės klasės plokščių linija naudoja naujos GCN architektūros šešėlinius (angl. Stream) procesorius, kurių „HD 7770“ modelyje priskaičiuojama 640 vienetų, o silpnesnėje „HD 7750“ aktyvuota tik 512 „stream“ procesorių. Daugiau informacijos susijusios su šių plokščių parametrais galite rasti kiek anksčiau mūsų publikuotoje <a class="ns" href="http://www.technews.lt/naujiena/n/a/paaiskejo_amd_radeon_7700_serijos_vaizdo_ploksciu_specifikacijos.html">žinutėje</a>.</p>
<p>Šiame tekste pasistengsime trumpai apžvelgti AMD partnerių pristatytų „Radeon HD 7700“ serijos vaizdo plokščių dizaino ypatybes bei parametrų skirtumus.</p>
<p>„PowerColor HD 7770“ bei „PowerColor HD 7750“ pasižymi tiek standartiniu dizainu, tiek standartiniais taktiniais dažniais. „Radeon HD 7770“ naudoja dviejų aukštų aušinimo sistemą, tuo tarpu „Radeon HD 7750“ kompaktiškesnę - vieno aukšto. „HD 7770“ branduolys dirba 1 GHz, o 1 GB GDDR5 atmintis – 4,5 GHz taktiniu dažniu. Išvesčių asortimentą sudaro: DVI, HDMI jungtys bei dvi mini DisplayPort sąsajos. „HD 7750“ branduolys darbuojasi 800 MHz dažniu, o 1 GB GDDR5 atmintis – 4,5 GHz dažniu. Galinėje išvesčių sienelėje galima sutikti po vieną DVI, HDMI ir DisplayPort tipų jungtis.</p>
<p><img src="http://technews.lt/upload/103b.jpg" /></p>
<p><img src="http://technews.lt/upload/103c.jpg" /></p>
<p><span class="saltinis">PowerColor HD 7750“.</span></p>
<p>MSI nieko nelaukusi pristatė šiek tiek gamykliškai paspartintus „R7770-2PMD1GD5/OC” ir “R7750-PMD1GD5/OC” modelius. Pirmojo branduolio dažnis kilstelėtas iki 1020 MHz, bet atminties dažnis išliko toks pats – 4,5 GHz. Žemesnės klasės plokštės „R7750-PMD1GD5/OC“ lusto taktinis dažnis pakeltas iki 830 MHz, bet atminties dažnis išliko standartinis – tie patys 4,5 GHz. Abudu modeliai naudoja nestandartinį, bendrovės sukurtą, dviejų aukštų aušinimo sprendimą, kuris turėtų temperatūras išlaikyti itin žemas. Pasak MSI, „R7770-2PMD1GD5/OC“ palaiko branduolio įtampos keitimo metodą, kurio dėka, naudojant „MSI Afterburner“ programinę įrangą, branduolio dažnį galima pakelti iki 1350 MHz.</p>
<p><img src="http://technews.lt/upload/104a.jpg" /></p>
<p><span class="saltinis">„MSI HD 7770“ kairėje ir „MSI HD 7750“ dešinėje.</span></p>
<p>Kone pats ištikimiausias AMD partneris „Sapphire“ iš karto pristato tris „Radeon HD 7700“ serijos vaizdo plokštes: dvi „HD 7770“ ir vieną „HD 7750“. Abu „HD 7770“ vaizdo plokštės variantai naudoja „Sapphire“ sukurtą dviejų aukštų aušinimo sistemą, tačiau viena iš jų pasižymi aukštesniais dažniais ir žymima OC prekiniu ženklu. Pastarosios branduolio dažnis padidintas iki 1150 MHz, o atminties iki 5 GHz. Silpnesnysis „Sapphire 7770“ modelis turi standartinius 1000 MHz ir 4,5 GHz dažnius. Tuo tarpu „Sapphire HD 7750“ naudoja dviaukštį, „Arctic Cooling“ įmonės aušintuvą ir pasižymi standartiniais 800 MHz/4,5 GHz dažniais.</p>
<p><img src="http://technews.lt/upload/105a.jpg" /></p>
<p><span class="saltinis">„Sapphire HD 7770 OC“.</span></p>
<p><img src="http://technews.lt/upload/105b.jpg" /></p>
<p><span class="saltinis">„Sapphire HD 7770“.</span></p>
<p><img src="http://technews.lt/upload/105c.jpg" /></p>
<p><span class="saltinis">„Sapphire HD 7750“.</span></p>
<p>Kitas AMD partneris, bendrovė XFX, pristatė net devynis „Radeon HD 7700“ serijos vaizdo plokščių modelius: penkias „HD 7770“ ir keturias „HD 7750“. Šios plokštės bus prieinamos su „Core Edition“, „Black Edition“, ir „SuperOverclock Edition“ prekiniais ženklais. Pirkėjas taip pat galės rinktis tarp „Ghost Thermal” aušinimo technologijos, kuri naudoja vieną ventiliatorių arba „Double Dissipation“ vaizdo plokščių, naudojančių du ventiliatorius. </p>
<p>„Core Edition” plokštės turi standartinius taktinius dažnius, o „Black Edition“ ir „SuperOverclok Edition“ modeliai pasižymi padidintais dažniais. „XFX 7770 Black Edition“ branduolys dirba 1095 MHz, o „7770 SuperOverclock“ – 1120 MHz taktiniais dažniais. Deja, bet atminties dažniai kol kas nežinomi. „XFX HD 7750 Core Edition” vaizdo plokštės komplektuojamos su „Ghost Thermal“ ir „Double Dissipation“ aušinimo technologijomis turės 800 MHz lusto dažnį. „Black Edition“ taktiniai dažniai lieka neatskleisti, o „HD 7750 SuperOverclock“ modelių gamintojas kol kas išleisti neketina.</p>
<p><img src="http://technews.lt/upload/106a.jpg" /></p>
<p><span class="saltinis">XFX „Double Dissipation“ aušinimo sprendimas.</span></p>
<p><img src="http://technews.lt/upload/106b.jpg" /></p>
<p><span class="saltinis">XFX „Ghost Thermal“ aušinimo technologija paremtas aušintuvas.</span></p>
<p>Kaip ir „Sapphire“, „Gigabyte“ pristato dvi „HD 7770“ ir vieną „HD 7750“ vaizdo plokštes. „HD 7770 GV-R777D5-1GD“ modelis pasižymi standartiniais dažniais, o „HD 7770 GV-R777OC-1GD“ branduolys dirba padidintu 1100 MHz dažniu. GDDR5 atminties dažnis abiejuose modeliuose vienodas – 4,5 GHz. Skirtingai nei kiti gamintojai „Gigabyte“ nepristatė standartinių dažnių turinčios „HD 7750“ ir rinkai pateikė tik gamykliškai paspartintą variantą – „HD 7750 GV-R775OC-1GI“, kurio dažniai siekia 880 MHz ir 4,5 GHz. Visi trys šie modeliai naudoja identišką nestandartinę aušinimo sistemą, susidedančią iš 100 mm skersmens ventiliatoriaus ir aliumininio radiatoriaus. Visos vaizdo plokštės naudoja „Ultra Durable“ komponentus bei daugiau vario turinčią montažinę plokštę (angl. PCB).</p>
<p><img src="http://technews.lt/upload/109a.jpg" /></p>
<p><span class="saltinis">„Gigabyte HD 7770“.</span></p>
<p><img src="http://technews.lt/upload/109b.jpg" /></p>
<p><span class="saltinis">„Gigabyte HD 7770 OC“.</span></p>
<p><img src="http://technews.lt/upload/109c.jpg" /></p>
<p><span class="saltinis">„Gigabyte HD 7750 OC“.</span></p>
<p>Vaizdo plokščių gamintojai „VTX3D“ bei „Club3D“ nepristatė kažko inovatyvaus ir prekybą pradeda standartinio dizaino „Radeon HD 7770“ ir „Radeon HD 7750“ modeliais. Pastarųjų taktiniai dažniai taip pat standartiniai – 1000 MHz/ 800 MHz grafinui lustui bei 4,5 GHz 1 GB GDDR5 atminčiai.</p>
<p><img src="http://technews.lt/upload/110b.jpg" /></p>
<p><span class="saltinis">„VTX3D HD 7770“.</span></p>
<p><img src="http://technews.lt/upload/110c.jpg" /></p>
<p><span class="saltinis">„VTX3D HD 7750“.</span></p>
<p><img src="http://technews.lt/upload/113a.jpg" /></p>
<p><span class="saltinis">„Club3D HD 7770“.</span></p>
<p><img src="http://technews.lt/upload/113b.jpg" /></p>
<p><span class="saltinis">„Club3D HD 7750“.</span></p>
<p>„Asus“ savajai „HD 7770“  vaizdo plokštei parinko jau spėtą laiko patikrinti „DirectCU“ aušinimo dizainą. Plokštė pasižymi kiek padidintais taktiniais dažniais: 1020 MHz branduoliui bei 4,6 GHz grafinei atminčiai. „Asus HD 7750“ naudoja modifikuotą PCB bei nestandartinį aušintuvą, kurį sudaro varinis centras, aliumininis radiatorius bei viduryje patalpintas ventiliatorius. Kaip ir spartesnysis „broliukas“, „Asus HD 7750“ dirba kiek padidintais dažniais: branduolys 820 MHz, o atmintis 4,6 GHz dažniais.</p>
<p><img src="http://technews.lt/upload/111c.jpg" /></p>
<p><span class="saltinis">„Asus HD 7770“.</span></p>
<p><img src="http://technews.lt/upload/111a.jpg" /></p>
<p><span class="saltinis">„Asus HD 7750“.</span><br /></p>
