---
layout: post
status: publish
published: true
title: Apacer AL720 multimedijos grotuvas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5588
wordpress_url: http://localhost/site/new/apacer_al720_multimedijos_grotuvas/
date: '2011-02-20 22:47:22 +0200'
date_gmt: '2011-02-20 22:47:22 +0200'
categories:
- Multimedia įrenginiai
- Apžvalgos
---
<p>Dėl visiems gerai žinomų priežasčių, apie kurias viešai kalbėti nesinori, multimedijos grotuvai yra labai populiarūs filmų mėgėjų tarpe, o dar geriau, jei multimedijos grotuvas turi ir vidinį kietąjį diską. Štai toks savo klasės atstovas iš kompanijos Apacer atkeliavo ir pas mus.</p>
<p>> Šiek tiek apie Apacer<br />
<br />> Pakuotė<br />
<br />> Produkto dizainas, turimos jungtys<br />
<br />> Svarbiausia – formatų palaikymas<br />
<br />> Vartotojo sąsaja ir pultelis<br />
<br />> Ar verta tokį įsigyti arba kokia jo kaina?<br />
<br />> Išvada</p>
<p><b>Šiek tiek apie Apacer</b></p>
<p>Apacer - 1997 metais Taivane įsikūrusi kompanija, kuri gerai pasaulyje žinoma atminties sprendimų gamintoja. Firma neapsiriboja įvairaus našumo RAM lustų ir modulių gamyba. Didelę Apacer gaminamų produktų dalį sudaro atminties kortelės, USB Flash atmintinės bei MP3 grotuvai. Neseniai Apacer pristatė ir SSD kaupiklių liniją. Savo atstovybes įmonė turi JAV, Nyderlanduose, Kinijoje, Indijoje ir Japonijoje.</p>
<p><b>Pakuotė</b></p>
<p>Iš pažiūros Apacer AL720 HD multimedijos grotuvo dėžutė yra įprastinė, tačiau tai tik pirmas žvilgsnis. Bet kokiu atveju, priekinėje pusėje jūs matote švytinčiomis raidėmis užrašytą produkto vardą bei jo tipą, o kiek žemiau ir patį gaminį bei tai, kam jis skirtas. Į akis, kas be ko, krenta Full HD 1080p rezoliucijos palaikymas ir didelis pliusas, tai yra net 500GB vidinis kietasis diskas.</p>
<p>Galinėje dalyje, galime teigti, technikos entuziastams ir techninę pusę suprantantiems vartotojams pateikta informacija, kuri yra labai išsami. Keliomis kalbomis nurodoma, ką sugeba grotuvas, o gana įdomus paveikslėlis kairėje, viršuje, mums nurodo, kad AL720 gali pasitarnauti ne tik atkuriant video ar kitokią medžiagą. Prie jo galite tiesiog prijungti fotoaparatą, USB laikmeną ar išorinį kietąjį diską bei matyti video medžiagą ir fotografijas bei, žinoma, klausytis muzikos tiesiog iš laikmenos savo turimame televizoriuje.</p>
<p><a class="ns" href="http://sb.technews.lt/Apacer%20AL720/Dideles/2.jpg">
<div class="imgright"><img src="http://sb.technews.lt/Apacer%20AL720/Mazos/2.jpg"  /></div>
<p></a><a class="ns" href="http://sb.technews.lt/Apacer%20AL720/Dideles/1.jpg"><br /><img src="http://sb.technews.lt/Apacer%20AL720/Mazos/1.jpg" /><br /></a></p>
<p>Išstumiamo kartono gabalo apačioje pavaizduotos grotuvo jungtys su užrašais, kam kiekviena iš jų skirta. Viršutinėje dalyje, tuo tarpu, išskyrus multimedijos grotuvo pavadinimą, kuris ir taip švyti priekinėje pusėje, daugiau nieko nėra. Apie jungtis mes pakalbėsime kiek vėliau, tad čia nesiplėsime.</p>
<p>Pakuotė atsidaro labai smagiai, jei taip galime pasakyti. Reikia išstumti kartoninį vaizdinį dėklą, o jį išstūmus išlenda juoda produkto pakuotės dėžutė. Ir vėlgi ją sudaro kelios dalys, nes viršutinę reikia pakelti į viršų, o jau tada mūsų dėmesį atitraukia Apacer AL720 grotuvas. Po juo visa likusi pakuotės dalis, kuri, kaip bebūtų gaila, nėra tokia išbaigta, kokios norėtųsi.</p>
<p><a class="ns" href="http://sb.technews.lt/Apacer%20AL720/Dideles/4.jpg">
<div class="imgright"><img src="http://sb.technews.lt/Apacer%20AL720/Mazos/4.jpg"  /></div>
<p></a><a class="ns" href="http://sb.technews.lt/Apacer%20AL720/Dideles/3.jpg"><br /><img src="http://sb.technews.lt/Apacer%20AL720/Mazos/3.jpg" /><br /></a></p>
<p>Neįmanoma ant dėžutės nepastebėti švytinčių HD raidžių, kurios mums sako, jog tai aukštos raiškos medžiagą gebantis atkurti multimedijos grotuvas. Visgi nusipirkę jį jos nematysite. Kaip suprasti? Pakuotėje, nors tą patį matome ir pas konkurentus, nėra HDMI kabelio. Mums ir vėl pateikiami įgrisę komponentiniai bei kompozitiniai kabeliai, kuriuos aš, pripažinsiu, tiesiog išmetu į šiukšlių dėžę. Toliau viskas kaip ir privalo būti – USB kabelis perkelti informaciją iš asmeninio kompiuterio į vidinį multimedijos grotuvo kietąjį diską, bevielis pultelis, trumpas vartotojo gidas ir maitinimo kabelis.</p>
<p><a class="ns" href="http://sb.technews.lt/Apacer%20AL720/Dideles/6.jpg">
<div class="imgright"><img src="http://sb.technews.lt/Apacer%20AL720/Mazos/6.jpg"  /></div>
<p></a><a class="ns" href="http://sb.technews.lt/Apacer%20AL720/Dideles/5.jpg"><br /><img src="http://sb.technews.lt/Apacer%20AL720/Mazos/5.jpg" /><br /></a></p>
<p>Mes suprantame, kad kompanijos taupo, nes geras HDMI kabelis nekainuoja pora dešimčių litų, tačiau koks skirtumas, ar jį įsigysime vėliau, ar su produktu? Galbūt jį tiesiog reikėtų pridėti ir iš visų pakuotė pusių prirašyti, kad pakuotėje tikrai yra HDMI kabelis, o ne tik HD raiška. Kitu atveju multimedijos grotuvo kaina lyginant su konkurentų gaminiais pasirodys aukštoka, nes šie reikiamų priedų neturės, o šį, atrodo privalomą atributą, būtų galima pavadinti kaip išskirtinę pakuotės ypatybę.</p>
<p><b>Produkto dizainas, turimos jungtys</b></p>
<p>Pradėsiu nuo to, kad Apacer AL460 bei AL670 pasižymėjo tuo pačiu, šlykščiu dizainu. Žinoma, tai skonio reikalas, bet kad ir kokie įkandami, geri bei puikūs būtų šie du pirmieji kompanijos multimedijos grotuvai, jų nebūčiau pirkęs dėl nesuvokiamai kvailos išvaizdos. Nuostabu, kad AL720 yra kitoks.</p>
<p>Apacer sugalvojo, kad naujos kartos gaminiui reikėtų pakeisti dizainą ir, kaip aš manau, neprašovė. Šį kartą jis neatrodo kaip „bliūdas“, o solidžiai, yra gana malonus akiai. Jo juodas blizgus paviršius, kaip ir ankstesnių produktų, labai traukia pirštų antspaudus, ko nepasakyčiau apie pilkąją viršutinę dalį. Bet kokiu atveju, jo čiupinėti daug nereikės, nes jis turi vidinį kietąjį diską, tačiau čia išlenda kai kurios dizaino klaidos, kurias, kaip bebūtų, kiek paploninus piniginę galima išspręsti.</p>
<p><a class="ns" href="http://sb.technews.lt/Apacer%20AL720/Dideles/8.jpg">
<div class="imgright"><img src="http://sb.technews.lt/Apacer%20AL720/Mazos/8.jpg"  /></div>
<p></a><a class="ns" href="http://sb.technews.lt/Apacer%20AL720/Dideles/7.jpg"><br /><img src="http://sb.technews.lt/Apacer%20AL720/Mazos/7.jpg" /><br /></a></p>
<p>Viršutinėje dalyje yra dvi LED lemputės, kurios parodo grotuvo būseną. Kai multimedijos grotuvas prijungtas prie kompiuterio, tiksliau jame esantis kietasis diskas, dega kairė mėlyna lemputė, o dešinėje žalia, kai grotuvas pajungtas, o raudona, kai jis – išjungtas. Kiek žemiau dviejų LED lempučių yra sensorinis išjungimo/pajungimo mygtukas, tačiau manau, kad grotuvą patogiau išjungti/pajungti bevieliu pulteliu.</p>
<p>Visos pateikiamos AL720 jungtys yra galinėje pusėje, tad jei pas jus, kaip pas mane, būtų naudojamas normalus staliukas, greito priėjimo su USB raktu ar išoriniu kietuoju diskų nebūtų. Reikėtų multimedijos grotuvą sukinėti, čiupinėti, kas jį akimirksniu išmargintų pirštų antspaudais, ir kitaip vartyti. Čia neišvaizdūs AL460 ir AL670 turi pranašumą – dvi priekines USB jungtis, kurių trūksta AL720. Tiesa, jos nebūtinai turi būti priekyje, reikėjo įtaisyti bent vieną šone, o čia nėra nei vienos, tik galinėje dalyje.</p>
<p><a class="ns" href="http://sb.technews.lt/Apacer%20AL720/Dideles/10.jpg">
<div class="imgright"><img src="http://sb.technews.lt/Apacer%20AL720/Mazos/10.jpg"  /></div>
<p></a><a class="ns" href="http://sb.technews.lt/Apacer%20AL720/Dideles/9.jpg"><br /><img src="http://sb.technews.lt/Apacer%20AL720/Mazos/9.jpg" /><br /></a></p>
<p>Nepaisant šio nenusipratimo, Apacer siūlo jums išeitį, kuri leis visiškai nejudinti grotuvo ir viską atlikti labai patogiai. Tai WiFi bevielio ryšio palaikymas, kuris, deja, nėra integruotas. Jums reikėtų įsigyti specialų USB priedėlį, kurį prijungę galėsite iš savo asmeninio kompiuterio reikiamą medžiagą perkelti tiesiai į multimedijos grotuvą bei taip sutaupyti laiko. Ieškome piniginės? Ne.</p>
<p>Apacer AL720 multimedijos grotuvas yra gana kompaktiškas. Jis sveria vos 235 gramus, o jo dydis tėra 180x35x110 milimetro. Ir jei jis nėra beprotiškai plonas, tačiau vos 3,5 centimetro aukštis nėra milžiniškas, arba bent jau nedidesnis, kaip pirmųjų dviejų Apacer multimedijos grotuvų. Jis net gali savo dydžiu varžytis su 3.5 colio išoriniais kietaisiais diskas, tiesiog skirtumas tas, jog šis geba atkurti multimediją, o perkeliant duomenis iš jame esančio kietojo disko nereikės papildomo maitinimo.</p>
<p>Ir pabaigai apie jungtis. Minėjau, kad pastarosios yra galinėje pusėje, o jų pakankamai. Iš kairės į dešinę matome energijos jungtį, vieną įprastą USB 2.0 jungtį, PC jungtį į kurią kišite pakuotėje rastą kabelį, HDMI jungtį, optinę skaitmeninio garso jungtį bei senoles kompozitines jungtis. Atrodo viskas lyg ir tvarkoje, tačiau USB jungčių galėjo būti bent jau dvi, o viena iš jų patogioje vietoje, kad ir šone.</p>
<p><b>Svarbiausia – formatų palaikymas</b></p>
<p>Be jokios abejonės, multimedijos grotuvas gali būti interjero dalimi ir kai kurie pirkėjai tikrai atkreips dėmesį į dizainą prieš įsigydami panašų įrenginį, tačiau svarbiausias aspektas, dėl kurio mes įsigysime multimedijos grotuvą, yra jo palaikomi formatai. Čia pakalbėsime su kuo susidoroja AL720.</p>
<p>O Apacer AL720, kaip ir būtina šių dienų multimedijos grotuvui, susidoroja praktiškai su visais populiariausiais formatais. Viena savybė, kuri pastebima naujesniuose AL670 ir AL720 multimedijos grotuvuose, ko stokojo AL460, yra tikrojo DTS-HD garso palaikymas. Su senesniais multimedijos grotuvais žiūrint MKV formato filmą su DTS-HD garso takeliu garso mes negirdėdavome ir turėdavome griebtis programinės įrangos, kuri garso takelį paverstų į formatą, kurį suprastų multimedijos grotuvas.</p>
<p>Problemų su AL720 nekyla jokių. Palaikomi visi populiarūs ir žinomi video failų formatai, įskaitant ir minėtą MKV su DTS-HD garso takeliu, visi muzikos rinkmenų formatai, tačiau su nuotraukų peržiūra kiek kitaip. Taip, nuotraukas JPEG, BMP, TIF ir PNG formatais peržiūrėti galima, tačiau multimedijos grotuvas dėl nežinomų priežasčių nerodo judančių GIF bei PNG paveikslėlių.</p>
<p>Su subtitrų formatais bėdų taipogi nekyla, kaip ir su jūsų originalių filmų DVD kopijomis, kurias AL720 parodo taip, lyg į multimedijos grotuvą būtumėte įdėję filmo kompaktinį diską. Taigi į mūsų bandymų poligoną atkeliavęs multimedijos grotuvas tinka praktiškai visoms rinkmenoms atkurti, o svarbiausia, jog jis draugauja su DTS-HD garsu bei Full HD 1080P rezoliucija.</p>
<p><b>Vartotojo sąsaja ir pultelis</b></p>
<p>Dar vienas svarbu aspektas - vartotojo sąsaja, kurią matysime visą laiką. Apacer AL720 ji yra gana paprasta, perprantama vos per porą minučių. Viskas pateikta rate. Jūs galite pamatyti visus įkeltus failus arba tiesiog tik video medžiagą, muziką ar fotografijas. Jūs taipogi galite pasirinkti iš kur informaciją norite matyti – vidinio kietojo disko, prijungtos USB laikmenos ar, jei įsigysite priedą, iš kompiuterio.</p>
<p><a class="ns" href="http://sb.technews.lt/Apacer%20AL720/Dideles/12.JPG">
<div class="imgright"><img src="http://sb.technews.lt/Apacer%20AL720/Mazos/12.jpg"  /></div>
<p></a><a class="ns" href="http://sb.technews.lt/Apacer%20AL720/Dideles/11.JPG"><br /><img src="http://sb.technews.lt/Apacer%20AL720/Mazos/11.jpg" /><br /></a></p>
<p>Įeinant į iš bet kurių galimų pasirinkimų, sakykime filmų sekciją, po viską naršote taip, kaip įkėlėte į vidinį kietąjį diską ar išorinę laikmeną. Tai reiškia, kad jei jūsų filmas yra kažkokiame aplanke, jūs jį ten ir rasite. Apacer AL720 nepateikia bendros įrašų suvestinės, kas yra puiku, nes kartais tai iš tiesų erzina konkurentų gaminiuose. Čia, beje, veikia ir paieška, tad susirasti norimą dainą, filmą ar nuotrauką yra labai nesunku.</p>
<p><a class="ns" href="http://sb.technews.lt/Apacer%20AL720/Dideles/14.JPG">
<div class="imgright"><img src="http://sb.technews.lt/Apacer%20AL720/Mazos/14.jpg"  /></div>
<p></a><a class="ns" href="http://sb.technews.lt/Apacer%20AL720/Dideles/13.JPG"><br /><img src="http://sb.technews.lt/Apacer%20AL720/Mazos/13.jpg" /><br /></a></p>
<p>Tiesa, bevielis pultelis viską dar labiau palengvina. Ant jo yra visi būtini karštieji mygtukai akimirksniu patekti į muzikos, fotografijų ar filmų sekcijas, taip pat MyFavorite mygtukas, kuris nuveda į sekciją, kurioje yra jūsų mėgstamiausi filmai, muzikos įrašai ar nuotraukos. Kompanija pažymi ir dar vieną pultelio valdymo ypatybę – „slideshow“ mygtuką. Šis vienu spustelėjimu jus perkels į nuotraukų galeriją, kurioje prasidės visų jūsų turimų fotografijų paroda. Galimos ir kelios kitokios opcijos, kaip kad tik tam tikro albumo demonstravimas, vienos fotografijos rodymo laikas ir taip toliau.</p>
<p>Visi likę pultelio mygtukai skirti įprastinėms komandoms ir greitai prieigai prie garso takelių, subtitrų, rodymo rėžimo ir taip toliau, tačiau čia pastebėjau pirmąsias pultelio bėdas. Viskas gal ir būtų neblogai, jei ne ypač maži pauzės, sustabdymo ir atgal mygtukai, kurie yra dažniausiai naudojami. Juos padidinus, viskas atrodytų labai neblogai, o dabar tai kompaktiškas pultelis su ypač mažais mygtukais, tad reikės laiko prie jo priprasti, bet su tuo galima sugyventi.</p>
<p>Vartotojo sąsaja veikė normaliai, nepastebėjau jokių trikdžių ar ilgo laukimo vaikščiojant po sekcijas. Nepaisant to verta pažymėti, jog turinys iš vidinio kietojo disko paleidžiamas kiek greičiau, nei iš išorinės laikmenos, o tai, pripažinkime, visai suprantama. Ką gi, mums ir vėl reikia to WiFi priedo, kad nereikėtų kiekvieną kartą tempti multimedijos grotuvo prie kompiuterio norint kažką įkelti. Ieškome piniginės? Taip.</p>
<p><b>Ar verta tokį įsigyti arba kokia jo kaina?</b></p>
<p>Kokybės nesuprantantys vartotojai sakys, kad toks įrenginys neturi jokios prasmės – viską galima atlikti kompiuteriu, kaip ir sužaisti žaidimus, tad kam įsigyti žaidimų kompiuterių? Visgi, palikime tuos keistuolius ramybėje ir bendrai pažvelkime į tai, ką mums siūlo Apacer AL720.</p>
<p>Visų pirmiausia mes, filmų mėgėjai, norime kokybės. Įsigyjant HD multimedijos grotuvą privalu turėtų padorų televizorių, kuris gebėtų demonstruoti Full HD rezoliucijos vaizdus. Žinoma, galime kalbėti ir apie neblogą garso sistemą, tačiau šią temą palikime ramybėje. Tiesa ta, kad Apacer AL720 Lietuvoje kainuoja apie 560-580 litų, o tai yra net trečdalis pusėtino televizoriaus kainos. Neužmirškime ir normalaus HDMI kabelio, tad be 620-640 litų vargu ar apsieisime.</p>
<p>Nepaisant gana didelės kainos, Apacer AL720 turi pranašumą – vidinį 500GB kietąjį diską. Šis yra 2.5 colio, o panašaus tipo kietasis diskas kainuoja apie 160-180 litų, taigi kaina daugiau ar mažiau suprantama. Už aukštos klasės multimedijos grotuvą, kuris geba susidoroti su daugybe formatų, sumokėti virtualius 400 litų tikrai galima. Žinoma, normali kaina aukštesnė dėl vidinio kietojo disko.</p>
<p><b>Išvada</b></p>
<p>Multimedijos grotuvus esame bandę ir ankščiau bei drąsiai galime teigti, jog tai kol kas pats geriausias multimedijos grotuvas patekęs į mūsų testavimo poligoną. Jis ne tik pasižymi plačiu formatų palaikymu, DTS-HD garso atkūrimu, tačiau ir vidiniu 500GB kietuoju disku, kuriame galime patalpinti savo turimą turinį.</p>
<p>AL720 šį kartą taipogi atrodo puikiai ir gali tapti interjero dalimi, o ne tik įrenginiu, kurį norisi kur nors greičiau padėti ir stengtis kuo mažiau į jį žiūrėti. Vartotojo sąsaja galėtų būti išvaizdesnė, bet genialumas slypi paprastume, ką mes čia ir matome. Pultelis taip pat „apginkluotas“ „karštaisiais“ mygtukais.</p>
<p>Žinoma, Apacer AL720 multimedijos grotuvas nėra idealus. USB jungtis tik viena, o ir ta pati padėta ne ten, kur norėtųsi. Mokėdami apie 560 litų norėtume pakuotėje rasti ir WiFi adapterį, tačiau jį reikia įsigyti atskirai. Pultelis ne iš geriausių, tačiau bendro vaizdo negadina. Nepaisant to pripažinkime, kad AL720 yra geras produktas, tačiau prieš jį perkant reikėtų pasverti savo finansinius pajėgumus.</p>
<p><img src="http://sb.technews.lt/Awards/renkasi.png" /></p>
