---
layout: post
status: publish
published: true
title: Creative HN-700 ausinės
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 81
wordpress_url: http://localhost/site/new/creative_hn-700_ausines/
date: '2009-01-23 23:54:07 +0200'
date_gmt: '2009-01-23 23:54:07 +0200'
categories:
- Multimedia įrenginiai
- Apžvalgos
---
<div class="imgright"><img src="http://technews.lt/upl/Failai/HN-%20700%201.jpg" border="1" /></div>
<p>Sveiki, šįkart aprašinėsiu jau ilgą laiką savo naudojamas Creative HN- 700 ausines. </p>
<p>Kaip žinia, norint geros kokybės garso, reikia turėti, vadinamąsias, ausines su lankeliu. Žinoma, yra ir pigių variantų po 20lt,  kurie kokybe toli gražu nepasižymi. Kuo geresni modeliai kainuojantys 100lt ir daugiau? <i>Creative HN-700</i> kainuoja 110lt, pinigai tikrai nėra maži, turint omenyj, kad jie bus išleisti ausinėms, todėl norisi žinoti pagrindinius pliusus už kuriuos mokama triženklė suma.</p>
<p>Visų pirma, paminėsiu pagrindinį ausinių privalumą. Tai yra „Noise cancelation“ funkcija. Pirkdamas ausines su lankeliu daug kas galvoja, kad ir pigiausi variantai numažina aplinkinius garsus, nes juk ausinės pilnai dengia ausis. Deja, taip nėra. Pilnas ausų uždengimas tik minimaliai numažina aplinkinius garsus, kas yra praktiškai nejaučiama. <i>Creative HN-700</i> yra kažkas fenomenalaus šioje srityje. Sėdi į traukinį, girdi ūžesį, kuris smarkiai trukdo klausytis muzikos. Užsidėjus šį <i>Creative</i> produktą iš karto visi ūžesiai susilpnėja. Ant ausinių yra toks vienas jungiklis, ant jo parašyta „On“ ir „Off“. Savaime aišku, kad jis kažką išjungia ar įjungia, greičiausiai ausines, bet ne, juo galime manipuliuoti aplinkos garsų slopinimo funkciją. Pastūmus jungiklį prie „On“ užrašo staiga visas pasaulis nutyla, visi ūžesiai kažkur dingsta, girdi tik savo mintis ir mėgiamą muziką, tai lyg stebuklas. Tiesa, ši funkcija panaikina tik „ūžiančius“ garsus, tokius kaip važiuojančios mašinos garsas, traukinio ūžesys, lėktuvo variklių staugimas, bet žmogaus žodžius, ar kokius kitus tik periodinius, ar vienkartinius garsus nuslopina gana nežymiai, palyginus su automobilio gausmu. Dabar turbūt kils klausimas dėl naudojamos mp3 grotuvo energijos. Ši problema labai šauniai išspręsta. Į ausines dedasi baterijos, ir ausinės naudoja baterijų energiją, o ne mp3 grotuvo ar kito įtaiso, prie kurio prijungtos ausinės. Naudojant šias ausines mano telefonas (aš muziką klausau su telefonu) apskritai nejautė padidėjusio energijos naudojimo, kas tikrai džiugina. Na o ir baterijos ištempia apie 12h muzikos, naudojant garso slopinimo funkciją.</p>
<p>Dabar reikėtų paminėti aukštos kokybės garsą, kurį atkuria šios ausinės. Tai yra Stereo ausinės, puikiai tinkamos žaisti ir <i>Counter Strike</i>, ir klausytis muzikos. Muzika atkuriama šiomis ausinėmis būna švari, be jokių ūžesių (na taip, juk ausinės juos panaikina), tikrai aukštos kokybės, neleidžianti nuvilti.<br /><img src="http://technews.lt/upl/Failai/HN-%20700%202.jpg" /></p>
<p>Paminėjau pagrindinius techninius ausinių privalumus, dabar reikėtų pašnekėti ir apie komplektaciją. Išėmus ausines iš dėžės pasigedau kokio nors lapuko, su minimaliomis instrukcijomis, kaip naudoti ausines, išgauti iš jų „maximumą“. Jokio „manual'o“ nėra, todėl gana ilgai užtrukau išsiaiškinęs ką daro „On“ ir „Off“ jungiklis (bandžiau kambaryje, kur jokių ūžesių nėra, todėl skirtumas buvo menkai tejaučiamas). Prie ausinių pridedami įprasti priedai: laidas skirtas ausines sujungti su „kuo nors“, paauksuotas adapteris skirtas ausines sujungti su stiprintuvu, dar yra dirbtinės odos krepšiukas idealiai tinkantis įsidėti ausinėms. Šis priedas nėra didelis, todėl ausines paprasta vežiotis su savimi. Kadangi krepšiukas mažas, tai ir ausinės turėtų būti nedidelės. Tik neišsigąskite, ausinės toli gražu nėra mažos, jos tiesiog puikiai susilanksto ir tampa gal dviejų kumščių dydžio. Tai ypač patogi savybė leidžianti ausines pasiimti su savimi, kur tik papuola.<br /><img src="http://technews.lt/upl/Failai/HN-%20700%203.jpg" /></p>
<p>Apibendrinant paminėsiu, jog ausinės <i>Creative HN-700</i> yra greičiausiai geriausias pirkinys rinkoje kainos ir kokybės atžvilgiu. Aš esu išbandęs ne vienerias ausines, bet šios man paliko didžiausią įspūdį. Žinoma, kam negaila pinigų, gali pirkti profesionalias <i>Pioneer</i> kompanijos ausines už 500lt ar daugiau, bet eiliniam jaunuoliui, trokštančiam tiesiog netrukdomai pasiklausyti muzikos, <i>Creative HN-700</i> yra pats geriausias variantas.</p>
