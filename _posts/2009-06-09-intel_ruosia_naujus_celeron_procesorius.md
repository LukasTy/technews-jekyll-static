---
layout: post
status: publish
published: true
title: Intel ruošia naujus Celeron procesorius
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3593
wordpress_url: http://localhost/site/new/intel_ruosia_naujus_celeron_procesorius/
date: '2009-06-09 11:57:43 +0300'
date_gmt: '2009-06-09 11:57:43 +0300'
categories:
- Naujienos
---
<p>Trečiajame šių metų ketvirtyje <i>Intel</i> ketina atnaujinti silpniausių savo dviejų branduolių <i>Celeron</i> procesorių liniją, pristatydama <i>Celeron E3000</i> serijos procesorius. Šie, lyginant su senaisiais modeliais, turės dvigubai didesnę L2 spartinančiąją atmintį ir bus gaminami pagal 45 nm technologinį procesą.</p>
<p><a class="ns" href="http://translate.google.com/translate?prev=hp&hl=en&js=n&u=http%3A%2F%2Fglobal.hkepc.com%2F3170&sl=zh-CN&tl=en&history_state0=&swap=1"><i>HKEPC</i></a> teigimu, pirmiausiai bus pristatyti du procesorių modeliai: <i>E3200</i> ir <i>E3300</i>. Vienintelis šių procesorių skirtumas - 100 MHz tesiskiriantis taktinis dažnis (<i>E3200</i> veikia 2,4, o <i>E3300</i> - 2,5 GHz dažniu). Kitos procesorių specifikacijos yra identiškos: 800 MHz efektyvus FSB dažnis, 2 x 512 kB L2 spartinančiosios atminties ir 65 W TDP reitingas.</p>
<p>Iš tiesų specifikacijos labai primena dabartinių <i>Pentium E2000</i> serijos procesorių specifikacijas, visgi šie lustai gaminti pasitelkus senesnį, 65 nm techprocesą. Dar viena maloni staigmena <i>E3000</i> procesorių specifikacijose - <i>Intel</i> virtualizacijos technologijos (<i>VT-x</i>) palaikymas, kurio iki šiol nesutikome tarp pigiausių <i>Intel</i> procesorių modelių.</p>
