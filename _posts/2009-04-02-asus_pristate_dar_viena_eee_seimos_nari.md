---
layout: post
status: publish
published: true
title: Asus pristatė dar vieną Eee šeimos narį
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3367
wordpress_url: http://localhost/site/new/asus_pristate_dar_viena_eee_seimos_nari/
date: '2009-04-02 02:16:06 +0300'
date_gmt: '2009-04-02 02:16:06 +0300'
categories:
- Naujienos
---
<p>Kol asmeninių kompiuterių rinka kenčia nuo vis labiau smunkančių pardavimų, o siautulingi krizės vėjai siaučia daugelio stambiųjų gamintojų biudžetuose, gerai žinomas kompiuterių bei jų komponentų gamintojas <i>Asus</i> gyvena ne taip jau ir blogai.</p>
<p>Visai neseniai kompanija siekdama padaryti šią produktų liniją dar lankstesne, oficialiai anonsavo naująjį <i>1004DN</i> kompiuterio modelį, kuris turės optinį įrenginį. Sparčiai populiarėjant ypač mažiems internetiniams kompiuteriams, daugelis vartotojų jų, kaip pagrindinių savo pagalbininkų, negali naudoti būtent dėl CD/DVD įrenginio trūkumo, tad <i>Asus</i> tai supratę ėmėsi veiksmų. Naujajame kompiuteryje esantis diskų skaitytuvas taip pat gebės juos ir įrašinėti ir, anot gamintojo, palaikys visus populiariausius CD ir DVD diskų tipus. Kompiuteris taip pat turės <i>Express Card</i> praplėtimo lizdą bei naudos [i]Super Hybrid Engiene (SHE) technologiją, kuri turėtų prailginti baterijos gyvavimo laiką.</p>
<p><img src=" http://ezx.technews.lt/images/Products/Asus_Eee%201004DN.jpg" /></p>
<p>Nešiojamasis taip pat naudos naujo tipo klaviatūrą, kuri atitiks 92 % stalinio kompiuterio klaviatūros dydžio. Kitaip negu konkurentai, <i>1004DN</i> pasižymės reikiamoje vietoje esančiu ir didesnius išmatavimus turinčiu <i>Shift</i> klavišu, lietimui jautriu laukeliu (angl. Trackpad) palaikysiančiu multifunkcijas bei pirštų antspaudų skaitytuvu. Integruota 1,3 megapikselių fotokamera bei mikrofonas taip pat bus įdiegti šiame produkte, siekiant supaprastinti bendravimą internete. Kadangi kompiuteris prisikariamas internetinių nešiojamųjų klasei, jis palaikys <i>Bluetooth</i> bei WiFi (802.11b/g/n protokolai). </p>
<p>Išsamiau supažindinsiu ir su kitomis techninėmis specifikacijomis: 10 colių įstrižainės, LED apšvietimą turintis ir 1024 x 600 taškų raišką gebantis atvaizduoti TFT skystųjų kristalų ekranas, <i>Intel Atom N280</i> (1,66 GHz) procesorius, <i> Intel GN40</i> lustų rinkinys bei 1 GB talpos operatyvioji atmintinė. Priklausomai nuo regiono, kuriame bus prekiaujama nauju produktu ir vartotojo poreikių, operatyviąją atminti bus galima praplėsti iki 2 GB. Tuo tarpu pastoviam rinkmenų bei programinės įrangos laikymui, įrenginyje darbuosis PATA sąsajos pagrindu veikiantis 120 GB diskinis kaupiklis. 277 mm x 194 mm x 2,.4-34 mm išmatavimus turintis kompiuterio korpusas, su visais viduriais ir 6 celių baterija svers 1,45 kilogramo. </p>
<p><i>Asus</i> kol kas neatskleidžia jokios informacijos apie įrenginio pasirodymo datą ar būsimą produkto kainą. </p>
