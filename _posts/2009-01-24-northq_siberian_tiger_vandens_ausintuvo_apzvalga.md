---
layout: post
status: publish
published: true
title: NorthQ Siberian Tiger vandens aušintuvo apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 98
wordpress_url: http://localhost/site/new/northq_siberian_tiger_vandens_ausintuvo_apzvalga/
date: '2009-01-24 00:22:17 +0200'
date_gmt: '2009-01-24 00:22:17 +0200'
categories:
- Aušinimas
- Apžvalgos
---
<p>Šiandien turime galimybę Jums pristatyti kompanijos <i>NorthQ</i> aušintuvą procesoriams. Tai nėra įprastas aušintuvas – jis lusto vėsinimui naudoja skystį. Jau praėjusioje apžvalgoje sakiau, kad būtų įdomu testuoti vandens aušinimo sistemą – šiandien turime hibridinį skysčio ir oro aušinimo variantą iš danų kompanijos <i>NorthQ</i>. Beveik pažadu, kad tai – pereinamoji apžvalga prie pilnos vandens aušinimo sistemos. Na, o kol kas pasitenkinkime paprastesne, tačiau nuo to ne ką mažiau įdomesne <i>Siberian Tiger</i> apžvalga. Iš karto pasakysiu, kad šiek tiek pakeitėme testavimo metodiką, labiau pakaitindami procesorių, kad labiau atsiskleistų aušintuvų galimybės. Visgi, apžvalga bus tokios pačios, tikiuosi jums patogios, sandaros.</p>
<p>Kompiuterių komponentams tampant vis spartesniems ir automatiškai išskiriantiems vis daugiau šilumos entuziastai ėmė ieškoti naujų metodų atvėsinti savo „dėžei“. Norint itin efektyvaus oro aušinimo reikia labai didelių apsisukimų arba itin didelio skersmens ventiliatorių, o tai didina triukšmą, kas nė vienam iš mūsų nėra labai malonu. Juk kompiuterio aušinimo komponentų sukeliamas garsas nėra toks smagus ausiai, kaip žvėrišką variklį turinčio automobilio riaumojimas :). Devintajame dešimtmetyje technologijoms įgaunant vis didesnį pagreitį, kompiuterių mėgėjai nusprendė pritaikyti aušinimą vandeniu. Iš pradžių tai buvo savadarbės sistemos, kurioms buvo, ir pripažinkime – yra, naudojami radiatoriai iš automobilių, akvariumo pompos bei savadarbiai rezervuarai. Šiuo metu yra nemažai kompanijų užsiimančių šia gana pelninga veikla ir tiekiančių jau paruoštas tokio tipo aušinimo sistemas. Apie vandens naudojimą dar vienam tikslui užteks – judame prie žvilgsnio į aušintuvą ir, be abejo, jo efektyvumo testavimo. </p>
<p> Kaip jau minėjau, tai galutiniam vartotojui skirtas, pilnai paruoštas naudojimui aušintuvas. Kitaip kalbant – nusipirkus tokį produktą užteks jį teisingai sumontuoti bei prijungti atitinkamus kabelius – ir štai – jau galite pasigirti savo draugams turintys vandens aušinimo sistemą savo kompiuteryje. Na, girtis gal ir nederėtų, tačiau pačiam žinoti, kad esi tikresnis entuziastas nei seniau, daug kam bus malonu. Be abejonės, grėsmingo pavadinimo gaminys nėra pirmas kompanijos sprendimas aušinimo rinkoje. Seniau pristatyta visa serija orinių aušintuvų, kurių yra įvairių konfigūracijų – vario, vario ir aliuminio bei vien tiek aliuminio aušintuvai primenantys standartinį prie procesoriaus pridedamą gaminį. Be to, kompanija siūlo ir „bokšto“ tipo aušintuvus, kokių apžvalgas galite rasti mūsų portale. Visgi nusprendėme Jums pateikti šiek tiek neįprasto, o kartu ir įdomesnio sprendimo apžvalgą. </p>
<p><b>Turinys: </b><br />
<br /><b>Šiek tiek apie <i>NorthQ</i></b><br />
<br /><b>Pakuotė ir komplektacija</b><br />
<br /><b><i>Siberian Tiger</i> sandara ir specifikacijos</b><br />
<br /><b>Montavimas</b><br />
<br /><b>Testų metodai</b><br />
<br /><b>Testų rezultatai</b><br />
<br /><b>Išvados</b></p>
<p><b>Šiek tiek apie <i>NorthQ</i></b></p>
<p>Kaip jau minėjau, tai aušinimo produktus gaminanti kompanija, tačiau nėra tai plačiai žinoma, kaip pavyzdžiui <i>Zalman</i> ar <i>Thermalright</i>. Kaip ir pastarosios, taip ir šios danų kompanijos gaminius Lietuvoje rasti labai sudėtinga, o kai kurių praktiškai neįmanoma. Labai gaila, kad iki šiol lietuvių distributoriai nesugebėjo atvežti kitų aukštos klasės procesorių aušintuvų, išskyrus <i>Zalman</i> bei dar kelias kompanijas. Kaip ir daugumą ankščiau apžvelgtų produktų, Jums teks juos pirkti e-parduotuvėse ar užsienyje.</p>
<p>Kompanija buvo įkurta 2002-iais metais, Danijos sostinėje Kopenhagoje. Pasak atstovų, ši bendrovė plečia savo veiklą kiekvieną dieną – praėjus metams nuo įkūrimo produktais jau buvo prekiaujama visoje Skandinavijoje ir Didžiojoje Britanijoje. Dar po metų <i>NorthQ</i> produktus oficialiai galėjo įsigyti vokiečiai, austrai ir šveicarai, o 2005-iais jau buvo 16 distributorių įvairiose Europos šalyse. O prieš du metus buvo parduotas pirmasis produktas vienoje didžiausių JAV rinkų. Kompanijos vizija yra labai įdomi – „Innovation Innovation Innovation“, pasak jos – naujovės yra svarbiausias ieškant naujų klientų ir išlaikant senuosius. </p>
<p>Pagal produktų skaičių galime spėti, kad pagrindinis pelno šaltinis yra maitinimo blokai. Būtent jų yra daugiausiai ir automatiškai jie sulaukia daugiausiai apžvalgų iš technikos portalų. Be <i>PSU</i>, kompanija gamina ir korpusus staliniams bei daugialypės terpės kompiuteriams, ventiliatorius, aušintuvus ir kelis kito tipo produktus. </p>
<p><b>Pakuotė ir komplektacija</b></p>
<p><a class="ns" href="http://akuba.technews.lt/NorthQ_Siberian_Tiger/first_1.jpg">
<div class="imgright"><img src="http://akuba.technews.lt/NorthQ_Siberian_Tiger/first_1_maza.jpg" border="1" /></div>
<p></a><a class="ns" href="http://akuba.technews.lt/NorthQ_Siberian_Tiger/first_2.jpg"><br /><img src="http://akuba.technews.lt/NorthQ_Siberian_Tiger/first_2_maza.jpg" /><br /></a></p>
<p>Sibiro tigras yra uždarytas visai kitokio tipo pakuotėje nei įprastai yra procesorių aušintuvai. Taip be abejonių, yra dėl aušintuvo formos ir sudėties. Pakuotė nėra aukšta ir gili, tačiau itin ilga. Tiek priekinėje, tiek galinėje jos dalyje yra identiški užrašai ir nuotraukos. Čia rasime savybes kuriomis pasižymi aušintuvas, o po suderinamų sistemų eilute priklijuotas lipdukas, kuriame teigiama, kad tinkama ir <i>478</i> procesoriaus lizdą turinti sistema. Kairėje dėžutės pusėje pateiktos specifikacijos, o dešinėje – dėžėje esantys gaminiai. Pakuotė pagaminta iš gofruoto kartono ir viršuje turi plastmasinę rankenėlę nešimui. </p>
<p><a class="ns" href="http://akuba.technews.lt/NorthQ_Siberian_Tiger/second_1.jpg">
<div class="imgright"><img src="http://akuba.technews.lt/NorthQ_Siberian_Tiger/second_1_maza.jpg" border="1" /></div>
<p></a><a class="ns" href="http://akuba.technews.lt/NorthQ_Siberian_Tiger/second_2.jpg"><br /><img src="http://akuba.technews.lt/NorthQ_Siberian_Tiger/second_2_maza.jpg" /><br /></a></p>
<p>Nors ant pakuotės rašoma, kad komplekte yra trys montavimo elementai, iš tikrųjų jų rasime net keturis. Vienas, kaip jau minėjau, skirtas <i>478</i> lizdo procesorius naudojantiems vartotojams. Be šių elementų <i>754/939/940</i>, <i>AM2</i>, <i>LGA775</i> ir<i> 478</i> sistemoms, be abejo rasime ir pagrindinius aušinimo komponentus – vandens aušintuvą su pompa ir 12 cm skersmens ventiliatorių nišoje montuojamą radiatorių. Karščio nuo pastarojo išsklaidymui yra pridedamas tokio pat skersmens ventiliatorius su LED lemputėmis ir jų išjungimo/įjungimo valdikliu. Kaip jau įprasta – vartotojo vadovas taip pat čia. Prie nebūtinų komponentų galima priskirti korpuso gale montuojamą ventiliatorių valdiklį, bei tokią pat funkciją atliekantį plastmasinį kontrolerį. Komplektacija tikrai turtinga, galime pagirti kompaniją už šį žingsnį.</p>
<p><a class="ns" href="http://akuba.technews.lt/NorthQ_Siberian_Tiger/third_1.jpg">
<div class="imgright"><img src="http://akuba.technews.lt/NorthQ_Siberian_Tiger/third_1_maza.jpg" border="1" /></div>
<p></a><a class="ns" href="http://akuba.technews.lt/NorthQ_Siberian_Tiger/third_2.jpg"><br /><img src="http://akuba.technews.lt/NorthQ_Siberian_Tiger/third_2_maza.jpg" /><br /></a></p>
<p><b><i>Siberian Tiger</i> sandara ir specifikacijos</b></p>
<p>Kaip jau minėjau, Sibiro tigras yra sudarytas iš dviejų pagrindinių dalių – radiatoriaus ir pompos. Be to, galima sumontuoti iki dviejų ventiliatorių norint pagerinti aušinimo efektyvumą. Radiatorius skirtas montuoti 12 cm ventiliatoriaus vietoje, galinėje korpuso dalyje. Aušintuvo OEM versija yra pagaminta <i>Asetek</i> kompanijos, kuri panašius produktus gamina ir kitoms kompanijoms. Radiatorių ir vandens pompą jungia dvi lanksčios plieninės žarnelės apdengtos plastiku, o jomis cirkuliuoja atvėsęs ir įkaitęs aušinimo skystis.</p>
<p><a class="ns" href="http://akuba.technews.lt/NorthQ_Siberian_Tiger/fourth_1.jpg">
<div class="imgright"><img src="http://akuba.technews.lt/NorthQ_Siberian_Tiger/fourth_1_maza.jpg" border="1" /></div>
<p></a><a class="ns" href="http://akuba.technews.lt/NorthQ_Siberian_Tiger/fourth_2.jpg"><br /><img src="http://akuba.technews.lt/NorthQ_Siberian_Tiger/fourth_2_maza.jpg" /><br /></a></p>
<p>Prie procesoriaus montuojama aušintuvo dalis yra žymiai mažesnė už daugumą orinio tipo produktų. Joje yra kompaktiška vandens pompą, o kurią pabandėme pažvelgti šiek tiek išsamiau. Atsukus visus varžtus apatinėje dalyje apsilaisčiau aušinimo skysčiu, kuris pasak kompanijos, džiugu, yra nekenksmingas sveikatai, – buvau visai pamiršęs, kad vanduo čia cirkuliuoja iškart po varinio pagrindo, kuris užima pakankamai didelį plotą. Taigi, nusišluostęs šiek tiek glitų ir keistai kvepiantį skystį (greičiausiai tai buvo distiliuotas vanduo su priedais) turėjau progą iš arčiau pažvelgti į vidinę sandarą. Nors kažko ypatingo čia nepastebėjome, pateikiu mikroschemos ir mažos turbinėlės varinėjančios vandenį nuo radiatoriaus iki procesoriaus, ir atvirkščiai, nuotraukas.</p>
<p><a class="ns" href="http://akuba.technews.lt/NorthQ_Siberian_Tiger/fifth_1.jpg">
<div class="imgright"><img src="http://akuba.technews.lt/NorthQ_Siberian_Tiger/fifth_1_maza.jpg" border="1" /></div>
<p></a><a class="ns" href="http://akuba.technews.lt/NorthQ_Siberian_Tiger/fifth_2.jpg"><br /><img src="http://akuba.technews.lt/NorthQ_Siberian_Tiger/fifth_2_maza.jpg" /><br /></a></p>
<p>Apie radiatorių praktiškai nėra ką papasakoti. Jis yra juodos spalvos, su neįtikėtinai tankiai išdėstytomis plokštelėmis. Oro srautui pro jas prasiskverbti tikrai pakankamai sudėtinga. Tam naudojamas ventiliatorius yra permatomas ir turi LED lemputes, kad sukdamasis atrodytų efektingiau. Jis sukdamasis 1600 aps./min sparta turėtų sukelti mažesnį nei 20 dBA triukšmą ir be sutrikimų veikti 50 000 valandų. </p>
<p><b>Montavimas</b></p>
<p>Jei norima išsklaidyti šilumą naudojant vieną ventiliatorių, tai visų pirma pritvirtinamas radiatorius prie korpuso, o tik tada „fenas“. Jei norima geriausių rezultatų, du ventiliatoriai lyg apsupa radiatorių. Esantis prie korpuso orą traukia, o veikiantis toliau nuo sienelės – stumia. Žinoma, atsiras ir norinčių visiškos tylos, tokiu atveju radiatorius tiesiog pritvirtinamas kaip įprastas ventiliatorius. Tiek radiatorius, tiek ir ventiliatoriai yra pritvirtinami naudojant varžtus, nes įvairūs guminiai montavimo elementai yra per stori. Bandytame korpuse radiatorių pavyko sumontuoti tik vienu būdu – į tai reikėtų atkreipti dėmėsį.</p>
<p><a class="ns" href="http://akuba.technews.lt/NorthQ_Siberian_Tiger/sixth_1.jpg">
<div class="imgright"><img src="http://akuba.technews.lt/NorthQ_Siberian_Tiger/sixth_1_maza.jpg" border="1" /></div>
<p></a><a class="ns" href="http://akuba.technews.lt/NorthQ_Siberian_Tiger/sixth_2.jpg"><br /><img src="http://akuba.technews.lt/NorthQ_Siberian_Tiger/sixth_2_maza.jpg" /><br /></a></p>
<p>Naudotoje <i>LGA775</i> sistemoje užteko pritvirtinti push-pin technologijos laikiklį. To pilnai užtenka, nes didžiausias svoris, kitaip nei sunkiuose oriniuose aušintuvuose, krenta ant korpuso sienelė, kur yra pritvirtintas radiatorius. Įdėjus aušintuvo dalį, kurioje yra pompa, užtenka ją šiek tiek pasukti ir įspausti į motininę push-pin tvirtinimo kontaktus, kad varinis pagrindas kuo geriau liestųsi su procesoriumi. Beje, ant pagrindo buvo užteptas termopastos sluoksnis, kurį mes iš karto nuvalėme, norėdami parodyti, kaip pagrindas atrodo.</p>
<p><a class="ns" href="http://akuba.technews.lt/NorthQ_Siberian_Tiger/seventh_1.jpg">
<div class="imgright"><img src="http://akuba.technews.lt/NorthQ_Siberian_Tiger/seventh_1_maza.jpg" border="1" /></div>
<p></a><a class="ns" href="http://akuba.technews.lt/NorthQ_Siberian_Tiger/seventh_2.jpg"><br /><img src="http://akuba.technews.lt/NorthQ_Siberian_Tiger/seventh_2_maza.jpg" /><br /></a></p>
<p><b>Testų metodai</b></p>
<p>Testams buvo naudojama ta pati sistema, kaip įprasta. Taip rezultatams nedaro įtakos jokie pašaliniai veiksniai. Visuose testuose naudojama <i>NT-H1</i> pasta, dėkui už ją <i>Noctua</i>, yra keičiama po kiekvieno bandymo. Testuojama buvo kambario temperatūroje – maždaug 21 laipsnis Celsijaus. Korpusas viso testavimo metu buvo atidarytas. </p>
<p><a class="ns" href="http://akuba.technews.lt/NorthQ_Siberian_Tiger/eight_1.jpg">
<div class="imgright"><img src="http://akuba.technews.lt/NorthQ_Siberian_Tiger/eight_1_maza.jpg" border="1" /></div>
<p></a><a class="ns" href="http://akuba.technews.lt/NorthQ_Siberian_Tiger/eight_2.jpg"><br /><img src="http://akuba.technews.lt/NorthQ_Siberian_Tiger/eight_2_maza.jpg" /><br /></a></p>
<p>Procesoriaus apkrovimui naudota <i>Prime 95v 25.3</i>, o temperatūrų nustatymui <i>RealTemp 2.60</i> programa. Norėdami didesnių skirtumų tarp aušintuvų šiek tiek labiau pakepinome procesorių, jis veikė 2333 ir 3003 MHz dažniais, tačiau antruoju atveju įtampa buvo pakelta iki 1,5 V. Laukimo būsenos testų metu procesorius buvo neapkrautas 15 min, o apkrovos metu, pilnai apkrautas tiek pat laiko. Skaičiuojamas buvo pirmo ir antro branduolio temperatūrų vidurkis.</p>
<p><a class="ns" href="http://akuba.technews.lt/NorthQ_Siberian_Tiger/ninth_1.jpg">
<div class="imgright"><img src="http://akuba.technews.lt/NorthQ_Siberian_Tiger/ninth_1_maza.jpg" border="1" /></div>
<p></a><a class="ns" href="http://akuba.technews.lt/NorthQ_Siberian_Tiger/ninth_2.jpg"><br /><img src="http://akuba.technews.lt/NorthQ_Siberian_Tiger/ninth_2_maza.jpg" /><br /></a></p>
<p>Palyginimui buvo pasitelkti <i>Arctic Cooling Freezer 7 PRO</i>, <i>Xigmatek S1283</i> bei <i>Noctua NH-U12P</i> aušintuvai. Pastarasis  testuotas tiek su vienu, tiek su dviem ventiliatoriais. Šios dienos „žvaigždę“ Sibiro tigrą išbandėme net trimis būdais – be ventiliatoriaus, su juo ir su dviem 12 cm gaminiais. Vienas iš jų buvo standartinis, o kitas Noctua <i>NF-P12</i>.</p>
<p><img src="http://akuba.technews.lt/kompiuterio_komplektacija_tn.PNG" /></p>
<p><b>Testų rezultatai</b></p>
<p><img src="http://akuba.technews.lt/NorthQ_Siberian_Tiger/Idle_lentele.PNG" /></p>
<p>Ramybės būsenoje labai neblogai pasirodo <i>Siberian Tiger</i> versija be aušintuvo. Matome ir itin nedidelius skirtumus tarp spartinto ir standartiniu dažniu veikiančio procesoriaus. </p>
<p><img src="http://akuba.technews.lt/NorthQ_Siberian_Tiger/Load_lentele.PNG" /></p>
<p>Smarkiai spartinti procesorių naudojant aušintuvą be ventiliatoriaus jau darosi šiek tiek pavojinga. Kaip bebūtų – tai tėra mūsų testų metodas. Standartiniu dažniu veikiantį procesorių be baimės galima naudoti su pasyviai veikiančiu „tigru“ – tai labai geras sprendimas tylos mėgėjams. <i>Siberian Tiger</i> naudojamas su aušintuvu rodo tikrai puikius rezultatus. </p>
<p><b>Išvados</b></p>
<p>Jau atidarius pakuotę jaučiama kokybė ir turtinga komplektacija neleidžia abejoti kompanijos rimtumu. Tolesni potyriai tai tik pateisina. Smagu, kad nėra pamiršti senesniųjų procesorių savininkai – jų sistemos taip pat yra palaikomos. Naujausių Intel sistemų savininkams sumontuoti aušintuvą nekils jokių problemų. Aušinimo efektyvumas yra geras, jis lenkia visus iki šiol testuotus aušintuvus, o išvaizda tiesiog pritrenkia. Didžiausias trūkumas yra kaina, kuri siekia maždaug 80 eurų, tačiau jei tai sau galite leisti – liksite patenkinti. Belieka tikėtis, kad antrosios kartos <i>Siberian Tiger</i> aušins dar efektyviau, o kaina nebus itin didelė. <i>NorthQ</i> savo viziją išpildo, o Technews.lt apdovanojimą skiriu už inovacijas, kurios yra tikrai įdomios ir efektyvios.</p>
<p><img src="http://www.technews.lt/upl/Failai/renkasi.png" /></p>
<p>Dėkojame Michael Jensen iš <a class="ns" href="http://www.northq.com/">NorthQ</a> už suteiktą galimybę apžvelgti Siberian Tiger.</p>
<p>Autorius: <a class="ns" href="http://www.technews.lt/user/1">Wicked Akuba</a><br /></p>
