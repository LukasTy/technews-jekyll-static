---
layout: post
status: publish
published: true
title: Apple atnaujina iMac kompiuterių liniją
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 1706
wordpress_url: http://localhost/site/new/apple_atnaujina_imac_kompiuteriu_linija/
date: '2008-04-28 19:50:45 +0300'
date_gmt: '2008-04-28 19:50:45 +0300'
categories:
- Naujienos
---
<p>Kaip ir buvo galima tikėtis, šiandien <i>Apple</i> atnaujino savo kompaktišką stalinį kompiuterį <i>iMac</i>. Nuo šiol šioje serijoje bus galima rinktis ir <i>Intel Penryn</i> procesorius bei <i>Nvidia GeForce 8800 GS</i> vaizdo plokštę. Nors ir <i>Apple</i>, kaip ir daugelis vartotojų žino <i>nVidia</i> triuką su <a class="ns" href="http://www.technews.lt/index.php?id=Kas&Id=1408 "><i>8800GS-9600GSO</i></a>, savo komplektacijose plokštę pažymi, kaip 8-os serijos gaminį.<br />
<br><br />
<br>20 colių <i>iMac</i> kainuos 1200 JAV dolerių, turės 2,4 GHz taktiniu dažniu dirbantį <i>Intel Core 2 Duo</i> procesorių, skirtą nešiojamiems įrenginiams, su 6 MB antrojo lygio spartinančiosios atminties ir 1066 MHz pagrindine magistrale. Laimingieji, turintys šį kompiuterį naudos <i>Radeon 2400XT</i> vaizdo kortą ir 250 GB talpos standųjį diską. Jei nebus gaila savo piniginę patuštinti 1500 dolerių, <i>Apple</i> suteikia šiek tiek spartesnį 2,66 GHz procesorių, 2 GB operatyviosios atminties, <i>ATi 2600XT</i> vaizdo plokštę ir 320 GB talpos kietąjį diską. Žinoma, daug pirkėjų nori 24 colių ekrano, todėl kompanija nepamiršo ir jų – 2,8 GHz taktiniu dažniu dirbantį procesorių turintis <i>iMac</i> kainuos 1800 JAV dolerių ir turės identiškas, pastarajam 20“ modeliui, specifikacijas. Dar „kietesnis“, specialiai užsakomas,  3,06 GHz  gaminys su 4 GB darbinės atminties, 500 GB HDD ir <i>GeForce 8800 GS</i> grafikos plokšte atsieis 2200 JAV valiutos.<br />
<br><br />
<br><br><img src="http://www.technews.lt/upl/Failai/imacs.png"><br><br />
<br><br />
<br>Naujieji <i>iMac</i> su  <i>Mac OS X Leopard</i> operacine sistema ir <i>iLife 08</i> paketu kai kuriose šalyse jau parduodami.</p>
