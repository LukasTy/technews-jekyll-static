---
layout: post
status: publish
published: true
title: Nexus Clodius korpuso apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 94
wordpress_url: http://localhost/site/new/nexus_clodius_korpuso_apzvalga/
date: '2009-01-24 00:17:43 +0200'
date_gmt: '2009-01-23 22:17:43 +0200'
categories:
- Korpusai
- Apžvalgos
---
<p>Kompiuterio korpusas ne tik talpina visus kitus komponentus, tačiau ir suteikia jam estetinį vaizdą. Visgi į korpusą nereikėtų žiūrėti vien tik kaip į dėžę. Nuo jo priklausys, ar patogu bus montuoti likusius kompiuterio komponentus, ar pakankamai geras bus jų aušinimas. Šiandien apžvelgsime ir kompanijos <i>Nexus</i> gaminį, ATX korpusą <i>Clodius</i>.</p>
<p>Su <i>Nexus Technology</i> kol kas dar nesupažindinome, todėl pradžiai keli žodžiai apie šį gamintoją. 2000 metais Nyderlanduose įkurta kompanija gamina įvairaus tipo (procesorių, kietųjų diskų, korpuso) aušintuvus, taip pat maitinimo blokus ir korpusus. <i>Nexus</i> skiria daug dėmesio tyliam kompiuterių veikimui, todėl tarp jų gaminių galime rasti ir ventiliatorių ir kietųjų diskų montavimo priemonių, sumažinančių jų vibraciją ir taip pat keliamą triukšmą.</p>
<p><b>Pakuotė ir pirmi įspūdžiai</b><br />
<br /><b>Žvilgsnis iš arčiau</b><br />
<br /><b>Montavimo darbai</b><br />
<br /><b>Bandymai</b><br />
<br /><b>Išvados</b></p>
<p>Gaminio specifikacijos:</p>
<p><img src="http://svarke.technews.lt/Clodius/ClodiusSpecs.PNG" /></p>
<p><b>Pakuotė ir pirmi įspūdžiai</b></p>
<p>Kompiuterio korpuso įpakavimas, be abejo, sunkiai gali nustebinti. Ne išimtis ir <i>Clodius</i>, kuris įpakuotas juodoje kartoninėje dėžėje su iš abiejų pusių pavaizduotomis korpuso nuotraukomis ir kai kuriomis specifikacijomis ant dėžės viršaus. Suprantama, tai kur kas informatyviau nei rudos dėžės su užrašais, kuriose pardavinėjami kai kurių gamintojų korpusai.</p>
<p><a class="ns" href="http://svarke.technews.lt/Clodius/BoxSide.jpg">
<div class="imgright"><img src="http://svarke.technews.lt/Clodius/small/BoxSide.jpg" border="1" /></div>
<p></a><a class="ns" href="http://svarke.technews.lt/Clodius/BoxSide2.jpg"><br /><img src="http://svarke.technews.lt/Clodius/small/BoxSide2.jpg" /><br /></a><br />
<br /><a class="ns" href="http://svarke.technews.lt/Clodius/BoxTop.jpg">
<div class="imgright"><img src="http://svarke.technews.lt/Clodius/small/BoxTop.jpg" border="1" /></div>
<p></a><a class="ns" href="http://svarke.technews.lt/Clodius/BoxFront.jpg"><br /><img src="http://svarke.technews.lt/Clodius/small/BoxFront.jpg" /><br /></a></p>
<p>Dėžėje korpusą nuo smūgių  saugo pora putplasčio gabalų, pats korpusas įdėtas į polietileno maišą. Vėlgi viskas įprasta. Tokia apsauga puikiai atlieka savo užduotį.</p>
<p><a class="ns" href="http://svarke.technews.lt/Clodius/Packaged.jpg"><br /><img src="http://svarke.technews.lt/Clodius/small/Packaged.jpg" /><br /></a></p>
<p>Pirma mintis šovusi į galvą visiškai išpakavus korpusą - "Įsivaizdavau jį didesnį". Nors buvo apie jo dydį jau galėjau spręsti iš dėžės dydžio, tikėjausi šiek tiek didesnio tūrio. Ir iš tiesų, korpuso matmenys siekia 49.5 x 18 x 41.9 cm. Tikrai ne pats talpiausias ATX korpusas. Tačiau nenoriu skubėti. Apie tai, kaip jo dydis įtakos darbo korpuse komfortą, šiek tiek vėliau. O toliau - dėmesys į jo išorę.</p>
<p><b>Žvilgsnis iš arčiau</b></p>
<p>  <i>Išorinis vaizdas</i></p>
<p>Detalią apžvalgą pradedame estetinėmis savybėmis. Visas korpusas yra juodos spalvos ir beveik visas jis yra pagamintas iš metalinės skardos. Abu šoniniai korpuso dangčiai turi simetriškai išdėstytas ventiliacijos angas. Viršuje taip pat randame papildomas ventiliacijos angas. Nors iš pirmo žvilgsnio korpuso viršutinė dalis niekuo neišsiskiria, tačiau ji, o tiksliau kelis milimetrus pakilusi dalis, kaip ir visas kompiuterio priekis, yra pagaminta iš plastiko. Ji yra tartum priekinės dalies tąsa, kadangi jungiasi su ja viename aukštyje.</p>
<p><a class="ns" href="http://svarke.technews.lt/Clodius/Side1.jpg">
<div class="imgright"><img src="http://svarke.technews.lt/Clodius/small/Side1.jpg" border="1" /></div>
<p></a><a class="ns" href="http://svarke.technews.lt/Clodius/Side2.jpg"><br /><img src="http://svarke.technews.lt/Clodius/small/Side2.jpg" /><br /></a><br />
<br /><a class="ns" href="http://svarke.technews.lt/Clodius/Rear.jpg">
<div class="imgright"><img src="http://svarke.technews.lt/Clodius/small/Rear.jpg" border="1" /></div>
<p></a><a class="ns" href="http://svarke.technews.lt/Clodius/Front.jpg"><br /><img src="http://svarke.technews.lt/Clodius/small/Front.jpg" /><br /></a></p>
<p>Korpuso priekis lygus ir santūrus - jokių durelių, išlenktų formų ar kažko panašaus. Jį puošia užrašai "<i>Clodius1 Ventilation PRO Series</i>" ir <i>Nexus</i> logotipas. Čia matome keturias vietas 5.25" įrenginiams, ventiliacijos angas nedidelį perkrovimo ("reset") mygtuką ir galbūt daugiausiai iš išsiskiriantį įjungimo mygtuką su sidabro spalvos apvadu. Už reset mygtuko įtaisytas raudonos spalvos šviesos diodas, kuris, įjungus kompiuterį, veikia kaip kietojo disko aktyvumo indikatorius. Už didžiojo įjungimo mygtuko taip pat įrengti šviesos diodai, kurie užsižiebia įjungus kompiuterį. Viršutinius du 5.25" lizdus dengia plastikiniai dangteliai, už kurių galima paslėpti optinius įrenginius (ypač pravartu tada, kai turimų optinių įtaisų spalva skiriasi nuo korpuso spalvos). Be keturių 5.25" lizdų iškart po jais už žemyn nusileidžiančių durelių paslėptas viena 3.5" niša kortelių skaitytuvui arba lanksčiųjų diskelių įrenginiui (jeigu tokį dar naudojate) bei dviem USB jungtim, taip pat ausinių ir mikrofono kištukai.</p>
<p><a class="ns" href="http://svarke.technews.lt/Clodius/ClodiusFrontUSBFW35.jpg"><br /><img src="http://svarke.technews.lt/Clodius/small/ClodiusFrontUSBFW35.jpg" /><br /></a></p>
<p>Iškart po įjungimo mygtuku esančias ventiliacijos nišas matyti nedidelis trikampėlis. Jį paspaudus atsidaro durelės, kuriose įmontuotas išimamas dulkių filtras, kad į kompiuterį 120 x 120 mm ventiliatoriaus įtraukiamas oras turėtų kuo mažiau dulkių.</p>
<p><a class="ns" href="http://svarke.technews.lt/Clodius/CoolingDoors.jpg">
<div class="imgright"><img src="http://svarke.technews.lt/Clodius/small/CoolingDoors.jpg" border="1" /></div>
<p></a><a class="ns" href="http://svarke.technews.lt/Clodius/DustFilter.jpg"><br /><img src="http://svarke.technews.lt/Clodius/small/DustFilter.jpg" /><br /></a></p>
<p>Žvilgtelėję į užpakalinę korpuso pusę matome ertmę standartiniam ATX maitinimo blokui, septynis lizdus praplėtimo plokštėms, įdėtą pagrindinės plokštės jungčių panelę (kurią, beje, dedant pagrindinę plokštę teks išimti ir įdėti tą, kurią gavote su pagrindine plokšte). Taip pat čia matyti ir vienas iš dviejų korpuse esančių 120 x 120 mm (galima montuoti ir 80 x 80 ar 92 x 92 mm ventiliatorius) <i>Nexus</i> ventiliatorių, o kiek žemiau - papildomos ventiliacijos angos. Abu šonininiai dangčiai atidaromi be atsuktuvų, kadangi tvirtinimui naudojami varžtai, kuriuos galima atsukti tiesiog pirštais.</p>
<p>Kompiuterio dugne taip pat įrengta papildomos ventiliacijos angos, kurios uždengtos dulkių filtru. Korpuso kojelės pagamintos iš gumos, todėl tikrai nesubraižys paviršiaus, ant kurio laikomas kompiuteris bei slopins jo keliamą vibraciją.</p>
<p><a class="ns" href="http://svarke.technews.lt/Clodius/Bottom.jpg">
<div class="imgright"><img src="http://svarke.technews.lt/Clodius/small/Bottom.jpg" border="1" /></div>
<p></a><a class="ns" href="http://svarke.technews.lt/Clodius/Top.jpg"><br /><img src="http://svarke.technews.lt/Clodius/small/Top.jpg" /><br /></a></p>
<p>Bendra korpuso išvaizda tikrai neišsišokanti. Plastmasė, panaudota korpuso priekiui ir viršutinei daliai pakankamai gerai apipavidalinta ir neatrodo "pigiai".</p>
<p>  <i>Korpuso vidus</i></p>
<p><a class="ns" href="http://svarke.technews.lt/Clodius/Bundle.jpg">
<div class="imgright"><img src="http://svarke.technews.lt/Clodius/small/Bundle.jpg" border="1" /></div>
<p></a><a class="ns" href="http://svarke.technews.lt/Clodius/SideNakedBox.jpg"><br /><img src="http://svarke.technews.lt/Clodius/small/SideNakedBox.jpg" /><br /></a></p>
<p>Atsidarius korpuso šoninį dangtį į akis krito balta dėžutė, kurią atsidaręs radau komponentų tvirtinimui reikalingus varžtus, mažą garsiakalbį ir lankstinuką su greičiau ne instaliavimo instrukcijomis, tačiau su pažintine informacija apie korpuso dalis.</p>
<p><a class="ns" href="http://svarke.technews.lt/Clodius/FrontCooler.jpg">
<div class="imgright"><img src="http://svarke.technews.lt/Clodius/small/FrontCooler.jpg" border="1" /></div>
<p></a><a class="ns" href="http://svarke.technews.lt/Clodius/Cooler1.jpg"><br /><img src="http://svarke.technews.lt/Clodius/small/Cooler1.jpg" /><br /></a></p>
<p>Korpuso gale, kiek žemiau po maitinimo bloko anga įrengtas 120 x 120 mm <i>Nexus</i> ventiliatorius. Toks pats ventiliatorius yra ir korpuso priekyje, nukreiptas tiesiai į 3.5" įrenginius. Ventiliatorių tvirtinimui panaudoti ne varžtai, o silikoniniai tvirtinimo elementai. Jie sumažina ventiliatorių vibraciją.</p>
<p><img src="http://svarke.technews.lt/Clodius/small/SiliconMounts.jpg" /></p>
<p>Kaip jau minėjau, šalia PCI/PCI-E praplėtimo lizdų ir ant korpuso dugno yra papildomos ventiliacijos skylės. Kaip galime matyti nuotraukose, šios skylės uždengtos apsauga nuo dulkių. Kitaip nei kompiuterio priekyje įrengta apsauga, šių negalima išimti iš korpuso, mat jos yra priklijuotos.<br />
<br />Įdomią galimybę galime matyti pažiūrėję į apatinius keturis PCI/PCI-E praplėtimo lizdus. Juose paliktos ventiliacijos angos ir angos varžtams, kurių pagalba galima įmontuoti papildomą 80 x 80 mm ventiliatorių. Idėja nebloga, tačiau užtenka įdėti vieną plokštę į kažkurią į keturių apatinių pagrindinės plokštės lizdų ir aušintuvo ten įdėt nepavyks.<br />
<br />Korpuso viršuje taip pat yra įrengta vieta papildomam 80 x 80, 92 x 92 arba 120 x 120 mm ventiliatoriui, šiltam orui iš korpuso pašalinti.</p>
<p><a class="ns" href="http://svarke.technews.lt/Clodius/OptionalCooler.jpg">
<div class="imgright"><img src="http://svarke.technews.lt/Clodius/small/OptionalCooler.jpg" border="1" /></div>
<p></a><a class="ns" href="http://svarke.technews.lt/Clodius/PCISlots.jpg"><br /><img src="http://svarke.technews.lt/Clodius/small/PCISlots.jpg" /><br /></a></p>
<p>Korpuso apačioje esantys laidai yra skirti įjungimo mygtukui, perkrovimo mygtukui, priekinių USB bei garso jungčių prijungimui. Prie kitų dviejų laidų prijungti du korpuso ventiliatoriai, mat korpuso priekyje esantis sidabro spalvos apvadas yra ne tik estetinė detalė, tačiau ir aušintuvų reguliatorius. Tačiau apie jį šiek tiek vėliau.</p>
<p><b>Montavimo darbai</b></p>
<p>Laikas į korpusą sukraut visą geležį. Komponentai jau įprasti, naudoti ir kitose apžvalgose. Žemiau pateikiamas sąrašas.</p>
<p><img src="http://www.technews.lt/upl/Failai/PCConfigPropeller.PNG" /></p>
<p>Ką gi, pirmiausiai nuėmiau visą plastikinį korpuso priekį, kadangi to prireiks montuojant optinį įrenginį. Be to, iš arčiau bus galima pažvelgti į "nuogą" korpusą. Jo nuėmimas labai paprastas. Plastmasinė korpuso dalis laikoma šešių (trys vienoje, trys kitoje korpuso pusėje) plastmasinių fiksatorių. Juos užtenka šiek tiek spustelti ir pastumti, ir jie "iššoka".</p>
<p><img src="http://svarke.technews.lt/Clodius/small/Opening front panel.jpg" /></p>
<p>Trys iš keturių 5.25" nišų yra uždengtos metaliniais dangteliais, kuriuos išėmus, vėliau galima prisukti dviem varžtais. Kaip sako <i>Nexus</i>, "<i>Clodius</i> yra pilnas staigmenų" - ketvirtąją 5.25" nišą dengiančiame dangtelyje įsukta 12 pirštais atsukamų varžtų kietųjų diskų ir kitų įrenginių tvirtinimui. Taip, tai tikrai staigmena, tačiau tuos varžtus mieliau būčiau radęs maišelyje kartu su kitais.</p>
<p><a class="ns" href="http://svarke.technews.lt/Clodius/FrontpanelBack.jpg">
<div class="imgright"><img src="http://svarke.technews.lt/Clodius/small/FrontpanelBack.jpg" border="1" /></div>
<p></a><a class="ns" href="http://svarke.technews.lt/Clodius/FrontNaked.jpg"><br /><img src="http://svarke.technews.lt/Clodius/small/FrontNaked.jpg" /><br /></a></p>
<p><img src=" http://svarke.technews.lt/Clodius/small/Thumbscrews.jpg" /></p>
<p>Kiek žemiau po 3.5" nišomis ir USB bei ausinių ir mikrofonų lizdais yra ir įjungimo mygtukas kartu su aušintuvų valdikliu, į kurį atkeliauja nemažai laidų. Tai aušintuvų kabeliai bei šviesos diodų laidai.</p>
<p><a class="ns" href="http://svarke.technews.lt/Clodius/CoolerRegulator.jpg"><br /><img src="http://svarke.technews.lt/Clodius/small/CoolerRegulator.jpg" /><br /></a></p>
<p>Tiek kietuosius diskus, tiek ir optinius įrenginius tenka montuoti senais gerais varžtais, kadangi šiame korpuse neįrengti kitokie šių komponentų tvirtinimo metodai. Čia praverčia minėti pirštais užsukami varžtai, kadangi jiems prisukti nereikia atsuktuvo.</p>
<p>Į pagrindinės plokštės instaliavimo vietą jau įsuktos šešios pakylėlės. Dar tris galima rasti tarp kitų prie korpuso pridėtų varžtų. Prieš dedant pagrindinę plokštę (šiame korpuse galima naudoti ATX ir mATX standarto pagrindines plokštes) taip pat reikia išimti korpuse esantį galinį dangtelį ir įdėti tokį, kuris pritaikytas pagrindinei plokštei. Tiesą sakant, išimti jį buvo sunkiausias darbas viso montavimo metu. Dangtelis neprisuktas jokiais varžtais - jį paprasčiausiai reikia "išlaužt". Taip pačiai "išlaužt" tektų ir keturi apatinius PCI jungčių dangtelius. Trys viršutiniai išsiima atsukus vieną varžtą ir išėmus plokštę gali būti vėl įdėti atgal.</p>
<p><a class="ns" href="http://svarke.technews.lt/Clodius/Installed.jpg">
<div class="imgright"><img src="http://svarke.technews.lt/Clodius/small/Installed.jpg" border="1" /></div>
<p></a><a class="ns" href="http://svarke.technews.lt/Clodius/DSC05417.jpg"><br /><img src="http://svarke.technews.lt/Clodius/small/DSC05417.jpg" /><br /></a></p>
<p>Įrengiant korpusą jokių didesnių keblumų nekilo. Korpuso kraštai pakankamai gerai apdirbti, todėl nesikėsino į mano pirštų sveikatą. Kaip matyti nuotraukoje, sujungus visus komponentus, erdvės ne tiek ir mažai. Visgi ilgiausios vaizdo plokštės galėtų kliudyti kietąjį diską, jeigu jis būtų tokiame pačiame aukštyje. Visgi jį perkėlus į kitą vietą problema dingtų. Kadangi naudojamas standartinis Intel procesoriaus aušintuvas, nedidelis korpuso plotis taip pat nesukėlė visiškai jokių problemų. Visgi jų galėtų atsirasti su tokiais monstrais kaip <a class="ns" href="http://www.technews.lt/index.php?id=Kas&Id=1058"><i>Orochi</i></a>.</p>
<p><b>Bandymai</b></p>
<p>Sudėjus viską į vietas belieka kompiuterį įjungti. Aplink įjungimo mygtuką iškart užsižiebia maloni mėlyna spalva. Kietojo disko aktyvumo indikacijos diodas, pasislėpęs už perkrovimo mygtuko, mirksi raudonai.</p>
<p><a class="ns" href="http://svarke.technews.lt/Clodius/Lights2.jpg">
<div class="imgright"><img src="http://svarke.technews.lt/Clodius/small/Lights2.jpg" border="1" /></div>
<p></a><a class="ns" href="http://svarke.technews.lt/Clodius/Lights.jpg"><br /><img src="http://svarke.technews.lt/Clodius/small/Lights.jpg" /><br /></a></p>
<p>Aušintuvų valdiklio apvadas visgi gali šviesti ne tik mėlyna, bet ir violetine arba raudona spalva. Skirtingos spalvos - tai indikacija apie korpuso temperatūrą. Kartu su visa krūva kitų korpuso laidų įsimaišęs yra ir termojutiklis, kuriuo informacija apie temperatūrą ir yra perduodama. Mėlyna spalva dega, kai temperatūra neviršija 45 laipsnių pagal Celsijų. Temperatūrai kylant aukščiau užsižiebia violetinė spalva, o pasiekus 65 laipsnius - raudona.</p>
<p><img src="http://svarke.technews.lt/Clodius/clodiusdialbig.gif" /></p>
<p><img src="http://svarke.technews.lt/Clodius/small/temp.jpg" /></p>
<p>Jau minėjau, kad korpuse įrengta daug ventiliacijos angų. Be to, įtaisyti ir du 120 x 120 mm ventiliatoriai. Tai <i>Nexus Real Silent</i> ventiliatoriai. Jie sukasi 1000 – 1700 apsukų (+/-10%) per minutę greičiu. Ventiliatoriaus sukuriamas oro srautas siekia 38.87 CFM.</p>
<p><a class="ns" href="http://svarke.technews.lt/Clodius/FanBottom.jpg">
<div class="imgright"><img src="http://svarke.technews.lt/Clodius/small/FanBottom.jpg" border="1" /></div>
<p></a><a class="ns" href="http://svarke.technews.lt/Clodius/FanTop.jpg"><br /><img src="http://svarke.technews.lt/Clodius/small/FanTop.jpg" /><br /></a></p>
<p>Be abejo, lieka išbandyt, kaip šie aušintuvai įtakoja komponentų temperatūras. Temperatūras matavau su išjungtais korpuso ventiliatoriais, veikiant jiems minimaliomis apsukomis ir visu pajėgumu. temperatūros fiksuotos uždarame korpuse <i>PC Wizard</i> programos pagalba. Temperatūra ramiame režime fiksuota praėjus pusvalandžiui nuo kompiuterio įjungimo. Komponentų apkrovimui buvo naudotos <i>IOMeter</i> (kietajam diskui) ir <i>Fur Render Benchmark</i> (grafikos plokštei) programos. Aplinkos temperatūra siekė 24 laipsnius pagal Celsijų. Bandymų rezultatai - lentelėje.</p>
<p><img src="http://svarke.technews.lt/Clodius/ClodiusResults.jpg" /></p>
<p>Korpuso aušintuvai iš tiesų daro nemažą įtaką komponentų temperatūroms. Tiesa, nors minimaliomis apsukomis aušintuvai veikė negirdimai, tačiau maksimaliomis apsukomis jų triukšmas gana ženkliai padidėja. Kadangi net ir mažesnėmis apsukomis veikiantys ventiliatoriai efektyviai sumažina temperatūras, nėra reikalo ventiliatoriams suktis pilnomis apsukomis.</p>
<p><b>Išvados</b></p>
<p><i>Clodius</i> tikrai nėra vienas iš "pigiųjų" korpusų, kurie dažniausiai naudojami "akcijiniuose" kompiuterių parduotuvių sukomplektuotuose kompiuteriuose. Jis yra tvirtas, su per daug neišsišokančiomis išvaizdos detalėmis, gera ventiliacija, o komponentų montavimas jame nesukėlė nepatogumų.  Be abejo, jam trūksta kai kuriems brangesniems korpusams būdingų funkcijų, kaip, pavyzdžiui, plokščių bei kietųjų diskų fiksavimas be varžtų. Aliuminis, kaip pagrindinė korpuso gamybos medžiaga taip pat galėtų sumažinti bendrą gaminio svorį. Papildoma erdvė taip pat nepamaišytų. Visgi tai - jau kita kainų kategorija. Prieš perkant šį korpusą reiktų įsitikinti, kad procesoriaus aušintuvas tilps į korpusą. <i>Nexus Clodius</i> Lietuvoje įsigyti galima už maždaug 200 litų. Manau už tokią kainą šį korpusą galima rekomenduoti tiems, kurie nori šiek tiek daugiau nei įprastinės „pigienos“.</p>
<p><img src="http://www.technews.lt/upl/Failai/derinys.png" /></p>
<div class="imgright"><img src="http://www.technews.lt/upl/Failai/nexuslogo.gif" border="1" /></div>
<p>Dėkojame <a class="ns" href="http://www.nexustek.nl/"><i>Nexus</i></a> už suteiktą galimybę išbandyti šį gaminį.</p>
<p></p>
