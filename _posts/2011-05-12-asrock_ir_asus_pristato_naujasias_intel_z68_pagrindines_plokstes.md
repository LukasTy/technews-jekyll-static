---
layout: post
status: publish
published: true
title: ASRock ir Asus pristato naująsias Intel Z68 pagrindines plokštes
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5858
wordpress_url: http://localhost/site/new/asrock_ir_asus_pristato_naujasias_intel_z68_pagrindines_plokstes/
date: '2011-05-12 21:12:23 +0300'
date_gmt: '2011-05-12 21:12:23 +0300'
categories:
- Naujienos
---
<div class="imgright"><img src="http://technews.lt/upload/asusrogz68.jpg"  /></div>
<p>Vakar didžiausi pagrindinių plokščių gamintojai, Intel uždegus žalią šviesą, pristatė naująsias savo pagrindines plokštes su Z68 Express lustų rinkiniu. Mes kalbame apie ASRock, Asus, MSI ir Gigabyte kompanijas, o apie pirmųjų dviejų produktus – čia.</p>
<p>Visų pirmiausia apie ASRock produktus. Kompanija pristatė tris gaminius – Z68 Extreme4 bei Z68 Pro3, kurie yra įprasto ATX formato, o trečiasis, Z68 Pro3-M, microATX formato. Visos pagrindinės plokštės, žinoma, palaiko LGA1155 centrinius procesorius, turi DDR3-2133 darbinės atminties palaikymą, LucidLogix Virtu bei Intel SRT technologijas.</p>
<p>Visi trys Z68 modeliai taipogi pasižymi D-Sub, DVI ir HDMI išvestimis, o brangesni Z68 Extreme4 ir Z68 Pro3 taipogi ir DisplayPort išvestimis. Nepamirškime ir visoms pagrindinėms plokštėms įdiegto UEFI BIOS, USB 3.0 jungčių. Bene didžiausias skirtumas tarp jų visų – PCI-Express linijos. Brangiausias Z68 Extreme4 turi tris tokias linijas ir leis jums sujungti porą vaizdo plokščių iš AMD arba nVidia, o Z68 Pro3 ir Z68 Pro3-M turi tik po vieną liniją.</p>
<p><center><br /><img src="http://technews.lt/upload/asrockz68.jpg" /><br /></center></p>
<p>Asus, tuo tarpu, į rinką žengs su keturiais gaminiais. Trys iš jų priklausys P8Z68 serijai, o vienas – ypač aukštos klasės ROG šeimai. Skirtingai, nei ASRock pasiūlymuose, visos Asus pagrindinės plokštės turės daugiau nei po vieną PCIe x16 liniją ir galės palaikyti iki kelių AMD bei nVidia grafinių plokščių vienu metu.</p>
<p>Asus P8Z68 serijos narių ir ROG šeimos nario skirtumai – priedai bei USB 3.0 jungtys. Visi P8Z68 nariai galinėje dalyje turės dvi USB 3.0 išvestis, tačiau dvi bus galima išvesti ir į korpuso priekį, jei korpusas naująją USB sąsają palaiko. Štai tuo tarpu ROG šeimos narys jau gale turi keturias USB 3.0 jungtis su galimybe pajungti dvi korpuso priekyje ir atkeliauja su SuperFX X-Fi 2 garso plokšte.</p>
