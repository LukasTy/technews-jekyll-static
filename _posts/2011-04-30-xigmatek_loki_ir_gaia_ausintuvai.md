---
layout: post
status: publish
published: true
title: Xigmatek Loki ir Gaia aušintuvai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5821
wordpress_url: http://localhost/site/new/xigmatek_loki_ir_gaia_ausintuvai/
date: '2011-04-30 22:09:05 +0300'
date_gmt: '2011-04-30 22:09:05 +0300'
categories:
- Aušinimas
- Apžvalgos
---
<p>Pastaruoju metu mes apžvelginėjome aukštos klasės centrinio procesoriaus aušintuvus, tačiau ką įdomaus galėtumėme rasti biudžetinėje klasėje? Štai kompanija Xigmatek mums pasiūlė išbandyti du ne tokius gigantiškus bei pigius Loki ir Gaia procesoriaus aušintuvus.</p>
<p>TURINYS:<br />
<br />>Šiek tiek apie Xigmatek<br />
<br />>Apie Xigmatek Loki išsamiai<br />
<br />>Apie Xigmatek Gaia išsamiai<br />
<br />>Testavimas<br />
<br />>Kainos/Spartos santykis<br />
<br />>Išvados</p>
<p><b>Šiek tiek apie Xigmatek</b></p>
<p>Kompanija įsikūrė visai neseniai - 2005-aisias, tačiau iki šių dienų sukūrė ir pagamino pakankamai daug produktų. Turbūt dauguma Jūsų žinote, kad tai aušinimo sprendimų kompanija gaminanti procesorių, vaizdo plokščių aušintuvus, maitinimo blokus, ventiliatorius ir dar šį bei tą, tiksliau termopastas bei montavimo rinkinius. Šiuo metu kompanija taipogi siūlo korpusus, o produktų linijos labai išsiplėtusios – Xigmatek turi daugiau nei 10 skirtingų aušintuvų centriniams procesoriams, siūlo keletą maitinimo blokų serijų kaip ir septynis skirtingus korpusus įvairaus tipo sistemoms.</p>
<p><b>Apie Xigmatek Loki išsamiai</b></p>
<p>Xigmatek Loki į mūsų bandymų poligoną atkeliavo kaip niekad mažoje pakuotėje, tačiau tai nestebina – pats produktas yra vienas iš pigesnių mūsų bandytų aušintuvų, o ir dėl savo dydžio jis puikiai tilptų kai kuriuose HTPC sistemoms skirtuose ar tiesiog mažuose korpusuose.</p>
<p>Loki, kaip ir mūsų kiek ankščiau bandytas aukštos klasės Xigmatek Aegir aušintuvas, priklauso kompanijos H.D.T serijai. Šios serijos išskirtinumas labai paprastas – procesorius karštį perduoda ne variniam pagrindui, tačiau iškart šiluminiams vamzdeliams. Kiek tai efektyvu, sunku pasakyti, tačiau ant pakuotės gamintojas tai pažymi kaip vieną iš pagrindinių savybių. Loki taip pat galimas įvairioms platformoms – praktiškai visiems naujesniems AMD ir Intel centriniams procesoriams.</p>
<p><a class="ns" href="http://technews.lt/SB/Xigmatek%20Budget/Dideles/2.jpg">
<div class="imgright"><img src="http://technews.lt/SB/Xigmatek%20Budget/Mazos/2.jpg"  /></div>
<p></a><a class="ns" href="http://technews.lt/SB/Xigmatek%20Budget/Dideles/1.jpg"><br /><img src="http://technews.lt/SB/Xigmatek%20Budget/Mazos/1.jpg" /><br /></a></p>
<p>Priekinėje pusėje kompanija pažymi tai, ką matome net neatidarę pakuotės – mažą dydį bei svorį. Tiesa, prie aušintuvo, pasak kompanijos, galima primontuoti ir antrą ventiliatorių, tad nieko keisto, jog pakuotėje mes rasime ne keturias, o net aštuonias tvirtinimo gumas. Galinėje pusėje, tuo tarpu, nurodomos specifikacijos, kurias nekantriausi gali pažiūrėti spustelėję fotografiją, visgi mes neskubėsime ir prie produkto specifikacijų pereisime palaipsniui.</p>
<p><a class="ns" href="http://technews.lt/SB/Xigmatek%20Budget/Dideles/4.jpg">
<div class="imgright"><img src="http://technews.lt/SB/Xigmatek%20Budget/Mazos/4.jpg"  /></div>
<p></a><a class="ns" href="http://technews.lt/SB/Xigmatek%20Budget/Dideles/3.jpg"><br /><img src="http://technews.lt/SB/Xigmatek%20Budget/Mazos/3.jpg" /><br /></a></p>
<p>Atidarę pakuotę, atsižvelgdami į aušintuvo kainą, stebuklų nesitikėjome. Taip ir nutiko – mažasis radiatorius, mažasis ventiliatorius, vartotojo vadovas ir tvirtinimo mechanizmai. Nepaisant to, kad Xigmatek ant pakuotės teigia, jog šio produkto instaliavimas yra labai lengvas, AMD sistemoje matėme dar įprastam vartotojui draugiškesnių sprendimų, kurie galėjo būti panaudoti ir čia. Net nežvelgiant į viską, čia randame terpomastos, tačiau ne tūbelę, o menką jos kiekį plastmasiniame maišelyje.</p>
<p><a class="ns" href="http://technews.lt/SB/Xigmatek%20Budget/Dideles/6.jpg">
<div class="imgright"><img src="http://technews.lt/SB/Xigmatek%20Budget/Mazos/6.jpg"  /></div>
<p></a><a class="ns" href="http://technews.lt/SB/Xigmatek%20Budget/Dideles/5.jpg"><br /><img src="http://technews.lt/SB/Xigmatek%20Budget/Mazos/5.jpg" /><br /></a></p>
<p>Xigmatek Loki radiatorius yra bokšto tipo ir labai, labai paprastas. Jis, kaip minėjau ankščiau, labai kompaktiškas. Jo visas aukštis tesiekia 125 milimetrus, plotis tik 92 milimetrus, o storis tėra 50 milimetrų. Sveria šis mažylis su ventiliatoriumi irgi viso labo 430 gramų.</p>
<p>Radiatorių sudaro 42 aliumininės plokštelės, kurios eina išilgai per visą radiatorių ir niekur neprasiskiria. Priekyje ir gale yra išpjautos skylės aušintuvų montavimui, bet keista tai, jog jos tęsiasi per visas aliuminines plokšteles. Galbūt taip atrodo šauniau, tačiau vargu ar tai padeda pasiekti geresnius aušinimo rezultatus, nei tuo atveju, jei jos nesitestų per visas aliuminines plokšteles. O štai per visas minėtas plokštelės nuo pat apačios iki viršaus keliauja trys variniai U formos šiluminiai vamzdeliai, kurių pagalba iš procesoriaus „ištraukiama“ šiluma.</p>
<p><a class="ns" href="http://technews.lt/SB/Xigmatek%20Budget/Dideles/8.jpg">
<div class="imgright"><img src="http://technews.lt/SB/Xigmatek%20Budget/Mazos/8.jpg"  /></div>
<p></a><a class="ns" href="http://technews.lt/SB/Xigmatek%20Budget/Dideles/7.jpg"><br /><img src="http://technews.lt/SB/Xigmatek%20Budget/Mazos/7.jpg" /><br /></a></p>
<p>Xigmatek Loki priklauso kompanijos H.D.T serijai, taigi su procesoriumi liečiasi ne varinio pagrindo pagalba, tačiau tiesiai su šiluminiais vamzdeliais. Apie nušlifavimo kokybę kalbėti tokiu atveju, kai naudojama panaši technologija, nėra prasmės – su procesoriaus pagrindu tikrai nesiliečia visas aušintuvo pagrindas, kurį, Loki atveju, atstoja trys šiluminiai vamzdeliai.</p>
<p><a class="ns" href="http://technews.lt/SB/Xigmatek%20Budget/Dideles/10.jpg">
<div class="imgright"><img src="http://technews.lt/SB/Xigmatek%20Budget/Mazos/10.jpg"  /></div>
<p></a><a class="ns" href="http://technews.lt/SB/Xigmatek%20Budget/Dideles/9.jpg"><br /><img src="http://technews.lt/SB/Xigmatek%20Budget/Mazos/9.jpg" /><br /></a></p>
<p>Pakuotėje mes radome taip pat gana mažą, vos 92 milimetrų diametro ventiliatorių, tačiau vieną, kuris, visgi, pasirodė esąs gana įdomus. Sužinojome, jog jis gali suktis net 1200-2800 apsisukimų per minutę diapazone, tačiau norėčiau pasakyti, jog darbuodamasis 2800 RPM dažniu jis veikė panašiu garsumu, kaip naikintuvas. Visgi, kad išnaudotumėme visą aušinimo sprendimo potencialą, testų metu ventiliatorius sukosi maksimaliais jam galimais apsisukimais.  Antro ventiliatoriaus nenaudojome, nes jo kompanija tiesiog nesiūlo pakuotėje, taip norėdama išlaikyti Loki kainą kuo galima mažesnę.</p>
<p><a class="ns" href="http://technews.lt/SB/Xigmatek%20Budget/Dideles/12.jpg">
<div class="imgright"><img src="http://technews.lt/SB/Xigmatek%20Budget/Mazos/12.jpg"  /></div>
<p></a><a class="ns" href="http://technews.lt/SB/Xigmatek%20Budget/Dideles/11.jpg"><br /><img src="http://technews.lt/SB/Xigmatek%20Budget/Mazos/11.jpg" /><br /></a></p>
<p><b>Apie Xigmatek Gaia išsamiai</b></p>
<p>Kitas biudžetinės klasės produktas iš Xigmatek – Gaia. Šis parduodamas gana panašaus apipavidalinimo pakuotėje, skirtumas tik tas, jog panaudota kita spalvų schema, o ir pati pakuotė, dėka didesnio radiatoriaus ir ventiliatoriaus, yra apie pusantro karto didesnė.</p>
<p>Ypatybėmis tai – tas pats Loki. Mūsų jau minėta H.D.T technologija, kuri panaudota Loki aušintuve, matoma ir čia, kaip ir galimybė pritaisyti du aušintuvus bei patį aušintuvą uždėti tiek ant daugelio Intel, tiek ir ant AMD centrinių procesorių. Galinėje pakuotės pusėje nurodomos produkto specifikacijos, apie kurias mes netrukus išsamiau ir pakalbėsime.</p>
<p><a class="ns" href="http://technews.lt/SB/Xigmatek%20Budget/Dideles/14.jpg">
<div class="imgright"><img src="http://technews.lt/SB/Xigmatek%20Budget/Mazos/14.jpg"  /></div>
<p></a><a class="ns" href="http://technews.lt/SB/Xigmatek%20Budget/Dideles/13.jpg"><br /><img src="http://technews.lt/SB/Xigmatek%20Budget/Mazos/13.jpg" /><br /></a></p>
<p>Abejų produkto pakuočių turinys yra identiškas, nes naudojama lygiai tokia pati montavimo sistema. Galbūt šiame brangesniame produkte ir tikėjausi rasti nors šokia tokią mažą termopastos tūbelę, tačiau gavosi taip, jog radau tą patį, kaip ir Loki – tiesiog mažą jos kiekį vienam užtepimui plastmasiniame maišelyje. Nieko keisto, nes abu produktai yra nutaikyti į mažą biudžetą turinčius vartotojus, kurie visgi nori geresnio našumo, nei pasiūlo standartinis sprendimas – taupyta ten, kur galima.</p>
<p><a class="ns" href="http://technews.lt/SB/Xigmatek%20Budget/Dideles/16.jpg">
<div class="imgright"><img src="http://technews.lt/SB/Xigmatek%20Budget/Mazos/16.jpg"  /></div>
<p></a><a class="ns" href="http://technews.lt/SB/Xigmatek%20Budget/Dideles/15.jpg"><br /><img src="http://technews.lt/SB/Xigmatek%20Budget/Mazos/15.jpg" /><br /></a></p>
<p>Be jokios abejonės, skirtumai pasimato vos atidarius dėžutę. Nors Gaia radiatorius yra to paties bokšto tipo, tačiau žymiai didesnis. Skaičiai tai puikiai nusako – 150 milimetrų bendras aukštis, 120 milimetrų plotis, nors štai storis siekia tuos pačius 50 milimetrų, kaip ir Loki aušintuve. Svoris, žinoma, taipogi padidėjęs – jau net 460 gramų vien be 120mm skersmens ventiliatoriaus.</p>
<p>Kaip ir Loki, Gaia sudaro 42 aliumininės plokštelės, tačiau jos žymiai ilgesnės, o ir tarpai tarp jų didesni. Kai Loki naudoja tiesiog tiesiai sudėtas banguotas aliuminines plokšteles, tai Gaia yra suprojektuotas kiek kitaip. Xigmatek tiksliai nenurodo, kodėl panaudotas būtent toks jų išdėstymas, tačiau ties radiatoriaus viduriu bei jo šonuose yra po dvi išpjovas, kurios, pasak kompanijos, karštam orui padeda geriau išsisklaidyti. Čia per visas plokštelės, panašiai kaip ir kitame mūsų bandomame aušintuve, nuo pat apačios iki viršaus keliauja trys variniai U formos šiluminiai vamzdeliai, bet jie yra storesni, nei Loki. Kai vieno Loki šiluminio vamzdelio skersmuo yra 6 milimetrai, tai Gaia naudoja storesnius, jau 8 milimetro storio vamzdelius.</p>
<p><a class="ns" href="http://technews.lt/SB/Xigmatek%20Budget/Dideles/18.jpg">
<div class="imgright"><img src="http://technews.lt/SB/Xigmatek%20Budget/Mazos/18.jpg"  /></div>
<p></a><a class="ns" href="http://technews.lt/SB/Xigmatek%20Budget/Dideles/17.jpg"><br /><img src="http://technews.lt/SB/Xigmatek%20Budget/Mazos/17.jpg" /><br /></a></p>
<p>Kalbėdami apie pagrindą nesiplėsime – jis naudoja tą pačią H.D.T technologiją, kai su procesoriumi tiesiogiai liečiasi šiluminiai vamzdeliai. Skirtumas tik tas, kaip minėjome, jog čia šiluminiai vamzdeliai kiek storesni, taigi jie teoriškai turėtų perduoti daugiau karčio aliumininėms plokštelėms. Tenka pastebėti, kad iš pažiūros ir tariama nušlifavimo kokybė yra labai, labai panaši, kaip ir kitame mūsų bandomame Xigmatek gaminyje.</p>
<p><a class="ns" href="http://technews.lt/SB/Xigmatek%20Budget/Dideles/20.jpg">
<div class="imgright"><img src="http://technews.lt/SB/Xigmatek%20Budget/Mazos/20.jpg"  /></div>
<p></a><a class="ns" href="http://technews.lt/SB/Xigmatek%20Budget/Dideles/19.jpg"><br /><img src="http://technews.lt/SB/Xigmatek%20Budget/Mazos/19.jpg" /><br /></a></p>
<p>Dar vienas skirtumas – naudojamas ventiliatorius. Panaudotas tipinis, 120mm diametro ventiliatorius, kuris ant Gaia radiatoriaus yra pajėgus suktis 800-1500 dažnio diapazone. Malonus pasirodė aspektas, jog jis yra gana tylus net ir dirbdamas maksimaliais 1500 apsisukimais per minutę, ko tikrai negalėjome pasakyti apie mažylį Loki aušintuve, kuris geba suktis netgi 2800 RPM dažniu.</p>
<p><a class="ns" href="http://technews.lt/SB/Xigmatek%20Budget/Dideles/22.jpg">
<div class="imgright"><img src="http://technews.lt/SB/Xigmatek%20Budget/Mazos/22.jpg"  /></div>
<p></a><a class="ns" href="http://technews.lt/SB/Xigmatek%20Budget/Dideles/21.jpg"><br /><img src="http://technews.lt/SB/Xigmatek%20Budget/Mazos/21.jpg" /><br /></a></p>
<p>Apie montavimą pakalbėsime čia, nes abu aušintuvai naudoja lygiai tokią pačią sistemą. Ji nėra draugiškiausia, tačiau ir nėra labai sudėtinga, tačiau padirbėti reikės. Visų pirma pagrindinę plokštę jums išsiimti veikiausiai reikės – pakeisti galinę pagrindinės plokštės plokštelę yra tiesiog būtina. Tuo vargai nesibaigia – prie radiatoriaus pagrindo dar reikia priveržti ir aliumininį laikiklį.</p>
<p>Patarimas būtų ventiliatorių uždėti prieš tai, kai yra uždedamas radiatorius ant procesoriaus – guminiai anti-vibraciniai laikikliai yra tikra nesąmonė ir reikės ne tik pavargti juos įdedant į ventiliatorių, bet ir pastarąjį pritvirtinti prie radiatoriaus. Kodėl naudojama tokia kvaila sistema, sunku pasakyti, tačiau man patinka konkurentų sprendimai, kai ventiliatorius uždedamas užspaudžiant laikiklius ar panašiai. Uždėjus aušintuvą, likę jo primontavimo darbai atliekami pirštais – jums reikėtų užsukti keturis apvalius varžtus. Abu aušintuvai yra praktiškai taip pat montuojami abejoms platformoms, skirtumas tik tas, jog reikia naudoti skirtingas skyles.</p>
<p><b>Testavimas</b></p>
<p>Testai vyko su AMD sistema. Procesorių aušintuvams rodomiems rezultatams įtakos neturėjo jokie pašaliniai veiksmai. Iš pradžių bandėme, kaip aušintuvai darbuojasi su AMD Phenom II X4 925 jo standartiniuose nustatymuose, vėliau dažnį, kaip ir voltažą, pakėlėme iki atitinkamai 3,3GHz bei 1,45V. Ramybės rėžimu kompiuteris veikdavo 15 minučių, tada buvo „paimamas“ rezultatas, tiek pat laiko laukėme ir užkraudami procesorių su OCCT programine įranga. Viso testavimo metu naudojome Noctua NT-H1 termopastą, kuri buvo tepama iš naujo po kiekvieno bandymo. Taip pat norėčiau atkreipti dėmesį į rodyklės ženklus testų lentelėse. Jei rodyklė kyla į viršų, rezultatas tuo geresnis, kuo didesnis skaičius, jei rodyklė leidžiasi žemyn – rezultatas tuo geresnis, kuo skaičius mažesnis. Šią rodyklės praktiką naudosime ir ateityje, tačiau ji aušintuvų testuose neturi daug reikšmės – kuo rezultatas mažesnis, tuo geriau. </p>
<p>Bandymų sistema: </p>
<p>• Centrinis procesorius: AMD Phenom II X4 925 2,8GHz 1,35V@3,3GHz 1,45V<br />
<br />• Pagrindinė plokštė: MSI 870A-G54<br />
<br />• Vaizdo plokštės: AMD Radeon HD 6970<br />
<br />• Darbinė atmintis: OCZ Gold 4GB DDR3-1600MHz<br />
<br />• Kietasis diskas: Apacer 128GB SSD<br />
<br />• Maitinimo blokas: Cougar 700W</p>
<p><img src="http://technews.lt/SB/Xigmatek%20Budget/Testai/1.png" /></p>
<p><img src="http://technews.lt/SB/Xigmatek%20Budget/Testai/2.png" /></p>
<p>Mažylis Xigmatek Loki nustebino – jis įveikė didesnį Arctic Cooling Freezer Xtreme 2 aušintuvą ir pretenduoja tapti produktu, kuris turės patį geriausią kainos ir kokybės santykį mūsų centrinio procesoriaus aušintuvų testuose atimdamas jį iš Arctic Cooling gaminio. Xigmatek Gaia nuostabos stoka taip pat nepasižymėjo – nespartintą AMD Phenom II X4 925 procesorių šis biudžetinės klasės sprendimas aušino net šiek tiek geriau, nei brangus Coolink Corator DS bei lygiai taip pat, kaip tylusis Noctua NH-U9B SE2.</p>
<p><img src="http://technews.lt/SB/Xigmatek%20Budget/Testai/3.png" /></p>
<p><img src="http://technews.lt/SB/Xigmatek%20Budget/Testai/4.png" /></p>
<p>Paspartinus mūsų turimą centrinį procesorių, Xigmatek Loki persvara prieš AC Freezer Xtreme 2 kiek sumažėjo, bet persvara ir lieka persvara. Kitas biudžetinės klasės atstovas Ximgatek Gaia ir toliau stebino – vos vieno laipsnio atsilikimas nuo Noctua NH-U9B SE2 net ir pakėlus Phenom II X4 dažnį.</p>
<p><b>Kainos/Spartos santykis</b></p>
<p>Tai naujas skyrelis mūsų centrinio procesoriaus aušintuvų testuose. Kiekvieną kartą pateikdami vis naujo aušintuvo apžvalgą, mes atnaujinsime šį skyrelį, įrašydami ir naująjį gaminį. Šį kartą pateiksime „Technews.lt taškus“ jau net devyniems aušintuvams, kurie sudalyvavo mūsų testuose. Taškai skaičiuojami labai paprastai – sudedami visi aušinimo rezultatai ir kaina. Kadangi kaina, ypač pigių aušintuvų, nuo brangesnių ir spartesnių gali skirtis net apie 40 vienetų, ši sudaro 40 procentų viso balo, tuo tarpu aušinimo rezultatai – 60 procentų. Akivaizdu, kad kuo taškų mažiau, tuo aušintuvas turi geresnį kainos/spartos santykį, taigi mes gavome štai tokius rezultatus pridėję ir mūsų testavimo poligone pasirodžiusius Xigmatek Loki bei Gaia centrinio procesoriaus aušintuvus:</p>
<p>1. Xigmatek Loki - 168,6 taškai<br />
<br />2. Xigmatek Gaia – 172 taškai<br />
<br />3. AC Freezer Xtreme 2 – 179,9 taškai<br />
<br />4. Xigmatek Aegir – 183,6 taškai<br />
<br />5. AC Freezer 13 – 184,2 taškai<br />
<br />6. Noctua NH-C12P SE14 – 186,2 taškai<br />
<br />7. Coolink Corator DS – 192,2 taškai<br />
<br />8. Noctua NH-U9B SE2 – 193,2 taškai<br />
<br />9. Noctua NH-C14 - 193,4 taškai</p>
<p><b>Išvada</b></p>
<p>Tenka pripažinti faktą, jog biudžetinės klasės sprendimai niekad nei iš tolo neprilygs mūsų testo lyderiams iš Noctua rodomiems rezultatams, tačiau jie skirti technikos entuziastams, o žodžiai, jog mūsų bandyti aušintuvai yra iki penkių kartų pigesni, nei aukščiausios klasės Noctua sprendimai, sudomins ne vieną kompiuterių naudotoją, kuris negali išleisti poros šimtų litų procesoriaus aušintuvui.</p>
<p>Xigmatek Loki dėl savo ypač mažos kainos, kuri Europoje siekia vos 15 eurų, tampa produktu, kuris mūsų testuose įgyja geriausią kainos ir kokybės santykį iš visų bandytų aušintuvų. Jį tikrai verta įsigyti, jei aušintuvui išleisti negalite daug, ar tiesiog turite HTPC sistemą, o standartinis aušinimas jūsų netenkina. Xigmatek Gaia taipogi pademonstravo puikius rezultatus ir nors jis kainuoja 22 eurų, tačiau už papildomus septynis eurus pasiūlo atitinkamą našumą net ir paspartinus centrinį procesorių.</p>
<p>Didžiausias Loki minusas yra ypač garsus ventiliatorius, kuris sukasi net 2800 RPM dažniu. Jis dirba lyg naikintuvas ir užgoš bet ką jūsų sistemoje – tiek sisteminius ventiliatorius, tiek ir vaizdo plokštės aušintuvą, jei jūs nenaudojate pasyviu aušinimo pasižyminčios vaizdo plokštės. Sumažinus vos 92mm diametrą turinčio ventiliatoriaus apsisukimus iki 2000 RPM gyventi galima, tačiau jo našumas iškart sumažės apie 1,5-2 laipsnio, tačiau už 15 eurų ir tai jau yra gana neblogai.</p>
<p>Turint 75 litus kišenėje, neįsigyti Xigmatek Gaia būtų tikra kvailystė. Jis rodo beveik identiškus rezultatus, kaip kad dvigubai daugiau kainuojantys Noctua NH-U9B SE2 ar Coolink Corator DS aušintuvai ir nors jūs galite susidurti su problemomis keldami dažnį, sakykime, Intel sistemose, tačiau didelių stebuklų tikėtis iš aušintuvo, kuris kainuoja mažiau 100 litų, nevertėtų. Xigmatek Gaia, kaip ir Loki, taipogi skiriamas kainos ir kokybės apdovanojimas – šie aušintuvai jų tiesiog verti.</p>
<p><center><br /><img src="http://technews.lt/SB/Xigmatek%20Budget/Dideles/derinys.png" /><br /></center></p>
