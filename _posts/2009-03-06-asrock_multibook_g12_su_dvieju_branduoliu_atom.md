---
layout: post
status: publish
published: true
title: AsRock MultiBook G12 - su dviejų branduolių Atom?
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3217
wordpress_url: http://localhost/site/new/asrock_multibook_g12_su_dvieju_branduoliu_atom/
date: '2009-03-06 21:34:15 +0200'
date_gmt: '2009-03-06 21:34:15 +0200'
categories:
- Naujienos
---
<p>Dar visai neseniai <a class="ns" href="http://www.technews.lt/tekstas/Isvysime_ASRock_nesiojamuosius_kompiuterius_.html;;">rašėme</a> apie <i>AsRock</i> planus žengti į nešiojamųjų kompiuterių rinką, o dabar galime įsitikinti, kad tie ketinimai buvo tikrai rimti. <i>CeBIT</i> parodoje ši kompanija pristatė 12 colių įstrižainės ekraną turintį nešiojamąjį kompiuterį. Būtent dėl tokio dydžio ekrano ir 1,7 kg svorio šį produktą vadinti internetinio nešiojamuoju neapsiverčia liežuvis.</p>
<p>Portalas <i>Engadget</i> netgi pateikė kelias kompiuterio nuotraukas, o informaciją apie jį atskleidė pats gamintojas, šalia padėjęs nedidelį informacinį stendą. Pirmasis <i>Asrock</i> kompiuteris vadinsis <i>MultiBook G12</i> ir turės tikrai patrauklias specifikacijas, nors dizainas ir nėra pats originaliausias. Minėtasis 12,1 ekranas veiks 1280 x 800 raiškoje. Įdomu tai, kad greičiausiai bus naudojamas dviejų branduolių <i>Intel</i> procesorius. Labiausiai tikėtina, kad tai bus <i>Atom N330</i> modelis, kuris bus derinamas su 2 GB operatyviosios atminties, integruotu grafikos posistemiu bei 2,5 colio kietuoju disku, kurio talpa sieks iki 500 GB. </p>
<p><img src="http://akuba.technews.lt/asrock_multibook_g12_1.jpg" /></p>
<p><i>G12</i> turės gigabitinį <i>Ethernet</i> bei <i>WiFi</i> modulį ir optinį diskų įrenginį. Tikimasi, kad <i>AsRock</i> pradės prekiauti <i>MultiBook G12</i> jau balandį arba gegužę. Panašu, kad tai bus puikus <i>netbook</i> pakaitalas tiems, kuriems pastarojo tipo kompiuterio galimybių maža. </p>
<p><img src="http://akuba.technews.lt/asrock_multibook_g12_2.jpg" /></p>
<p><img src="http://akuba.technews.lt/asrock_multibook_g12_3.jpg" /></p>
