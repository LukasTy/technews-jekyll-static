---
layout: post
status: publish
published: true
title: Internete pasirodė AMD Radeon HD 5570 fotografija
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4458
wordpress_url: http://localhost/site/new/internete_pasirode_amd_radeon_hd_5570_fotografija/
date: '2010-01-03 13:56:45 +0200'
date_gmt: '2010-01-03 13:56:45 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:H-uMg6o-nFSkAM:http://blogs.amd.com/stories/wp-content/uploads/2009/10/44154-A_ATr_Logo_L_E_RBG.png"  /></div>
<p>Kol kas antras pagal dydį lustų gamintojas pasaulyje AMD mums siūlo tik vidutinės ir aukštos klasės Radeon HD 5700 bei HD 5800 serijos vaizdo plokštes, tačiau nesiūlo jokių pigių HD 5000 šeimos produktų. Atrodo, kad tai turėtų netrukus pasikeisti, nes šį ketvirtį AMD planuoja pristatyti HD 5600, HD 5500 ir HD 5300 serijų produktus.</p>
<p>Vieną iš naujųjų vaizdo plokščių, tai yra AMD Radeon HD 5570, nufotografavo PCPop portalas. Pats vaizdo posistemis yra pagamintas kinų gamintojo Unika, pasižymi labai trumpa montažine plokšte ir turi gana mažą aliumininį aušintuvą. Galime spėti, kad tik pasirodžius šiems posistemiams, kai kurie gamintojai išleis jų versijas su pasyviu aušinimu.</p>
<p>Kaip žinia, Radeon HD 5570 naudos Redwood grafinį lustą, kuris yra pagamintas 40nm technologiniu procesu ir dirba 650MHz dažniu. 1GB GDDR3 darbinė atmintis turėtų dirbti 1.8GHz dažniu, o jos pralaida bus identiška visiems žemos klasės gaminiams ir sieks 128 bito.</p>
<p>Žinoma, visų specifikacijų mes vis dar nežinome. Spėjama, kad HD 5570 neturės daugiau 400 „stream“ procesorių. AMD Radeon HD 5500 serijos posistemiai taip pat palaikys technologijas, kurios įgyvendintos aukštos klasės gaminiuose – tai yra tiek DirectX 11 API, tiek ir Direct Compute. Planuojama, kad AMD Radeon HD 5570 ir HD 5550 vaizdo posistemiai pasirodys vasario 20 dieną.</p>
<p><img src="http://svarke.technews.lt/5570.jpg" /></p>
