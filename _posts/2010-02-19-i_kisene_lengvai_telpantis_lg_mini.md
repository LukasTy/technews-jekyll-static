---
layout: post
status: publish
published: true
title: "Į kišenę lengvai telpantis LG Mini"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4610
wordpress_url: http://localhost/site/new/i_kisene_lengvai_telpantis_lg_mini/
date: '2010-02-19 16:35:54 +0200'
date_gmt: '2010-02-19 16:35:54 +0200'
categories:
- Naujienos
---
<div class="imgright"><img src="http://www.part.lt/img/93be09ad283e2752b4fdc1c2add5b79c547.jpg"  /></div>
<p>Viena iš pasaulinių lyderių ir mobiliųjų komunikacijų technologijų novatorė LG Electronics Barselonoje vykstančiame pasauliniame telekomunikacijų kongrese Mobile World Congress 2010 pristatė telefoną LG Mini. Socialiniuose tinkluose bendrauti pritaikytas naujasis LG Mini telefonas balandžio mėnesį pasirodys ir Lietuvoje. </p>
<p>LG Mini leis vartotojams paprastai ir patogiai naudotis internetu, bendrauti socialiniuose tinkluose. LG Mini patogu naudotis kelionės metu – itin mažas ir plonas telefonas lengvai tilps kišenėje, 3,2 colių įstrižainės lietimui jautrus ekranas leis paprasčiau surasti visas funkcijas įrenginyje.  </p>
<p>„Pagrindinė  LG Mini paskirtis – suteikti paprastą ir lengvą bendravimą socialiniuose tinkluose. Šis, lengvai kišenėje telpantis telefonas skirtas visiems, norintiems greičiau ir paprasčiau naudotis internetu, kad ir kur jie bebūtų“, - pristatydamas LG Mini sakė Pablo Vidal, LG Electronics Spain rinkodaros vadovas. </p>
<p>Bendravimo socialiniuose tinkluose koncepcija atsispindėjo ir LG Mini pristatymo renginiuose. Barselonos aikštėse akrobatai „statė“ bokštus iš žmonių. LG Mini Follows Me turo po miestą metu buvo fiksuojama, kaip žmonės smagiai leidžia laiką kartu. Šių ir kitų renginių simboliu tapo LG Mini – itin mažas telefonas, galintis socialiniame tinkle sujungti daugybę žmonių. </p>
<p>Naujasis LG Mini yra mažiausias ir ploniausias iš visų 3,2 colių įstrižainės telefonų su lietimui jautriu ekranu. Jį patogu nešiotis marškinių kišenėje ar mažoje rankinėje. Telefone įdiegtos visos  funkcijos, reikalingos naudojantis internetu - sparti interneto naršyklė, greitas aktyvusis elektroninis paštas (angl. push email), prieiga prie socialinių tinklų.  </p>
