---
layout: post
status: publish
published: true
title: Alienware Area-51 ALX serija gavo keletą atnaujinimų
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 1841
wordpress_url: http://localhost/site/new/alienware_area_51_alx_serija_gavo_keleta_atnaujinimu/
date: '2008-05-23 09:28:36 +0300'
date_gmt: '2008-05-23 09:28:36 +0300'
categories:
- Naujienos
---
<p>Gerai visiems žinoma ar bent jau kartą girdėta aukštos klasės žaidėjų kompiuteriais prekiaujanti įmonė <i>Alienware</i> pranešė apie galingiausios savo produktų linijos, <i>Area-51 ALX</i> kompiuterių, komplektacijos galimybių praplėtimą. Po <i>Dell</i> sparnu besiglaudžianti įmonė užkietėjusiems žaidimų fanams siūlys įvairiausių tipų opcijų pasirinkimą, tačiau savo „svajonių mašiną“ susikomplektuoti galės tik ganėtinai storą piniginę turintys „gamer‘iai“.<br />
<br><br />
<br><br><img src="http://www.technews.lt/upl/Failai/Hero_Black_ALX_HI-350.jpg"><br><br />
<br><br />
<br>Paskelbtos informacijos dėmesio centre – keturių branduolių, 3,2 GHz taktinį darbo dažnį turintis <i>Intel Core 2 Extreme</i> procesorius (tikslus modelio pavadinimas nepaskelbtas), kurį <i>|Alienware</i> vyrukai gamykliniu būdu paspartino net iki 4 GHz. Kad būtų išvengta atsiradusių papildomų kaitimo problemų, gamintojas visus <i>ALX</i> serijos kompiuterius aprūpino skysčio aušinimo sistemomis. Tuo tarpu pagrindinės  plokštės gali būti komplektuojamos su 4 GB, 1600 MHz taktiniu dažniu dirbančiais <i>Corsair</i> DDR3 tipo operatyviosios atminties moduliais.<br />
<br><br />
<br>Nepamirštos ir vaizdo plokštės (visgi kompiuteris orientuotas į žaidėjus) – reikliausieji galės rinktis iš dviejų <i>Radeon HD 3870 X2</i> sujungtų į <i> CrossFireX</i> sistemą bei dviejų <i>GeForce 9800 GX2</i> kortų veikiančių <i>Quad SLI</i> režime. Kadangi kompiuterių aparatinė dalis yra pačios geriausios kokybės bei pasižymi itin gerais spartos rezultatais, <i>ALX</i> serijos gaminiai pirkėjams atsieis nemažus pinigus – kainos prasideda nuo 6159 JAV dolerių.<br />
<br><br />
<br><br />
<br></p>
