---
layout: post
status: publish
published: true
title: Dar viena nestandartinė PowerColor HD7970
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6346
wordpress_url: http://localhost/site/new/dar_viena_nestandartine_powercolor_hd7970/
date: '2012-02-09 17:00:08 +0200'
date_gmt: '2012-02-09 17:00:08 +0200'
categories:
- Naujienos
---
<p>Išskirtinis, į konkurento „Nvidia“ pusę nesidairantis AMD partneris „PowerColor“ turi paruošęs dar vieną nestandartinį vaizdo plokštės „Radeon HD7970“ modelį. Nors tikslios informacijos apie šią vaizdo plokštę kol kas nėra, manoma, kad tai „PowerColor PCS“ serijai priklausantis gaminys.</p>
<p>Kaip žinia, „PowerColor“ jau spėjo pristatyti „Vortex“ ir LCS produktų linijoms priskiriamas „Radeon HD7970“ plokštes, todėl beveik neabejojama, jog IT portalo <a class="ns" href="http://www.techpowerup.com/160179/PowerColor-Teases-a-New-Custom-Cooled-Radeon-HD-7970-Card.html">TechPowerUp.com</a> paviešintose nuotraukose pavaizduotas būtent „PowerColor PCS HD7970“ posistemis. Nebent gamintojas nusprendė sukurti naują vaizdo plokščių liniją.</p>
<p>Nuotraukos atskleidžia, kad naujasis „PowerColor HD7970“ modelis naudoja nestandartinę aušinimo sistemą, kurią sudaro trys šilumą pernešantys šilumos vamzdeliai (angl. Heatpipes) ir du ventiliatoriai. Kaip ir visos „Radeon HD7970“, pastaroji turi 2048 šešėlinius (angl. Stream) procesorius, 384 bitų atminties magistralę bei 3 GB GDDR5 tipo operatyviosios vaizdo atminties. Išvesčių asortimentą sudaro dvi DVI, dvi mini Displayport ir viena HDMI jungtis.</p>
<p>Manoma, kad šios vaizdo plokštės taktiniai dažniai bus kiek kilstelti, mat tai yra būdinga visai „PowerColor PCS“ linijai. Kaina kol kas taip pat neskelbiama.</p>
<p><img src="http://technews.lt/upload/powercolor_radeon_hd_7970_cm_02.jpg" /></p>
<p><span class="saltinis">TechPowerUp.com nuotrauka.</span><br /></p>
