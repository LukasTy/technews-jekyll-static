---
layout: post
status: publish
published: true
title: AMD pristato nepilną Radeon HD 7000M šeimą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6196
wordpress_url: http://localhost/site/new/amd_pristato_nepilna_radeon_hd_7000m_seima/
date: '2011-12-07 16:50:58 +0200'
date_gmt: '2011-12-07 16:50:58 +0200'
categories:
- Naujienos
---
<div class="imgright"><img src="http://technews.lt/upload/AMD-Radeon-Logo.jpg"  /></div>
<p>Atrodo, jog žaidimas šeimų bei serijų vardais nesibaigs niekad. Nepaisant to, kad AMD pristato Radeon HD 7000M šeimos produktus, kurie skirti nešiojamiesiems kompiuteriams, naujus lustus vadinti naujos kartos gaminiais negalima jokiu būdu.</p>
<p>Taip yra dėl to, jog naujieji AMD Radeon HD 7000M šeimos atstovai pasižymi lygiai tokia pačia architektūra, kaip ir Radeon HD 6000M atstovai bei yra pagaminti naudojant ne tokį ir pažangų 40nm technologinį procesą. Visgi, pakeitimų šokių tokių yra.</p>
<p>Visų pirmiausia būtų galima pradėti nuo to, jog AMD pristatė tik vidutinei ir žemai klasėms skirtus sprendimus – HD 7400M, HD 7500M ir HD 7600M. Jokios abejonės, kad HD 7700M, HD 7800M ir veikiausiai HD 7900M serijose įsitaisys tikrieji naujos kartos produktai.</p>
<p>Bet nereikėtų pulti kaltinti AMD – esama architektūra pagrįsti HD 7000M šeimos atstovai yra spartesni, nei ekvivalentai HD 6000M šeimoje, ir visi jie pasižymi nauju UVD3 video atkūrimo bloku, kas paspartins DivX ir XviD video failų atkūrimą. Taigi tai nėra tiesiog naujų vardų prirašymo atvejis.</p>
<p>Kada tikėtis naujos kartos produktų Radeon HD 7000M ir Radeon HD 7000 šeimose, kol kas nėra aišku, tačiau artėjant šventiniam sezonui ir minėtų lustų, skirtų nešiojamiesiems, pasirodymui, mes galime numanyti, kad jų startas bus tik kitais metais.<br /></p>
