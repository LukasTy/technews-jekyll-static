---
layout: post
status: publish
published: true
title: Europoje populiarėja bekontakčiai mokėjimo terminalai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6244
wordpress_url: http://localhost/site/new/europoje_populiareja_bekontakciai_mokejimo_terminalai/
date: '2011-12-28 14:58:59 +0200'
date_gmt: '2011-12-28 14:58:59 +0200'
categories:
- Naujienos
---
<div class="imgright"><img src="http://technews.lt/upload/bekontaktes_technologijos2.jpg"  /></div>
<p>Daugėja galimybių atsiskaityti, populiariausia tokio atsiskaitymo priemonė Europoje šiuo metu yra vadinamosios bekontaktės atsiskaitymo technologijos, kuriomis naudojantis atsiskaitymas vyksta labai paprastai - prie atsiskaitymo aparato tereikia pridėti kortelę.</p>
<p>Elektroninių atsiskaitymų sprendimų lyderės Europoje Point Transaction Systems atstovai įsitikinę, kad bekontaktės technologijos išpopuliarės ir Baltijos šalyse. Bekontakčiai mokėjimų sprendimai nėra įdiegti senesnės kartos mokėjimų terminaluose, tai – visiškai naujos technologijos. Svarbiausias jų pranašumas – klientų aptarnavimo greitis, nes nereikia vesti PIN kodo ir viskas atliekama labai greitai.</p>
<p>„Bekontakčiai mokėjimai atliekami paprastai, greitai, yra idealiai pritaikyti nedideliems kasdieniams pirkiniams įsigyti”, – pasakoja Point vadovas Baltijos šalyse Agris Štikansas. „Pirkėjams sandoris, atliekamas vienu prisilietimu, reiškia, jog jie kiekvieną dieną sutaupo laiko. Svarbiausi prekybininkų pasiekimai, naudojantis bekontaktėmis technologijomis, – tai trumpesnės eilės, galimybė aptarnauti žymiai daugiau žmonių, o to pasekmė – patenkinti klientai ir sandorių skaičiaus didėjimas”, – tęsia Agris Štikansas.</p>
<p>Šie sprendimai yra skirti sandoriams, neviršijantiems tam tikros sumos, – šiuo metu Didžiojoje Britanijoje tokia suma yra 15 svarų, Latvijoje ji galėtų būti 10 latų, Lietuvoje – 30 litų, Estijoje – apie 15 eurų.</p>
<p>Klientui tereikia prie terminalo pridėti kortelę, turinčią bekontaktę funkciją arba piniginę, kurioje yra ši kortelė, ir mokėjimas bus atliktas iš karto, neįvedant PIN kodo. Jeigu pirkinio suma didesnė, atsiskaitymas vyksta standartine lustine kortele įvedant PIN kodą.</p>
<p>Agris Štikansas atkreipia dėmesį į riziką su kuria galima susidurti naudojantis bekontakčio mokėjimo paslauga: „Naudodamiesi bekontaktėmis kortelėmis, pirkėjai patys turi būti labai atsargūs, nes praradus kortelę ar jos pavogimo atveju piniginiai nuostoliai bus padalinti bankui ir kortelės savininkui.”</p>
<p>„Kalbant apie pačių terminalų saugumą, visa Point grupės POS programinė įranga atitinka PA-DSS standartą, vadinasi, visi rinkoje esantys prietaisai pagal šiai sričiai keliamus pačius aukščiausius saugumo reikalavimus apsaugo kortelių naudotojų informaciją ir informacijos nutekinimui ypač jautrius kortelių autorizavimo duomenis”, – komentuoja Point filialo vadovas Lietuvoje Daivaras Naujokaitis.</p>
<p>Pagrindinė problema, su kuria susiduria didesnė dalis siekiančių įdiegti bekontaktes technologijas yra pirminės investicijos.</p>
<p>„Tenka investuoti į naujas sistemas, infrastruktūrą. Į šį procesą yra įtraukta dauguma rinkos dalyvių, reikia susitarti dėl visiems palankių sąlygų, todėl tai gali užtrukti. Tai – vienas minusų, kuriais pasižymi maža Baltijos šalių rinka, kita vertus, būtent dėl nedidelės rinkos nesunku mokyti žmones naudotis naujovėmis. Todėl vertinant esamus pasiekimus, vis daugiau mažmenininkų ir Baltijos šalyse norės įdiegti bekontakčius mokėjimų terminalus“, - teigia Agris Štikansas.</p>
<p>Point Transaction Systems Didžiosios Britanijos filialas praneša, kad, ruošiantis 2012 metų olimpinėms žaidynėms, bendradarbiaujant su VISA ir Barclays bankais, šie terminalai jau įrengti daugiau negu 20 tūkstančių prekybos vietų.</p>
<p>Bekontaktės technologijos Didžiojoje Britanijoje taip pat jau naudojamos, pavyzdžiui, greito maisto restoranuose McDonald’s ir Londono miesto taksi automobiliuose. Baltijos šalyse bekontakčių technologijų panaudojimo pavyzdžiai yra: elektroninis bilietas Latvijoje ir Mokipay mobiliųjų mokėjimų sistema Lietuvoje.</p>
