---
layout: post
status: publish
published: true
title: "(SP) Geriausiu fotografuojančiu telefonu pripažintas vasarą pasirodysiantis
  Nokia N86 8MP"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3452
wordpress_url: http://localhost/site/new/sp_geriausiu_fotografuojanciu_telefonu_pripazintas_vasara_pasirodysiantis_nokia_n86_8mp_/
date: '2009-04-28 13:23:50 +0300'
date_gmt: '2009-04-28 13:23:50 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:a0Ds_g7M9CJ8UM:http://assets.pestaola.gr/img3/nokia-n86-8mp-official-07.jpg" border="1" /></div>
<p>Prekyboje dar nepasirodęs <i>Nokia N86 8MP</i> telefonas pripažintas geriausiu 2009 m. Europos mobiliuoju fotografuojančiu įrenginiu (angl. best mobile imaging device). Šiame fotografijos mėgėjų laukiamame modelyje įdiegta 8 megapikselių raiškos plačiakampė <i>Carl Zeiss</i> optika, kuri leidžia reguliuoti diafragmą.</p>
<p>Geriausio mobiliojo fotografuojančio įrenginio apdovanojimą <i>Nokia</i> kompanijai skyrė <i>TIPA</i> (angl. Technical Image Press Association) organizacija – didžiausia Europoje foto ir vaizdo žiniasklaidos asociacija. Geriausius įrenginius rinko 25 foto žurnalų redaktoriai iš 11 skirtingų Europos šalių. </p>
<p><i>Nokia N86 8MP</i> modelio kamera turi didžiausią raišką iš visų kitų <i>Nokia</i> fotografuojančių įrenginių. Naujajame telefone esanti optika prilygsta diegiamoms į aukštos kokybės skaitmeninius fotoaparatus ir užtikrins fotografijų kokybę tiek esant geram apšvietimui, tiek ir prieblandoje. </p>
<p>„Skaitmeninių nuotraukų kokybė priklauso ne tik nuo megapikselių kiekio, bet ir nuo kitų optikos kokybinių savybių. <i>Nokia N86 8 MP</i> yra pirmas mobiliojo ryšio prietaisas, kuriame esančio fotoaparato diafragmos atidarymo plotį galima reguliuoti. Be to, jis turi itin kokybišką <i>Carl Zeiss Tessar</i> objektyvą“, - sakė <i>Carl Zeiss</i> atstovas Helmutas Hajeris (Helmut Heier). </p>
<p>Naujasis telefonas turi plačiakampį <i>Carl Zeiss Tessar</i> objektyvą, skirtą panoraminėms nuotraukoms, greitai sureaguoja į fotografavimo mygtuko paspaudimą ir leidžia reguliuoti diafragmą. Spartus mechaninis užraktas užtikrina, kad nuotraukose vaizdas neišsilietų, o dviguba LED kameros blykstė yra pakankamai stipri aukštos kokybės fotografijai ar vaizdo įrašui užfiksuoti.  </p>
<p>Metalinėmis konstrukcijomis sutvirtintas <i>Nokia N86 8 MP</i> telefonas turi 8 GB vidinę atmintį (gali būti praplečiama iki 16 GB su „microSD“ kortele), į kurią telpa apie 4 tūkst. nuotraukų. Prietaisas taip pat turi ryškų braižymams atsparų OLED ekraną, galimybę sinchronizuoti nuotraukas su asmeniniu kompiuteriu ar prijungti telefoną prie televizoriaus. Į <i>Nokia N86 8MP</i> taip pat įdiegta <i>Nokia Maps</i> programa (Lietuvoje – su 6 mėn. nemokama licencija), telefonas suderintas su <i>Ovi</i> paslaugomis.  </p>
<p><i>Nokia N86 8MP</i> taip pat yra puikus prietaisas žiūrėti vaizdo įrašus ar žaisti žaidimus. Galinga telefono baterija leidžia groti muziką be sustojimo iki 25 valandų.  </p>
<p>Planuojama, kad <i>Nokia N86 8MP</i> pardavimo vietose Lietuvoje pasirodys birželio mėnesį. Numatoma kaina – 375 eurų (~1295 litai) (be mokesčių ir subsidijų). Tiesa, realiai, kaip supratote, ji bus kiek aukštesnė.</p>
