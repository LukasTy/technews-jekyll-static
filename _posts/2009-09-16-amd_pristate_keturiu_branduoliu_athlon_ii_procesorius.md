---
layout: post
status: publish
published: true
title: AMD pristatė keturių branduolių Athlon II procesorius
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4059
wordpress_url: http://localhost/site/new/amd_pristate_keturiu_branduoliu_athlon_ii_procesorius/
date: '2009-09-16 21:23:09 +0300'
date_gmt: '2009-09-16 21:23:09 +0300'
categories:
- Naujienos
---
<p>Pasirodžius <i>Phenom</i> procesoriams <i>Athlon</i> vardas buvo suteiktas žemesnės klasės procesoriams. Liepą pristatyti dviejų branduolių <i>Athlon II</i> procesoriai sėkmingai konkuruoja su Intel Pentium procesoriais, o šiandien <i>AMD</i> oficialiai pristatė ir biudžetinius keturių branduolių <i>Athlon II</i> procesorius.</p>
<p>Naujieji procesoriai naudoja 45 nm <i>Propus</i> šerdį. Kaip ir dviejų branduolių variante naudojamas <i>Regor</i>, <i>Propus</i> neturi L3 atminties, kuria pasižymi Phenom serijos procesoriai. Be to, kiekvienam branduoliui skirta tik po 512 kB L2 spartinančiosios atminties. Tiesa, reikia paminėti, jog kai kurie <i>Athlon II X4</i> procesoriai naudos Deneb kristalą, kas bent teoriškai tokių procesorių savininkams turėtų leisti atrakinti išjungtą L3 atmintį, pasinaudojus <i>ACC</i> funkcija.</p>
<p>Pirmieji naujosios procesorių linijos nariai, <i>Athlon II 620</i> ir <i>630</i>, veikia atitinkamai 2,6 ir 2,8 GHz taktiniu dažniu ir turi 95 W TDP reitingą. Visgi maloniausia yra matyti procesorių kainas, kurios atitinkamai siekia 99 ir 122 JAV dolerius. Tai pirmas kartas, kai prekyboje pasirodo mažiau nei 100 JAV dolerių kainuojantis keturių branduolių procesorius.</p>
<p>Lietuvoje jau taip pat pasirodė šie gaminiai. Pigesnį modelį galima <a class="ns" href="http://ntec.lt/view/product/90666/ADX620WFGIBOX/CPU+Desktop+Athlon+II+X4+620+(2MB,2.6GHz,95W,AM3)+box">įsigyti</a> už maždaug 300 litų, o antrasis kainuos apytiksliai 50 litų daugiau.</p>
