---
layout: post
status: publish
published: true
title: nVidia ir toliau žaidžia visiškai nejuokingus žaidimus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4451
wordpress_url: http://localhost/site/new/nvidia_ir_toliau_zaidzia_visiskai_nejuokingus_zaidimus/
date: '2009-12-31 16:11:37 +0200'
date_gmt: '2009-12-31 16:11:37 +0200'
categories:
- Naujienos
---
<div class="imgright"><img src="http://www.part.lt/img/a4e9ac3b085bf44d5531d1621d215834569.jpg"  /></div>
<p>Iš entuziastų ir technikos mėgėjų girdimas vis gilesnis atodūsis, kai prasideda kalba apie naujos kartos nVidia lustus. Mes jau rašėme, kad staliniams kompiuteriams skirti naujos kartos lustai, kurie palaikys DirectX 11 aplikacijas, gali pasirodyti tik kitų metų kovą, tačiau kompanija netrukus atnaujins nešiojamiesiems skirtų vaizdo posistemių segmentą.</p>
<p>Nepaisant to, kad tai vis dar nėra oficialus anonsas, tai galima įvardinti kaip nenuginčijama tiesa – oficialiame nVidia kompanijos portale pasirodė septyni „nauji“ GeForce 300M serijos vaizdo posistemiai – GTS 360M ir GTS 350M, kurie skirti aukštai klasei, GT 335M, GT 330M ir GT 325M skirti vidutinei klasei bei gana pigūs GT 310M ir GT 305M posistemiai.</p>
<p>Septynios naujos vaizdo plokštės! O taip, ir tai pavadinkime „teisingu“ rinkiniu. Nepaisant to, kad jus užplūdo entuziazmas, netrukus reikės kiek nusiraminti. Naujoji GeForce 300M serija bus ne kas kitas, kaip jau esama 200M šeima, kas, kai užsimenama apie nVidia, yra visiškai nieko keisto, daugiau tiesiog įprastas dalykas. Pasirodė net pranešimai, kad Fermi vaizdo plokščių nesulauksime iki balandžio vidurio, o AMD ruošia kažką naujo bei dar geresnio, tačiau šį kartą ne apie tai.</p>
<p>Paimkime, kaip pavyzdį, galiūną GeForce GTS 360M. Jis turės tiek pat procesinių vienetų, darbinę atmintį ar atminties pralaidą kaip GT 260M. Tai būtų atitinkamai 96 vienetai, GDDR5 atmintis dirbanti 2GHz dažniu ir 128 bitų atminties pralaida. Tiesa, GTS 360M vis dėl to bus kiek spartesnis posistemis. Jo pajėgumas siekia „net“ 413 Gigaflopo, kai 260M sukuria varganus 396 Gigaflopus.</p>
<p>Leiskime sau pasakyti ir kitų atstovų specifikacijas, bet nelyginkime jų su praėjusios kartos gaminiais. Tai padarę technikos mėgėjai keistai atras daugybę panašumų. Nepaisant to, GT 350M turės tuos pačius 96 procesinius vienetus ir sugeneruos 360 Gflopų jėgą, GT 335 turės 72 procesinius vienetus ir gebės sukurti 142 Gflopo. Žemos klasės GeForce GT 310M ir GT 350M turės po 16 procesinių vienetų ir sukurs atitinkamai 73 ir 55 Gigaflopus.</p>
<p>Nešiojamieji, kurie turės naujos kartos GeForce 300M diskretines vaizdo plokštes pasirodys netrukus, o jie susidurs su konkurencija iš AMD. Tiesa, AMD siūlys naują architektūrą, kitą spartą bei DX 11 palaikymą. Ką įsigyti, spręs tik vartotojai.<br /></p>
