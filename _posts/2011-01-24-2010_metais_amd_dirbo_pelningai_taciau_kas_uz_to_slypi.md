---
layout: post
status: publish
published: true
title: 2010 metais AMD dirbo pelningai, tačiau kas už to slypi?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5469
wordpress_url: http://localhost/site/new/2010_metais_amd_dirbo_pelningai_taciau_kas_uz_to_slypi/
date: '2011-01-24 15:51:41 +0200'
date_gmt: '2011-01-24 15:51:41 +0200'
categories:
- Naujienos
---
<div class="imgright"><img src="http://technews.lt/upload/1amd_bulldozer.jpg"  /></div>
<p>Apie milžiniškas Intel pajamas bei ne ką mažesnius pelnus mes jau kalbėjome, o praėjusios savaitės pabaigoje antras pagal dydį lustų gamintojas pasaulyje, kompanija AMD, pagaliau atskleidė ketvirtojo ketvirčio rezultatus ir mes turime bendrą vaizdą.</p>
<p>AMD gali džiūgauti, nes praėjusiais metais neprarado nei cento. Kompanijos pajamos siekė 6,49 milijardus JAV dolerių, o uždirbti AMD sugebėjo 471 milijoną JAV dolerių. 2009 metais kompanijos pajamos buvo mažesnės ir siekė 5,40 milijardus JAV dolerių, kaip ir pelnas, kuris pasiekė tik 304 milijonų atžymą. 2008 metai buvo tikra tragedija – 3,1 milijardo JAV dolerių nuostolis.</p>
<p>Visgi, ar AMD iš tiesų pradeda sektis ir kompanija pagaliau uždirba daugiau pinigų? Pasigirdo kalbų, kad ne. Kompanija ir toliau vangiai parduoda savo centrinius procesorius, nes neturi ko priešpastatyti aukštos klasės segmente Intel galiūnams. Paklausite, o iš kur tas pelnas? 2009 metais nuo nuostolių AMD išgelbėjo Intel milijardas už nesąžiningą konkurenciją, o 2010 metais – įvairūs licenciniai mokesčiai iš kitų kompanijų. Galbūt 2011 metai bus geresni? Visos viltys į AMD Bulldozer architektūrą ir naujus vaizdo posistemius.<br /></p>
