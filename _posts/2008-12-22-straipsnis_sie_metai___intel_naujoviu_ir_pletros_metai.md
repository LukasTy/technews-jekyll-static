---
layout: post
status: publish
published: true
title: 'Straipsnis: Šie metai - Intel naujovių ir plėtros metai'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2875
wordpress_url: http://localhost/site/new/straipsnis_sie_metai___intel_naujoviu_ir_pletros_metai/
date: '2008-12-22 11:55:13 +0200'
date_gmt: '2008-12-22 11:55:13 +0200'
categories:
- Naujienos
---
<div class="imgright"><img src="http://tbn1.google.com/images?q=tbn:Tgz99uyFzKqS1M:http://www.ewh.ieee.org/r9/colombia/cas/images/intel-logo.jpg" border="1"></div>
<p><br><br />
<br>2008 metais pasaulinė IT technologijų taikymo lyderė <i>Intel</i> pasitiko 40-tąjį jubiliejų. Pusė amžiaus, 50 metų, šįmet sukako ir pirmiesiems tranzistoriams. Technologijų raidos priešakyje žengianti bendrovė pradėjo naudoti modernų 45 nanometrų technologinį procesą, pristatė svarbių naujovių ir pasiekimų tyrimų srityje. <i>Intel</i> šiemetinių naujovių spektre – sprendimai staliniams, nešiojamiems kompiuteriams ir tarnybinėms stotims, daugybė naujų lustų ir technologijų.<br />
<br><br />
<br>Lapkritį kompanija pristatė sparčiausią pasaulyje procesorių staliniams kompiuteriams <i>Core i7</i>. Su <i>Intel Turbo Boost</i> ir <i>Hyper-threating</i> technologijomis suderinamų lustų šeima ateityje augs net iki 8 branduolių procesorių, gebančių vienu metu apdoroti iki 16 užduočių. Tokie lustai galės patenkinti reikliausių vartotojų ir bendrovių poreikius. Tuo tarpu <i>Intel Turbo Boost</i> užtikrina darbo spartą nedidėjant darbinei temperatūrai.<br />
<br><br />
<br><br><img src="http://www.technews.lt/upl/Failai/1_Intel_Core_i7.jpg"><br><span class="saltinis">Sparčiausias pasaulyje procesorius skirtas staliniams kompiuteriams Core i7</span><br />
<br><br />
<br>2008 metais pagal pardavimus pasaulinėje rinkoje nešiojami kompiuteriai pirmą kartą pralenkė stalinius. Liepą <i>Intel</i> pristatė nešiojamiesiems skirtą naujos kartos platformą <i>Centrino 2</i>, tenkinančią išrankiausių mobilaus darbo mėgėjų poreikius. Ja grįsti kompiuteriai puikiai atlieka reikliausias sistemos resursams užduotis, sklandžiai dirba su HD (angl. high-definition) raiškos įrašais bei taupiai naudoja energiją.<br />
<br><br />
<br><br><img src="http://www.technews.lt/upl/Failai/2_Centrino_2_platforma.jpg"><br><span class="saltinis">Intel Centrino 2 platforma</span><br />
<br><br />
<br><br />
<br>Šiais metais <i>Intel</i> pristatė ir mažiausią savo procesorių <i>Atom</i>. Moderniomis bendrovės sukurtomis technologijomis grįstas lustas žymiai prisidėjo prie mažųjų nešiojamų kompiuterių ir mobilių darbui internete skirtų įrenginių (angl. mobile internet devices, MID) populiarėjimo bei sustiprino bendrovės pozicijas integruotos elektronikos bei medicininės paskirties įrenginių rinkose.<br />
<br><br />
<br>2008-aisiais toliau augo <i>WiMAX</i> belaidžio ryšio technologiją naudojančių sprendimų kiekis. JAV Baltimorės mieste pradėjo veikti ryšio operatoriaus <i>Sprint</i> aptarnaujamas tinklas. Visame pasaulyje <i>WiMAX</i> technologija pradėta naudoti šimtuose kitų projektų, suderinami ryšio moduliai montuojami nešiojamuose kompiuteriuose.<br />
<br><br />
<br><i>Intel</i> pristatė pirmuosius keturių branduolių procesorius nešiojamiesiems kompiuteriams <i>Intel Core 2 Extreme QX9300</i> ir <i>Intel Core 2 Quad Q9100</i>. Taip pat pristatyti pirmi <i>Intel Xeon</i> šeimos šešių branduolių lustai tarnybinėms stotims. Pristatyti ir net aštuoni sumažintų gabaritų <i>Intel</i> procesoriai, leidę <i>Lenovo</i> bei <i>Apple</i> pasiūlyti kompiuterius, telpančius į pašto voką. Šie lustai iki 60 procentų mažesni už tradicinius ir vartoja mažiau energijos.<br />
<br><br />
<br>Plėtodama <i>Terascale</i> spartos viziją <i>Intel</i> pristatė būsimos <i>Larrabee</i> architektūros savybes ir galimybes. Pirmi ja grįsti produktai rinkoje turėtų pasirodyti 2009 arba 2010 metais.<br />
<br><br />
<br><i>Intel</i> informavo žengianti į aukšta integracija pasižyminčios įrangos rinką. 2008 metais bendrovė pristatė naujų sprendimų namų elektronikai ir integruotų, kasdien mus supančių elektroninių įrenginių rinkoms. Ateityje kurdama naujus produktus šiems segmentams <i>Intel</i> planuoja naudoti <i>Atom</i> branduoliu grįstus <i>Sodaville</i> ir <i>Lincroft</i> lustus.<br />
<br><br />
<br>Šįmet kompanija pristatė ir pirmąjį ryšį su internetu palaikantiems namų elektronikos įrenginiams skirtą lustą <i>Intel Media Processor CE 3100</i>. Jo galimybės pademonstruotos bendrame su tinklo paieškos sistema <i>Yahoo</i> projekte <i>Widget Channel</i>, siūlančiame televizijos transliacijų peržiūros metu gauti aktualią informaciją iš specialių naujienų srautų.<br />
<br><br />
<br>Kompanijos inžinieriai sukūrė antrosios kartos <i>Classmate PC</i> nebrangaus kompiuterio besivystančioms rinkoms versiją. Portugalija pranešė pirksianti pusę milijono šių kompiuterių, Venesuela planuoja savo mokymo institucijoms nupirkti net milijoną jų.<br />
<br><br />
<br>Rugsėjį <i>Intel</i> pristatė trečiąją <i>Intel vPro</i> technologijos verslo kompiuteriams versiją. Joje įdiegtos naujos kompiuterių ūkio aptarnavimo automatizavimo galimybės. Administratoriams tapo dar paprasčiau spręsti problemas nuotoliniu būdu, įmonės kompiuteriuose galima nustatyti lanksčius sistemos priežiūros darbų grafikus.<br />
<br><br />
<br>2008 metai buvo ypatingi ir tuo, kad <i>Intel</i> pristatė sparčiausias SSD (angl. solid state drives) tipo atmintines. Kietuosius diskus kompiuteriuose turinčios pakeisti atmintinės leidžia išnaudoti visą procesoriaus skaičiavimų galią ir padidina sistemos atsparumą aplinkos poveikiui. Tai sudaro sąlygas kurti galingus, mažai sveriančius ir energijos vartojančius modelius. Verslo aplinkoje SSD atmintinės leidžia sumažinti duomenų saugyklų aptarnavimo kaštus, supaprastina kaitimo problemos sprendimą.<br />
<br><br />
<br>Vasarį <i>Intel</i> pristatė dviejų procesorių platformą staliniams kompiuteriams <i>Intel Dual Socket Extreme Desktop Platform</i>. Kodiniu vardu <i>Skulltrail</i> vadintas projektas tapo pirmąja platforma entuziastams, suderinama su dviem vienu metu dirbančiais 45nm <i>Core 2 Extreme</i> procesoriais.<br />
<br><br />
<br><i>Intel</i> drauge su informacinių technologijų bendrove <i>Microsoft</i> kovą atidarė Universalių lygiagrečiosios kompiuterijos tyrimų centrus Ilinojaus ir Kalifornijos universitetuose. Per artimiausius penkis metus abi bendrovės įsipareigojo centrams skirti 20 mln. JAV dolerių vertės paramos. Centrai plėtos efektyviai lygiagretųjį skaičiavimą išnaudojančių programinių sprendimų kūrimą.<br />
<br><br />
<br>Aktyviai į technologijų kūrimą ir tobulinimą investuojanti <i>Intel</i> per metus pademonstravo daugiau nei šimtą kompanijos laboratorijose sukurtų projektų, brėžiančių ateities kompiuterijos ribas. Tarp jų – visą dieną tveriantys akumuliatoriai nešiojamiems kompiuteriams, robotizuota ranka, gebanti rasti puodelį ir įdėti jį į indaplovę. Taip pat pademonstruota vadinamoji <i>human Tetris</i> – realiu laiku kūno judesius tiksliai fiksuojanti ir juos prognozuojanti sistema.<br />
<br><br />
<br><br><img src="http://www.technews.lt/upl/Failai/5_Demonstruojama_robotizuota_ranka.jpg"><br><span class="saltinis">Demonstruojama robotizuota ranka</span><br />
<br><br />
<br><br />
<br>Gegužę su kompanijomis <i>Samsung</i> ir <i>TSMC</i> pasirašytas bendradarbiavimo tobulinant gamybos procesus, naudojančius 450mm silicio plokštes, susitarimas. Gamybos procesų tobulinimą planuojama baigti 2012 metais, pirmieji jį naudojant pagaminti produktai gali pasirodyti po 2-3 metų.<br />
<br><br />
<br>Kompanijos prezidentą Paulą Otellinį žurnalas <i>CRO</i> (Corporate Responsibility Officer) išrinko metų vadovu stambaus verslo kategorijoje. „Metų vadovo apdovanojimus teikiame svarbiausiems ir efektyviausiai darbą organizuojantiems lyderiams, sėkmingai plėtojantiems korporacinės atsakomybės projektus“, - teigė žurnalo vadovas ir leidėjas Džėjus Waithydas (Jay Whitehead).<br />
<br><br />
<br>2008 metais <i>Intel</i> tapo daugiausiai iš atsikuriančių šaltinių išgaunamos elektros energijos perkančia JAV bendrove. EPA duomenimis, bendrovės pasiryžimas žengti ekologiškos energijos keliu klimatui turi tokį poveikį, tarsi būtų atsisakyta 185 tūkstančių automobilių eksploatacijos. Per metus <i>Intel</i> nupirko daugiau 1,3 milijardo kilovatvalandžių iš atsikuriančių šaltinių gautos energijos.<br />
<br><br />
<br><i>Intel</i> įgyvendino daugiau nei 250 energijos taupymo projektų. 2001 metais pradėta gamybos atliekų perdirbimo programa leido kompanijos gamyklose sutaupyti 500 milijonų kilovatvalandžių energijos, kurios pakaktų 50 tūkstančių namų energija aprūpinti. <i>Intel</i> investicijos į energijos taupymo projektus siekia 20 mln. JAV dolerių, jos jau sutaupė energijos už daugiau nei 40 mln. JAV dolerių.<br />
<br><br />
<br><br><img src="http://www.technews.lt/upl/Failai/6_Lempute_naudojama_be_kistuko_ir_laido.jpg"><br><span class="saltinis">Lemputė, kuri naudojama be kištuko ir laido</span><br />
<br><br />
<br>Keturiasdešimtojo kompanijos jubiliejaus proga <i>Intel</i> labdaringai veiklai 2008 metais skyrė 1 milijoną darbo valandų. Į jaunimo susidomėjimą matematika ir mokslu skatinančius projektus per 10 metų bendrovė investavo 120 mln. JAV dolerių.<br />
<br><br />
<br>Per pastaruosius metus bendrovė išplėtė partnerių tinklą. Pardavimai pasitelkiant jį sudaro 25-30 procentų bendrųjų <i>Intel</i> pardavimų. Kompanija aktyviai rėmė naujų standartų nešiojamiems kompiuteriams ir mobiliai įrangai kūrimą bei tobulinimą. Taip pat pradėta pagrindinių plokščių gamyba Brazilijoje, Kinijos rinkai pasiūlytas pirmasis lokalizuotas <i>Intel</i> kompiuteris.<br />
<br></p>
