---
layout: post
status: publish
published: true
title: Itin plonos klaviatūra ir pelė iš Logitech
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5022
wordpress_url: http://localhost/site/new/itin_plonos_klaviatura_ir_pele_is_logitech/
date: '2010-08-12 16:27:22 +0300'
date_gmt: '2010-08-12 16:27:22 +0300'
categories:
- Naujienos
---
<div class="imgright"><img src="http://www.part.lt/img/d8c121f1de87873f8e6a7b8aad1cc049597.jpg"  /></div>
<p>Šiandien Logitech pristatė viso dydžio klaviatūros ir pelės komplektą Logitech Wireless Combo MK520, suteikiantį išskirtinį naudojimosi patogumą ir reikalingas valdymo funkcijas. Klaviatūra užtikrina pakankamai erdvės patogiai rinkti tekstą, o žemo profilio mygtukai su įdubomis jų spustelėjimą paverčia itin sklandžiu. Pelę, dėl aptakaus dizaino ir gumos paminkštinimų, galima patogiai valdyti bet kuria ranka.</p>
<p>„Naudojant Logitech Wireless Combo MK520 komplektą, visas užduotis su nešiojamuoju kompiuteriu bus galima atlikti žymiai patogiau.”, – sakė Logitech atstovas Lietuvoje Alimas Zaubidovas. „Šis klaviatūros ir pelės derinys sukurtas taip, kad būtų galima nejausti jokio diskomforto dirbant juo valandų valandas“.</p>
<p>Žemo profilio triukšmo nekeliančių Logitech Incurve mygtukų įdubęs paviršius ir švelnūs kraštai leidžia tiksliai spustelėti reikiamą mygtuką ir lengvai perkelti pirštus nuo vieno mygtuko prie kito. Klaviatūros baterijos veikimo trukmė siekia trejus metus, ji taip pat turi vienu spustelėjimu valdomus medijos mygtukus, su kuriais, nesinaudojant pele, galima išjungti kompiuterio garsą ar pakeisti grojamą dainą.</p>
<p><img src="http://www.part.lt/img/f5eb7ac928c471ccffedb20da572d28b413.jpg" /></p>
<p>Įprasto dydžio pelė dėl minkšta guma padengtų kraštų ir aptakios formos yra patogi naudoti bet kurioje rankoje net ir dirbant itin ilgai. Pelės baterijos darbo laiko trukmė siekia vienerius metus, o pažangus lazeris užtikrina, kad pelės žymeklį bus paprasta valdyti nepriklausomai nuo to, ant kokio paviršiaus bus padėta pelė (išskyrus stiklą ir veidrodį).</p>
<p>Komplekte naudojamas mažytis Logitech Unifying imtuvas, kuris gali likti įjungtas į USB jungtį net ir tada, kai nešiojamasis kompiuteris dedamas į krepšį. Jis per trumpą laiką gali prisijungti prie klaviatūros ir pelės, tad su jomis bus galima pradėti dirbti tą pačią akimirką, vos tik kompiuteris įjungiamas. Be to, prie kompiuterio, naudojantis šiuo imtuvu, galima prijungti kitą klaviatūrą, pelę ar skaičių klaviatūrą, tam nereikės kompiuterio USB jungčių užimti papildomais signalų imtuvais.</p>
<p>Logitech Unifying imtuvas turi Logitech Advanced 2,4 GHz ryšio dažnio belaidę technologiją, kuri be ryšio vėlavimų ar atsitiktinių nutrūkimų veikia iki 10 metrų atstumu. Belaidžio ryšio apsaugai užtikrinti naudojama 128 bitų AES kodavimo standartas – vienas iš aukščiausio lygio skaitmeninės apsaugos tipų.</p>
<p>Klaviatūros ir pelės komplektas Logitech Wireless Combo MK520 Europoje parduotuvėse pasirodys rugpjūčio pradžioje, ir kainuos apie 207 litus (59,99 eur).<br /></p>
