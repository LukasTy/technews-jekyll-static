---
layout: post
status: publish
published: true
title: Pristatyta Geforce GTS 250 vaizdo plokštė, nauji grafikos posistemiai nešiojamiesiems
  kompiuteriams
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3185
wordpress_url: http://localhost/site/new/pristatyta_geforce_gts_250_vaizdo_plokste__nauji_grafikos_posistemiai_nesiojamiesiems_kompiuteriams/
date: '2009-03-03 19:38:34 +0200'
date_gmt: '2009-03-03 19:38:34 +0200'
categories:
- Naujienos
---
<div class="imgright"><img src="http://svarke.technews.lt/gts250.jpg" border="1" /></div>
<p>Reikia pripažinti, jog <i>Nvidia G92</i> grafikos procesorius bei įvairūs jo variantai naudojami jau visoje krūvoje <i>Nvidia GeForce</i> vaizdo plokščių, ir <i>Nvidia</i> kol kas neplanuoja nutraukti šį grafikos procesorių turinčių plokščių gamybos. Kompanija šiandien pristatė <i>G92b</i> grafikos procesorių turinčią <i>GeForce GTS 250</i> vaizdo plokštę bei naujus grafikos posistemius nešiojamiesiems kompiuteriams.</p>
<p>Iš tiesų naujoji plokštė daugeliui yra jau gerai pažįstama. 55 nm <i>GTS 250</i> grafikos procesorius veikia 738 MHz taktiniu dažniu, o 128 „Stream“ procesoriai - 1836 MHz dažniu. GDDR3 tipo atmintis veikia 2200 MHz efektyviu dažniu ir su grafikos procesoriumi bendrauja 256 bitų pločio magistrale. Kaip matote šios specifikacijos yra visiškai identiškos <i>GeForce 9800+ GTX</i> vaizdo plokštei (sparta, be abejo, taip pat). Tiesa, plokščių visiškai identiškomis vadinti greičiausiai negalima, kadangi <i>GTS 250</i> standartiškai gaminama su 1 GB GDDR3 atminties vietoje 512 MB, taip pat pati plokštė ir jos aušintuvas išoriškai labiau primena <i>GeForce 8800 GTS</i> modelį su 512 MB atminties. <i>GTS 250</i> plokštės maitinimui pakanka vieno 6 kontaktų PCI-E kabelį.</p>
<p>Kaip jau rašėme <a class="ns" href="http://www.technews.lt/tekstas/GeForce_GTS_250:_naujas_vardas_su_nauja_kaina.html;;">anksčiau</a>, <i>Nvidia</i> rado būdų, kaip sumažinti plokštės kainą. <i>GeForce GTS 250</i> 1 GB varianto kaina siekia 149 JAV dolerius. Pigesnis 512 MB variantas kainuos 20 dolerių pigiau. Netrukus turėtų pasirodyti ir kiti <i>GTS 200</i> serijos modeliai, kuriuose suksis senieji <i>G92</i> bei <i>G94</i> grafikos procesoriai.</p>
<div class="imgright"><img src="http://svarke.technews.lt/gtx280m.jpg" border="1" /></div>
<p>Be šios vaizdo plokštės pristatyti ir nauji <i>GTX 200</i> šeimos grafikos posistemiai <i>GTX 280M</i> bei <i>GTX 260M</i>. Nors pažvelgus į pavadinimą kyla mintis, jog juose turėtų būti naudojami <i>GT200(b)</i> grafikos procesoriai, tačiau ir čia sutinkame <i>G92b</i>. Pirmojo posistemio GPU taktinis dažnis siekia 585 MHz, 1 GB GDDR3 atminties - 1900 MHz, o 128 „Stream“ procesorių - 1463 MHz. <i>GTX 260M</i> turi 112 „Stream“ procesorių, kurių dažnis siekia 1375 MHz, o likę branduolio funkciniai vienetai veikia 550 MHz dažniu. Su šiuo posistemiu taip pat naudojama 1 GB tokio paties dažnio, kaip ir <i>GTX 280</i> modelyje, atminties. Įdomu tai, jog, <i>Nvidia</i> teigimu, <i>GeForce GTX 280M</i> yra net 30 procentų greitesnė už <i><a class="ns" href="http://www.technews.lt/tekstas/AMD_pristato_Mobility_Radeon_HD4000_serija.html;;">ATI Mobility Radeon HD 4870</a></i>, rašo <a class="ns" href="http://www.techreport.com/discussions.x/16507"><i>TechReport</i></a>.</p>
<p>Pamainos sulauks ir vidurinės klasės <i>GeForce</i> grafikos posistemiai nešiojamiesiems kompiuteriams. <i>Nvidia</i> <a class="ns" href="http://www.nvidia.com/object/io_1236061095357.html">pristatė</a> ir <i>GTS 160M</i> bei <i>GTS 150M</i> modelius, paremtus 64 „Stream“ procesorius turinčiu <i>G94</i> grafikos procesoriumi.</p>
