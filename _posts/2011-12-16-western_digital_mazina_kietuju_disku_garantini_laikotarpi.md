---
layout: post
status: publish
published: true
title: Western Digital mažina kietųjų diskų garantinį laikotarpį
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6223
wordpress_url: http://localhost/site/new/western_digital_mazina_kietuju_disku_garantini_laikotarpi/
date: '2011-12-16 18:24:55 +0200'
date_gmt: '2011-12-16 18:24:55 +0200'
categories:
- Naujienos
---
<div class="imgright"><img src="http://technews.lt/upload/Western-Digital-Launches-a-750GB-Hard-Disk-Drive-2.jpg"  /></div>
<p>Vienas iš didžiausių kietųjų diskų gamintojų pasaulyje, kompanija Western Digital informavo savo partnerius, kad netrukus sumažins savo kietųjų diskų garantinį laikotarpį, tačiau tai, kaip šiuo metu pranešama, paveiks ne visas jų serijas.</p>
<p>Laiške partneriams teigiama, jog daugelis kietųjų diskų, kurie bus pagaminti po kitų metų sausio antrosios dienos, turės jau nebe trijų, o tik dviejų metų garantiją. Tai galios Caviar Blue, Caviar Green ir Scorpio Blue serijų atstovams. Caviar Black ir Scorpio Black serijos toliau turės trijų metų garantiją.</p>
<p>Visi kietieji diskai, kurie partnerius ir didmenininkus pasiekė prieš naujuosius metus, ir toliau turės trijų metų garantiją. Tiesa, kol kas neaišku, kaip mažmenininkai tai išskirs. Identiški kietieji diskai lentynose gali turėti skirtingą garantiją laikotarpį. Kodėl WD taip elgiasi, kol kas nėra aišku.</p>
<p>Mes tuo tarpu galime priminti, jog 2008 metais kompanija Seagate pirmoji nusprendė sumažinti įprastų mechaninių kietųjų diskų garantinį laikotarpį nuo 5 iki 3 metų, o tai padarė ir konkurentai. Ar ir šį kartą visi pažengs tuo pačiu keliu, taipogi nėra aišku.</p>
