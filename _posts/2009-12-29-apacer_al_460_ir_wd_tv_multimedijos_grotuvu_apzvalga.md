---
layout: post
status: publish
published: true
title: Apacer AL 460 ir WD TV multimedijos grotuvų apžvalga
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4438
wordpress_url: http://localhost/site/new/apacer_al_460_ir_wd_tv_multimedijos_grotuvu_apzvalga/
date: '2009-12-29 18:06:54 +0200'
date_gmt: '2009-12-29 18:06:54 +0200'
categories:
- Multimedia įrenginiai
- Apžvalgos
---
<p>Ir vėl mūsų testavimo laboratorijoje produktai, kurių ankščiau nesame apžvelgę – tai multimedijos grotuvai. Dėl tam tikrų priežasčių jie pasidarė labai populiarūs daugelyje šalių, o ypač paklausūs tapo ir čia, Lietuvoje. Šį kartą apžvelgsime dviejų gerai žinomų kompanijų gaminius – <i>Apacer</i> mums atsiųstą <i>AL460</i> bei <i>Western Digital HD TV</i> įrenginius.</p>
<p><b>TURINYS:</b></p>
<p>> Šiek tiek apie <i>Apacer</i> bei <i>Western Digital</i><br />
<br />> Pakuotės<br />
<br />> Produktų dizainai, turimos jungtys<br />
<br />> Suderinamumas<br />
<br />> Svarbiausia – formatų palaikymas<br />
<br />> Vartotojo sąsaja, atnaujinimai ir pulteliai<br />
<br />> Kaina<br />
<br />> Išvada</p>
<p><b>Šiek tiek apie Apacer bei Western Digital</b></p>
<p>Kompanija <i>Western Digital</i> šiuo metu yra antroji pagal dydį duomenų kaupiklių gamintoja pasaulyje. <i>WD</i> įkūrimo data yra laikomi 1970 metai, o 1988 metais kompanija pradėjo gaminti kietuosius diskus, kurie šiuo metu yra pagrindinė įmonės veiklos sritis. Kompanijos būstinė įsikūrusi Kalifornijos valstijoje, JAV, tačiau <i>Western Digital</i> turi daug atstovybių tiek JAV, tiek Kanadoje, Europoje bei rytų šalyse. Be 2,5" ir 3,5" kietųjų diskų, skirtų tiek staliniams ar nešiojamiems kompiuteriams, tiek ir serveriams, <i>W</i>D linijoje jau galima sutikti ir išorinius kietuosius diskus, pirmuosius SSD kaupiklius iš SiliconDrive serijos ir daugialypės terpės grotuvus.</p>
<p>1997 metais Taivane įsikūrusi kompanija <i>Apacer</i> yra gerai pasaulyje žinoma atminties sprendimų gamintoja. Firma neapsiriboja įvairaus našumo RAM lustų ir modulių gamyba. Didelę <i>Apacer</i> gaminamų produktų dalį sudaro atminties kortelės, USB Flash atmintinės bei MP3 grotuvai. Neseniai <i>Apacer</i> pristatė ir SSD kaupiklių liniją. Savo atstovybes įmonė turi JAV, Nyderlanduose, Kinijoje, Indijoje ir Japonijoje.</p>
<p><b>Pakuotės</b></p>
<p>Kaip ir visada, pradėkime nuo produktų pakuočių. Western Digital TV atkeliavo juodoje, įprastoje pakuotėje. Iš visų pusių afišuojamos produkto ypatybės, kaip kad 1080p vaizdo atkodavimas, HDMI jungtis ar <i>Dolby Surround</i> garsas, o šalia mūsų laukto įrenginio matomas ir vienas iš <i>Western Digital</i> išorinių kietųjų diskų. Manau nieko nuostabaus, jog kompanija pataria naudoti jų išorinius kietuosius diskus.</p>
<p><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/1.jpg">
<div class="imgright"><img src="http://sb.technews.lt/Apacer%20AL460%20vs%20WD%20TV%20HD/Mazos/1.jpg"  /></div>
<p></a><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/2.jpg"><br /><img src="http://sb.technews.lt/Apacer%20AL460%20vs%20WD%20TV%20HD/Mazos/2.jpg" /><br /></a></p>
<p>Atidarius dėžutę turime viską, ko ir reikia pradėti darbui – WD TV multimedijos grotuvą, maitinimo adapterį, pultelį su dvejomis baterijomis, kompaktinį diską, kuriame pateikiama konvertavimo programinė įranga ir medžiagos pavyzdžiai, vartotojo vadovą ir AV kabelius perduoti vaizdą į televizorių. Palaukite, o kur HDMI kabelis? Deja, tačiau jo čia nėra. Atidarius pakuotę mes negalėsime iš karto mėgautis kokybišku 720p vaizdu, o ką jau bekalbėti apie didesnės raiškos video medžiagą. Gerai, kad šalia gulėjo Xbox 360 žaidimų kompiuteriui naudojamas HDMI kabelis, tačiau į parduotuvę dar kartą užeiti tikrai prireiks.</p>
<p><i>Apacer AL460</i> į mano namus atkeliavo gana panašaus dydžio pakuotėje. Vėlgi, priekinėje pusėje visu gražumu multimedijos įrenginys, kur kitu be pažiūrėjus – specifikacijos ir galimybės. Mano minėtas 1080p vaizdas, <i>Dolby Surround</i> garsas, HDMI jungtis ir taip toliau čia taip pat yra. Visgi, kaip tai padarė <i>Western Digital, Apacer</i> nesugalvojo prie savo multimedijos grotuvo prijungti savo kietojo disko. Tiesą pasakius, ekspozicinėje nuotraukoje joks išorinis įrenginys nėra prijungtas prie grotuvo. </p>
<p><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/3.JPG">
<div class="imgright"><img src="http://sb.technews.lt/Apacer%20AL460%20vs%20WD%20TV%20HD/Mazos/3.jpg"  /></div>
<p></a><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/4.jpg"><br /><img src="http://sb.technews.lt/Apacer%20AL460%20vs%20WD%20TV%20HD/Mazos/4.jpg" /><br /></a></p>
<p>Pakuotė ir vėl „skurdi“! Kodėl gi? Turime mes ir patį grotuvą, pultelį ir porą baterijų, trumpą vartotojo vadovą, AV kabelius, maitinimo kabelį ir net LAN kabelį, tačiau ir vėlgi... kur tas nelemtas HDMI kabelis? Kaip pavyko sužinoti, jo ir čia nėra. Kad sumažintų produkto kainą, abi kompanijos mums jo nesiūlo. Ir koks skirtumas ar aš jį įsigysiu iš karto, ar kiek vėliau? Man net būtų maloniau, jei kompanija pasiūlytų kaip tik tinkamą šiam multimedijos įrenginiui, tačiau už laisvę aš taip pat nepykstu – įsigyk tokį, kokį leis kišenė, sako jie mums.</p>
<p><b>Produktų dizainai, turimos jungtys</b></p>
<p>Aš lieku prie nuomonės, kad dizainas – subjektyvus veiksnys. Mūsų apžvelgiami multimedijos grotuvai, tiek <i>AL460</i>, tiek ir <i>WD TV</i> yra skirtingos pakraipos gaminiai. <i>Western Digital</i> (toliau <i>WD</i>) pasirinko savotišką kompaktiškos „dėžutės“ stilių, tuo tarpu <i>Apacer</i> pažengė kitu keliu ir panaudojo taip pat „dėžutės“ formą, tačiau čia grotuvas yra plokštesnis bei pasižymi mažesniu aukščiu, nei <i>WD TV</i>. Iš pirmo žvilgsnio <i>AL460</i> atrodo gigantiškai, o WD TV - kiek kompaktiškiau, tačiau realiai grotuvams esami apipavidalinimai nemaišo ir bendro vaizdo negadina. WD TV yra mažesnis galbūt dėl to, jog neturi kai kurių jungčių, kurias turi <i>Apacer AL460</i>.</p>
<p><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/5.jpg">
<div class="imgright"><img src="http://sb.technews.lt/Apacer%20AL460%20vs%20WD%20TV%20HD/Mazos/5.jpg"  /></div>
<p></a><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/6.jpg"><br /><img src="http://sb.technews.lt/Apacer%20AL460%20vs%20WD%20TV%20HD/Mazos/6.jpg" /><br /></a></p>
<p>Tiek <i>WD TV</i>, tiek ir <i>AL460</i> turi po porą USB jungčių, tik jų išdėstymas, kaip ir bendras pateikimas, skiriasi. <i>Apacer</i> savo gaminyje panaudojo priekinę ir galinę puses, kai <i>Western Digital</i> tuščią paliko tik kairiąją produkto pusę. Sunku pasakyti, kuris išdėstymas geresnis – abi USB jungtys <i>AL460</i> yra prekinėje produkto pusėje, tuo tarpu <i>WD TV</i> viena – galinėje, kita – dešinėje produkto pusėje. Nevienoda filosofija naudota ir multimedijos grotuvus sujungiant su televizoriumi. <i>Western Digital</i> produkto galinėje pusėje įtaisė įprastas tris AV jungtis (viena vaizdo ir dvi garso), kai <i>Apacer</i> sutaupė vietos ir tiesiog įtaisė vieną kištuką, iš kurio ir eina signalas į televizorių panaudojant tuo pačius AV kabelius.</p>
<p><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/7.jpg">
<div class="imgright"><img src="http://sb.technews.lt/Apacer%20AL460%20vs%20WD%20TV%20HD/Mazos/7.jpg"  /></div>
<p></a><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/8.jpg"><br /><img src="http://sb.technews.lt/Apacer%20AL460%20vs%20WD%20TV%20HD/Mazos/8.jpg" /><br /></a></p>
<p>Nepaisant to, kad <i>Apacer AL460</i> stokoja „Optical Audio| jungties, kurią turi <i>WD TV</i>, pastarasis gaminys turi rimtą minusą, kuris automatiškai virsta teigiamu aspektu <i>AL460</i> grotuve – tai neesanti LAN jungtis, kurią turi <i>AL460</i>. Pasak <i>Apacer</i>, panaudojant ją ir kompiuterį, vaizdą į multimedijos grotuvą galima perduoti tiesiogiai, dėl to pakuotėje pateikiamas ir Ethernet kabelis. Tai gana patogu – nereikia kelti failų į išorinį įrenginį ir jį vėliau jungti į priedėlį. Kaip sužinosite vėliau, WD TV tai būtų išsigelbėjimas iš kartais šiek tiek nervus gadinančios padėties, tačiau WD TV turi tiek ją, tiek neturi Ethernet jungties. </p>
<p><i>Western Digital</i> iš manęs susilaukia pagyrų už gana išvaizdžią LED indikatorių sistemą. Priekinėje pusėje gražia šviesiai mėlyna šviesa švyti „maitinimo“ bei „USB“ indikatoriai, kurie nurodo ar grotuvus pajungtas ir ar prie jo prijungtas koks nors išorinis kaupiklis. <i>Apacer AL460</i> pasižymi neišvaizdžia raudona lempute, kas pasirodė kiek klaikiai.</p>
<div class="imgright"><img src="http://sb.technews.lt/Apacer%20AL460%20vs%20WD%20TV%20HD/Dideles/9.JPG"  /></div>
<p><b>Suderinamumas</b></p>
<p>Teoriškai abu produktai turėtų būti suderinti su bet kokiomis išorinėmis laikmenomis. Galiu patikinti, kad tiek Apacer AL460, tiek ir WD TV susitvarkė su visomis „flash“ tipo atminties laikmenomis, grotuvams taip pat buvo nė motais, ar išorinis kietasis diskas turi kokią ypatingą programinę įrangą, ar ne, kaip tai yra išoriniuose kaupikliuose, kurie yra sukurti automatiškai išsisaugoti atsargines failų kopijas. Iš visų mano turėtų laikmenų informacija buvo nuskaitoma be didesnių keblumų, net ir iš mano <i>Creative</i> MP3 grotuvų. Deja, tačiau neteko pabandyti, kaip šie įrenginiai draugauja su <i>Apple</i> grotuvais. Kiek teko girdėti, multimedijos grotuvams su jais sekasi ne visad gerai, ir teorija taip ir lieka tik teorija.</p>
<p>Vienas iš didžiausių <i>Apacer AL460</i> pranašumų – sparta. Šis multimedijos grotuvas nesvarbu, jūs prijungsite 500GB išorinį kietąjį diską (mano atvejis) ar tiesiog 8GB flash atmintinę, nesivargins ir nebandys skanuoti visų failų, o tiesiog nurodys jų pavadinimą bei failo formatą. Tai pasirodė labai patogu po to, kai su WD TV buvau pratęs palūkėti 4-8 minutes. Beveik pilnas 500GB išorinis kietasis diskas buvo prigrūstas visokios informacijos – muzikos, nuotraukų ir video įrašų, o kol WD TV viską „suvalgydavo“ tekdavo kiek luktelti. Ir taip kiekvieną kartą po to, kai multimedijos grotuvas būdavo išjungiamas. Net pagalvojau, kodėl jis negali atsiminti tų pačių failų ir juos tiesiog praleisti?</p>
<p><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/10.jpg">
<div class="imgright"><img src="http://sb.technews.lt/Apacer%20AL460%20vs%20WD%20TV%20HD/Mazos/10.jpg"  /></div>
<p></a><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/11.JPG"><br /><img src="http://sb.technews.lt/Apacer%20AL460%20vs%20WD%20TV%20HD/Mazos/11.jpg" /><br /></a></p>
<p>Kaip pavyko sužinoti, <i>Apacer AL460</i> ir <i>Western Digital HD TV</i> neturi aiškaus informacijos kiekio limito. Prie jų galite prijungti tiek 1GB USB atmintinę, tiek ir išorinį 2TB kietąjį diską, jei jis pasižymi USB 2.0 sąsaja. Tiesa, baisu pagalvoti, kiek laiko pastarąjį įrenginį „vartotų“ WD TV, jei jis būtų pilnut pilnutėlis įvairios video medžiagos.</p>
<p><b>Svarbiausia – formatų palaikymas</b></p>
<p>Žinoma, kad svarbiausia multimedijos grotuve – formatų palaikymas. Tai nėra išimtis ir čia, tad pažiūrėkime, ką kiekvienas grotuvas turi, ko trūksta ir ar jų palaikomų formatų sąrašas yra vienodas, ar kuris nors iš multimedijos grotuvų yra priekyje savo konkurento atžvilgiu.<br />
<br />Suprantama, kad abu multimedijos grotuvai susidoroja tiek su vaizdo medžiaga, tiek su nuotraukomis, tiek ir su muzikos failais. Western Digital HD TV be problemų groja MP3, WAV/PCM/LPCM, WMA, AAC, FLAC, MKA, AIF/AIFF, OGG, Dolby Digital ir DTS (nevisiškai) garso formatus, puikiausiai atvaizduoja JPEG, GIF, TIF/TIFF, BMP ir PNG failų tipų nuotraukas ir atkuria AVI (Xvid, AVC, MPEG1/2/4), MPG/MPEG, VOB, MKV (h.264, x.264, AVC, MPEG1/2/4, VC-1), TS/TP/M2T (MPEG1/2/4, AVC, VC-1), MP4/MOV (MPEG4, h.264), M2TS bei WMV9 vaizdo formatus. Sąrašas tikrai įspūdingas, dar pridėkime SRT, ASS, SSA, SUB ir SMI subtitrų palaikymą ir gausime tikrą namų pramogų sistemą. Nieko keisto, nes WD TV tam ir yra skirtas – nesunkiai atkurti jūsų norimą medžiagą, o siūlomi atnaujinimai su laiku dar labiau praplečia palaikomų formatų arsenalą, tačiau <i>Apacer AL460</i> taip pat neatsilieka.</p>
<p><i>Apacer</i> multimedijos grotuvas groja MP3, WAV, WMA ,LPCM/PCM , AAC,OGG ir Dolby Digital AC3 garso failus, rodo JPEG,BMP,GIF, TIF ir PNG formato nuotraukas ir svarbiausia atkuria MPEG-1, MPEG-2, MPEG-4, WMV, FLV, MKV, RM/RMVB, TS, m2ts, mts, TP, MJPEG, MOV ir VC-1 formatų video medžiagą bei rodo IDX/SUB, SRT, SSA, SUB, SMI subtitrų formatų pateikiamą medžiagą.</p>
<p><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/12.jpg">
<div class="imgright"><img src="http://sb.technews.lt/Apacer%20AL460%20vs%20WD%20TV%20HD/Mazos/12.jpg"  /></div>
<p></a><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/13.jpg"><br /><img src="http://sb.technews.lt/Apacer%20AL460%20vs%20WD%20TV%20HD/Mazos/13.jpg" /><br /></a></p>
<p>Kiekviena iš pusių turi savų perliukų, tačiau bendrame vaizde abu multimedijos grotuvai susitvarko su populiariausiais failais. Tiesa, dėl pagaminimo kaštų sumetimų, apie ką man prasitarė <i>Apacer</i> atstovė spaudai, tiek <i>Apacer AL460</i>, tiek ir WD TV neatkuria tikrojo DTS-HD garso, bandant jį išgirsti paleidžiant MKV formato filmą pasižymintį šiuo ypač kokybiško garso formato takeliu. Man buvo paaiškinta, kad <i>Apacer</i> ruošia multimedijos grotuvų flagmaną <i>AL470</i>, kuris palaikys minėtą garso formatą, tačiau, dėl papildomų licencijų ir papildomos aparatinės įrangos, kainuos daugiau. WD TV neseniai pristatė <i>Live</i> įrenginį su Ethernet jungtimi, tačiau ir pastarasis, žvelgiant į specifikacijas, nepalaiko DTS-HD garso.</p>
<p>Kodėl tai trukdo? Dažną kartą mano MKV formato video medžiaga turi ypač kokybišką DTS-HD garsą, o vienintelė išeitis, dėka išmaniųjų kompiuterininkų, naudotis programine įranga ir konvertuoti šį garsą į paprastą AC3 formato garsą. Jums tai kokybės nekainuos, jei jus tenkina televizoriaus vidinių kolonėlių skleidžiamas garsas, tačiau geros aparatūros turėtojai pajus skirtumą. Norėčiau sumokėti daugiau ir mėgauti pilnaverčiu garsu vien dėl to, jog tai sutaupyti laiko ir girdėčiau aukščiausios kokybės garsą, tačiau kol kas nėra tam tinkamos galimybės.</p>
<p><b>Vartotojo sąsaja, atnaujinimai ir pulteliai</b></p>
<p>Svarbią rolę šiame multimedijos grotuvų teste vaidina ir vartotojo sąsaja, kuri, žinoma, turi būti išvaizdi, lengvai perprantama ir paprasta naudoti. Net neabejoju, kad abi kompanijos dirbo šia kryptimi, tačiau žvilgtelėkime iš arčiau ir susipažinkime su tuo, ką mums siūlo <i>Apacer</i> ir <i>Western Digital</i>.</p>
<p><i>Apacer AL460</i> multimedijos grotuve, kaip ir <i>Western Digital</i> savajame HD TV, siūlo iš esmės gana panašios konstrukcijos vartotojo sąsają. <i>Apacer turinį</i> suskirstė į tris dalis, o ketvirtoji parinktis yra skirta parametrams, penktoji – visai informacija be išimties. Tai, žinoma, protingas ėjimas. Norite peržiūrėti video medžiagą? Ten ir keliaujate, tas pats galioja ir su fotografijomis bei muzikos failais.</p>
<p><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/13.JPG">
<div class="imgright"><img src="http://sb.technews.lt/Apacer%20AL460%20vs%20WD%20TV%20HD/Mazos/14.jpg"  /></div>
<p></a><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/15.JPG"><br /><img src="http://sb.technews.lt/Apacer%20AL460%20vs%20WD%20TV%20HD/Mazos/15.jpg" /><br /></a></p>
<p><i>WD HD TV</i> iš esmės turi gana panašią vartotojo sąsają, tačiau vietoje to, kad, kaip tai yra <i>AL460</i>, keliautumėte iš vienos pusės į kitą, <i>WD HD TV</i> jūs po meniu vaikščiosite eidami aukštyn arba žemyn. Vėlgi, turinys yra suskirstytas į muziką, fotografijas ir video medžiagą.</p>
<p>Tiek <i>AL460</i>, tiek ir <i>WD TV HD</i> gana panašiai rūšiuoja visą informaciją. Pasirinkus muziką, galima naršyti po albumus, atlikėjų sąrašus, failo įkėlimo datos sekcijas. Nuotraukos abiejuose grotuvuose pateikiamos tiesiog eilute, tačiau WD TV čia sužibėjo – pateikiama begalė funkcijų jas peržiūrint, kaip priartinimas, pasukimas, juodai/baltas vaizdas ir panašiai. <i>Apacer AL460</i> pasiūlė tik įprastines funkcijas.</p>
<p>Tiesa, <i>Apacer</i> parodė savo išmanumą video medžiagos peržiūros sekcijoje. <i>WD TV HD</i> pateikia tik medžiagos pavadinimą bei jos failo tipą, tuo tarpu <i>AL460</i> – žymiai platesnę informaciją. Kairėje pusėje galėsite pasirinkti iš eilės failų, tuo tarpu dešinėje, mažame ekrane, jums pradedamas rodyti parodomasis vaizdas. Vos tik spustelėsite failą, multimedijos grotuvas video medžiagą rodys pilname ekrane.</p>
<p>Tiek užėjus į <i>WD TV</i> produkto svetainę, tiek ir skaitant vartotoją vadovą, <i>Western Digital</i> pažymi – nepatingėkite, užeikite į gamintojo tinklapį ir atsinaujinkite programinę įrangą. Tiesą pasakius, turėjau vieną problemą, kai įdomaus tipo AVI video failo grotuvas nerodė, tačiau po naujausio atnaujinimo problema išsisprendė. Atnaujinti grotuvą taip pat yra gana paprasta, o jei nemokate, WD savo tinklapyje siūlo parodomąją mokamąją medžiagą. Deja, tačiau neatrodo, jog kažkuo panašiu pasižymi <i>AL460</i>, tad palaikomų failų formatų skaičius šiame įrenginyje tikrai nepadidės.</p>
<p>Valdymui taip pat skirtas dėmesys, kaip ir turėtų būti. Su abiem produktais, kaip ir privaloma, atkeliavo ne tik pulteliai, bet ir neaiškių gamintojų baterijos jiems. Nepaisant to, kad dvirati iš naujo išradinėti čia nebuvo reikalo, abu valdymo pultai yra skirtingi.</p>
<p><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/16.jpg">
<div class="imgright"><img src="http://sb.technews.lt/Apacer%20AL460%20vs%20WD%20TV%20HD/Mazos/16.jpg"  /></div>
<p></a><a class="ns" href="http://sb.technews.lt/Apacer%20AL460%20vs%20WD%20TV%20HD/Dideles/17.jpg"><br /><img src="http://sb.technews.lt/Apacer%20AL460%20vs%20WD%20TV%20HD/Mazos/17.jpg" /><br /></a></p>
<p>Visų pirmiausia, <i>AL460</i> valdymo pultas yra masyvesnis, nei WD TV siūlomas, kuris iš tiesų yra gana mažas, lengvas ir atrodo neblogai, tačiau tai ir yra savotiška problema. Daugelį funkcijų <i>Western Digital</i> tiesiog įkėlė į vartotojo sąsają, o į jas patekti reikės spustelti „Option“ mygtuką ir kiek pavaikščioti krypties mygtukais. Tai galioja pasirenkant garso takelį, subtitrus ir kitus parametrus. <i>Apacer AL460</i> tuo tarpu pasirinko kitą variantą ir kiek didesnį pultelį, tačiau dėka to yra visi mygtukui, kurių mums prireiks. Taipogi nereikės vaikščioti po meniu. Spustelėkite „Subtitle“ mygtuką ir pasikeisite subtitrus, tuo tarpu spustelėjus „Audio“, pasikeisite garso takelį. Priartinti fotografiją ar video medžiagą taip pat nereikės vartotojo sąsajos pagalbos, o tiesiog nuspausti „Zoom“ mygtuką. To su <i>WD TV</i> padaryti nepavyks.</p>
<p>Abu valdymo pultai turi namų mygtuką, WD TV turi „paieškos“ mygtuką, tačiau <i>Apacer AL460</i> turi „Mute“ (garso išjungimas) mygtuką. Viskas gana paprasta – <i>WD TV</i> valdymo pultas yra mažesnis, tad turi mažiau mygtukų ir <i>WD</i> visą darbą palieką vartotojo sąsajai, tuo tarpu <i>AL460</i> analogas – didesnis, tačiau turi daugiau mygtukų ir leidžia kiek greičiau atlikti norimą veiksmą. Nėra vienareikšmiškos nuomonės, kuris iš jų geresnis, bet man labiau patiko rankoje laikyti <i>WD TV</i> pultelį.</p>
<p><b>Kaina</b></p>
<p>Nepaskutinėje, o gal net pirmoje vietoje yra produktų kaina. <i>Apacer</i> mums nurodė naudotis jų platintojo Topo Centro kainynu, nors visi supranta, kad interneto parduotuvėse ar užsienyje abu gaminius galima įsigyti kiek pigiau. Nepaisant to, atsižvelgsime tik į Topo Centro siūlomas AL460 ir WD TV HD kainas.</p>
<p>Mintis gal ir gera buvo iki to momento, kol paskambinau į Topo Centrą. Man buvo aiškiai pasakyta, kad kainos nėra atskleidžiamos, jos nenurodomos ir jų portale (o kam toks išvis tada reikalingas?), o jei norite kainų, eikite į artimiausią saloną. To daryti tikrai neketinau, tad velniop tokį Lietuvos mažmenininką ir pasiremkime Europos mažmenininkų kainomis. Kaip pavyko sužinoti, <i>AL460</i> yra siūlomas už maždaug 275 litus, kai WD TV HD – 310 litų. Akivaizdu, kad <i>AL460</i> yra kiek pigesnis.</p>
<p><b>Išvada</b></p>
<p>Favoritus visad renkatės jūs, pirkėjai, kas šiuo metu adekvatu mūsų skaitytojams. Kalbant apie mano pasirinkimą, renkuosi <i>AL460</i> dėl jo spartos, LAN jungties ir visaverčio pulto. WD TV HD nėra blogas produktas, tačiau jį „žudo“ LAN jungties nebuvimas, visų failų skanavimas, bet gelbėja atnaujinimo galimybė palaikyti ateities/artimiausius formatus. Laimėjo <i>Apacer AL460</i>, bet teisė rinktis jums. Abu produktai turi ir pliusų, ir minusų.<br /></p>
