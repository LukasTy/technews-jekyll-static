---
layout: post
status: publish
published: true
title: "(SP) HP pristatė naują paslaugą kovai su duomenų vagimis"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3539
wordpress_url: http://localhost/site/new/sp_hp_pristate_nauja_paslauga_kovai_su_duomenu_vagimis/
date: '2009-05-28 13:13:15 +0300'
date_gmt: '2009-05-28 13:13:15 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:ui5cBtF-Eb0n6M:http://www.finalsense.com/news/image/laptop/hp-pavilion-dv2600-verve.jpg" border="1" /></div>
<p>Pasaulinė technologijų kompanija <i>Hewlett-Packard</i> (HP) pristatė naują nešiojamųjų kompiuterių apsaugos paslaugą <i>HP Notebook Tracking and Recovery Service</i>, kuri leis apsisaugoti nuo kompiuterių vagysčių.</p>
<p>Naujoji <i>HP</i> paslauga leidžia IT profesionalams ne tik susekti ir padėti atgauti pavogtus kompiuterius, bet ir ištrinti duomenis per atstumą, taip apsaugant konfidencialią informaciją nuo vagystės. Šios sekimo paslaugos dėka taip pat bus galima aptikti įdiegtas kenksmingas programas ar pastebėti trūkstamą techninę įrangą.</p>
<p><b>Pagalba praradusiems kompiuterius</b></p>
<p><i>HP</i> siūloma sekimo paslauga yra skirta vartotojams, kurių kompiuteriai nuotoliniu būdu yra centralizuotai prižiūrimi IT specialistų. Norėdami naudotis šia paslauga, vartotojai turi ją aktyvuoti užregistruodami iš anksto į kompiuterį įdiegtą programinę įrangą. Tuomet kompiuteris prisijungdamas prie interneto praneša stebėjimo centrui apie savo buvimo vietą ir leidžia jam nuolat atnaujinti duomenis apie kompiuterio judėjimą. Jei kompiuteris yra pavagiamas, vartotojas klientų aptarnavimo sistemoje praneša apie įvykį ir jis užregistruojamas policijoje. Tuomet <i>HP</i> darbuotojai, dirbdami drauge su teisėsaugos institucijomis, siekia atgauti pavogtą įrangą. </p>
<p><b>Informacijos apsauga</b></p>
<p>Nuotolinio duomenų ištrynimo funkcija leidžia pašalinti konfidencialią informaciją iš pavogto kompiuterio, kai jis sekantį kartą internetu automatiškai prisijungia prie stebėjimo centro.<br />
<br />„Už simbolinį mokestį vartotojai gauna nuolatinę IT apsaugos komandą, kuri padeda išvengti nemalonumų ir pavojų, kylančių praradus kompiuterį.“, - teigė Evelina Rimkienė, Asmeninių įrenginių grupės (PSG) rinkodaros vadovė Baltijos šalims. <i>HP Notebook Tracking and Recovery Service</i> dėka galime ne tik vartotojams pasiūlyti pilną kompiuterių apsaugos paslaugų paketą, bet ir sustipriname <i>HP</i> lyderio pozicijas kompleksinių IT paslaugų segmente.“ </p>
<p><b>Įrangos priežiūra</b></p>
<p><i>HP</i> sekimo paslauga IT administratoriams taip pat leidžia centralizuotai valdyti įmonių kompiuterinę įrangą. Naudojant iš anksto į kompiuterį įdiegtą programinę įrangą, IT administratoriai gali stebėti kur kompiuteris juda, matyti jo naršymo istoriją, programinės įrangos galiojimo laikus ir pan. </p>
<p>Lietuvoje <i>HP</i> sekimo paslauga bus teikiama su birželio viduryje pasirodysiančiais <i>HP ProBook</i> nešiojamais kompiuteriais. Užsisakyti šią paslaugą metams kainuoja 135 litus (be PVM).</p>
