---
layout: post
status: publish
published: true
title: "(SP)Bitė rudenį pristatys naująjį 3G ir HSDPA išmanųjį telefoną „BlackBerry
  Bold“"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2309
wordpress_url: http://localhost/site/new/spbite_rudeni_pristatys_naujaji_3g_ir_hsdpa_ismanuji_telefona__blackberry_bold_/
date: '2008-08-19 16:05:53 +0300'
date_gmt: '2008-08-19 16:05:53 +0300'
categories:
- Naujienos
---
<div class="imgright"><img src="http://www.technews.lt/upl/Failai/9000blk_voda_ENGuk_3G_SideAngleRight_2.jpg" border="1"></div>
<p><br>Telekomunikacijų bendrovė <i>BITĖ Lietuva</i>, bendradarbiaudama su <i>Vodafone</i> ir Kanados technologijų bendrove <i>Research In Motion</i> (RIM), vėlyvą šių metų rudenį planuoja pristatyti naujausią ir pažangiausią <i>BlackBerry®</i> išmaniųjų telefonų modelį – <i>BlackBerry® Bold™</i>. <i>BlackBerry</i> modeliai, į Lietuvos verslo rinką įžengę šių metų pradžioje, tapo populiariausiais išmaniaisiais telefonais tarp bendrovės klientų.<br />
<br><br />
<br>„Su <i>BlackBerry Bold</i> mes toliau tęsiame savo įsipareigojimą teikti aukščiausios klasės mobiliuosius sprendimus verslui, leidžiančius mūsų klientams dirbti daug efektyviau“, - teigia <i>Bitės</i> grupės generalinio direktoriaus pavaduotojas marketingui Manjunath Chandrasekhar. Ryšių reguliavimo tarnybos (RRT) duomenimis, <i>Bitė Lietuva</i> jau trečią ketvirtį iš eilės pirmauja pagal verslo klientų skaičiaus augimą.<br />
<br><br />
<br><i>BlackBerry Bold</i> - pirmasis RIM išmanusis telefonas, palaikantis 3G ir HSDPA technologijas. Rinkoje jis išsiskiria pažangiausiomis techninėmis savybėmis: tai ypač aukštos raiškos LCD ekranas, galingas naujos kartos 624 MHz procesorius, integruotos profesionalios GPS navigavimo ir Wi-Fi bevielio ryšio funkcijos. Įrenginys turi 1 GB vidinę atmintį ir galimybę naudoti papildomą microSD atminties kortelę.<br />
<br><br />
<br>Tokie pajėgumai leidžia itin sparčiai atsisiųsti laiškų priedus, plačiame ekrane skaityti laiškus HTML formatu ar naršyti po internetą. <i>BlackBerry Bold</i> išmaniuoju telefonu taip pat galima redaguoti prie elektroninio laiško prisegtus <i>Microsoft® Word</i>, <i>Excel</i> ir <i>PowerPoint</i> dokumentus, tam pritaikyti ir patogūs QWERTY klaviatūros mygtukai. Svarbiausia – kad visa tai galima atlikti net pokalbio telefonu metu – pavyzdžiui, su kolegomis vienu metu aptarti, koreguoti ir išsiųsti prie elektroninio laiško prisegtą dokumentą ar siųsti pašnekovui čia pat padarytą nuotrauką.<br />
<br><br />
<br>Šias plačias galimybes atveria kartu su išmaniaisiais telefonais <i>Bitės</i> teikiamos <i>BlackBerry</i> mobiliojo pašto paslaugos. <i>BlackBerry Enterprise Server</i> bei <i>BlackBerry Professional Software</i> programinės įrangos sprendimai įmonėms ir organizacijoms, turinčioms nuosavą el. pašto serverį, leidžia centralizuotai valdyti įrenginius, naudotis ir keistis bendrovės vidine informacija bei saugiai perduoti duomenis. Elektroninis paštas bei tvarkyklės informacija <i>BlackBerry</i> telefone nuolat realiu laiku sinchronizuojamos su įmonės pašto serveriu.<br />
<br><i>BlackBerry Internet Service</i> paslauga sukurta smulkesniam verslui bei individualiems vartotojams. Ji leidžia viename telefone klientams naudotis iki 10 asmeninių ir darbo pašto dėžučių, tarp jų ir pasaulyje populiariomis <i>Yahoo</i> bei <i>Google Mail</i>, naudotis pokalbių programomis (kaip <i>Google Talk</i>), žemėlapiais, kitomis taikomosiomis programomis (kaip „Facebook“ ar <i>Flickr</i>).<br />
<br><br />
<br>Nors dailiai atrodantis <i>BlackBerry Bold</i> pirmiausia yra skirtas tenkinti reiklius verslo klientų poreikius, pažangios jo techninės galimybės praturtins ir klientų laisvalaikio įspūdžius. Įrenginyje įmontuota 2 megapikselių kamera su blykste ir reguliuojamu skaitmeniniu objektyvu, audiovizualinis grotuvas transliuoja filmus, muziką, nuotraukų galerijas ir leidžia paprastai tvarkyti gausią muzikos kolekciją.<br />
<br><i>Bitė</i> toliau plečia išmaniųjų telefonų pasiūlą, neseniai klientams pasiūliusi naująjį <i>Nokia E71</i> modelį, pasižymintį 3G ir HSDPA technologija, GPS ir kitomis funkcijomis bei plonyčiu dizainu.<br />
<br><br />
<br>„Sekame vartotojų atsiliepimus visame pasaulyje ir poreikius Lietuvoje siekdami pasiūlyti savo klientams pažangiausias paslaugas ir telefonų modelius, įrodžiusius savo vertę. Šiuo metu <i>Bitės</i> verslo klientai gali rinktis iš aukščiausios klasės išmaniųjų telefonų – „BlackBerry Curve“, „BlackBerry Pearl“, taip pat naujausiojo <i>Nokia E71</i>, - teigia M. Chandrasekhar.<br />
<br>RIM šiuo metu bendradarbiauja su 375 mobiliojo ryšio operatoriais 140-yje šalių ir turi virš 15 mln. vartotojų. Pasaulinėje išmaniųjų telefonų rinkoje RIM užima antrąją vietą po <i>Nokia</i> ir aprėpia 13.4 proc. rinkos dalies. Savo populiarumu <i>BlackBerry</i> ir <i>Nokia</i> išmanieji telefonai gerokai lenkia tokius konkurentus kaip <i>iPhone</i> ar telefonus su <i>Windows Mobile</i> operacine sistema.<br />
<br><br />
<br><br />
<br></p>
