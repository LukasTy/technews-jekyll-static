---
layout: post
status: publish
published: true
title: Nauja HP kompaktiškų nešiojamų kompiuterių Mini karta
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4539
wordpress_url: http://localhost/site/new/nauja_hp_kompaktisku_nesiojamu_kompiuteriu_mini_karta/
date: '2010-01-26 20:04:09 +0200'
date_gmt: '2010-01-26 20:04:09 +0200'
categories:
- Naujienos
---
<div class="imgright"><img src="http://www.part.lt/img/0f2fc08551174704afd10595069a77cc451.jpg"  /></div>
<p>Kompanija Hewlett-Packard (HP) pristatė naują nešiojamąjį kompiuterį HP Mini 210. Nebrangus ir kompaktiškas kompiuteris idealiai pritaikytas studentams, moksleiviams ir visiems, kurių gyvenimo būdas judrus, o kompiuteris po ranka turi būti bet kuriuo metu ir bet kurioje vietoje.</p>
<p>HP Mini 210 bus pasiūlytas su dviejų skirtingų – juodos arba sidabrinės spalvų korpusais. Plonas, mažiau nei 2,5 centimetro storio, sveriantis 1,1 kilogramo kompiuteris išsiskiria HP Imprint Finish – geometrinių raštų apdaila.</p>
<p>Kompiuteris ne tik stilingas, bet ir funkcionalus. Plačiaformatis, 25,7 cm įstrižainės ekranas gali perteikti didelės raiškos (HD) vaizdą, vartotojai gali mėgautis ir kokybišku garsu, dirbti su dokumentais naudodami patogią klaviatūrą, kurios dydis – 93 proc. standartinės klaviatūros.</p>
<p>HP Mini 210 veikia belaidis Wi-Fi, integruota kamera, mikrofonas, kad draugai galėtų tarpusavyje bendrauti Skype, rengti internetines konferencijas.</p>
<p>„Smagios spalvos, plonas ekranas be kraštelių, daugiataškė jutiklinė pelės valdymo aikštelė ir integruota programinė įranga – HP Mini 210 leidžia pademonstruoti savo stilių, neaukojant našumo. Darbe, namuose ar kelionėje HP Mini 210 padės palaikyti ryšį, būti informuotu, dirbti efektyviai ar laisvomis akimirkomis atsipalaiduoti pramogaujant“, – teigia HP nešiojamųjų kompiuterių grupės vadovas Almantas Liorentas.</p>
<p><img src="http://www.part.lt/img/217fa2f859d77162455636c925e86bda771.jpg" /></p>
<p>Į HP Mini 21“ įdiegtos originalios programos skirtos bendrauti su draugais, klausytis muzikos, žiūrėti filmus, nuotraukas, pasiekti dokumentus ir prisijungti prie interneto.</p>
<p>HP QuickWeb programa akimirksniu įjungia HP Mini 210 – vos atidarius ekraną, galima pradėti naudotis skubiųjų žinučių programa, internetu, Skype, el. paštu ir žiūrėti nuotraukas. Windows galima paleisti vieno mygtuko spustelėjimu.</p>
<p>HP QuickSync rūpinasi turinio tarp HP Mini 210 ir pagrindinio kompiuterio automatiniu sinchronizavimu, perkėlimu. Dokumentus, pateiktis, kitą turinį galima sukurti ar atnaujinti kelionėje ir belaidžiu būdu sinchronizuoti jį su pagrindiniu kompiuteriu namuose.</p>
<p>HP QuickConnect užtikrina, kad visi failai būtų prieinami tinkliniame kompiuterijos telkinyje (angl. computing cloud), būtų jame saugiai laikomi, nuolat atnaujinami ir sinchronizuojami. HP QuickStream“ internetu siunčia turinį iš pagrindinio kompiuterio į HP Mini 210 naudodama srautinį perdavimą, kad nereikėtų kopijuoti visų failų. HP CloudDrive suteikia duomenims iki 100 gigabaitų vietos virtualioje saugykloje.</p>
<p>Lietuvoje HP Mini 210 bus galima įsigyti šių metų vasario mėnesį.  </p>
