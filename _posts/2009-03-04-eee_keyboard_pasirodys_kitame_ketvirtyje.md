---
layout: post
status: publish
published: true
title: Eee Keyboard pasirodys kitame ketvirtyje
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3195
wordpress_url: http://localhost/site/new/eee_keyboard_pasirodys_kitame_ketvirtyje/
date: '2009-03-04 18:20:36 +0200'
date_gmt: '2009-03-04 18:20:36 +0200'
categories:
- Naujienos
---
<p>Kaip žinia, <i>CES</i> (angl. Consumer Electronics Show) parodoje sausį kompanija <i>Asus</i> pristatė <i>Eee Keyboard</i> kompiuterio prototipą. <i>Asus</i> jį ir vėl demonstruoja, tik šį kartą <i>CeBIT</i> parodoje ir, pasak <i>Reg Hardware</i> pranešimo, kompanijos vadovų nuomone, toks prietaisas prekyboje turėtų pasirodyti jau gegužę.</p>
<p>Kompanija ruošia keletą skirtingų versijų. Viena iš jų bus ganėtinai paprasta bei įprastu kabeliu prijungiama prie TV ar vaizduoklio, tuo tarpu kita, kažkokiu būdu, bevieliu ryšiu. Užsiminta ir apie kainas – įprastinė versija kainuos nuo 400 JAV dolerių, bevielė kiek brangiau – apie 600 JAV dolerių.</p>
<p>Tuo tarpu <i>Engadget</i> apsilankė <i>Asus</i> vietelėje esančioje <i>CeBIT</i> bei padarė keletą produkto fotografijų. <i>Eee Keyboard</i> atrodo daugiau ar mažiau panašus į <i>Apple</i> siūlomas bevieles aliuminines klaviatūras, išskyrus kiek didesnius kampus ir 5 colių ekraną, kuris galės atvaizduoti 800 x 480 rezoliuciją bei yra dešinėje klaviatūros pusėje. </p>
<p>Specifikacijos neatskleidžiamos, tačiau manoma, kad bus panašios į tikrųjų <i>Eee</i> serijos kompiuterių – <i>Intel Atom N270</i> ar <i>N330</i> procesorius, 1 GB RAM darbinės atminties, 16-32GB SSD kaupiklis, Wi-Fi, Bluetooth ir HDMI sąsaja.</p>
<p><img src="http://www.blogcdn.com/www.engadget.com/media/2009/03/small_eee_keyboard-cebit1417.jpg" /></p>
