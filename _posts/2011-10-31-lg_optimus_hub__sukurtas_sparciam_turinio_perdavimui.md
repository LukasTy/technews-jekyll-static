---
layout: post
status: publish
published: true
title: LG Optimus Hub – sukurtas sparčiam turinio perdavimui
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6134
wordpress_url: http://localhost/site/new/lg_optimus_hub__sukurtas_sparciam_turinio_perdavimui/
date: '2011-10-31 18:13:18 +0200'
date_gmt: '2011-10-31 18:13:18 +0200'
categories:
- Naujienos
---
<div class="imgright"><img src="http://technews.lt/upload/LG Optimus Hub 1.jpg"  /></div>
<p>LG pristato išmanųjį telefoną LG Optimus Hub, skirtą sklandžiam ir greitam turinio perdavimui tarp mobiliųjų įrenginių. Naujasis telefonas taip pat išsiskiria daugiau nei 30 proc. ilgiau nei ankstesniuose modeliuose veikiančia baterija.</p>
<p>„Išmanieji telefonai vis dažniau naudojami dalintis pramogų turiniu. LG Optimus Hub pritaikytas specialiai šiai funkcijai – telefonas leidžia sklandžiai perkelti vaizdo ir garso įrašus į mobiliuosius telefonus, televizorius ar kompiuterius“, – sakė Dr. Jong-seok Park, LG Electronics Mobile Communications Company padalinio prezidentas.</p>
<p>LG Optimus Hub savininkai bevieliu ryšiu gali lengvai perkelti įvairaus formato turinį – filmus, garso įrašus, nuotraukas į mobiliuosius įrenginius. Su DLNA standartu suderinta funkcija Smart Share leidžia perkelti turinį į mobiliuosius telefonus ar televizorių, o funkcija On-screen Phone – perkelti jį į asmeninį kompiuterį.</p>
<p>Telefone naudojama nauja energijos valdymo sistema, kuri daugiau nei 30 proc. prailgina baterijos veikimo laiką. LG Optimus Hub veikia Android 2.3 Gingerbread platformoje, turi 550 nitų šviesumo, 3,5 colių įstrižainės HVGA ekraną. Be to, lietimui jautrus ekranas akimirksniu reaguoja į pirštų prisilietimus.</p>
