---
layout: post
status: publish
published: true
title: ASRock PV530 pagrindinė plokštė pasirodė prekyboje
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4962
wordpress_url: http://localhost/site/new/asrock_pv530_pagrindine_plokste_pasirode_prekyboje/
date: '2010-07-26 18:30:35 +0300'
date_gmt: '2010-07-26 18:30:35 +0300'
categories:
- Naujienos
---
<div class="imgright"><img src="http://www.part.lt/img/ddc0b69379ff8bd070fddc2237e7629b1.jpg"  /></div>
<p>Ne visiems reikalingi galingi staliniai kompiuteriai. Tuo įsitikinti puikiai galime žiūrėdami į nebrangių nedaug elektros energijos vartojančių "nettop" tipo kompiuterių populiarėjimą ir parduotuvėse esančias atskirai parduodamas mini ITX formato pagrindines plokštes su <i>Intel Atom</i> procesoriais. Nors Intel šioje nišoje ir yra vienvaldžiai lyderiai, apie save primena ir tokios kompanijos kaip <i>VIA</i>.</p>
<p>Šį kartą jai į pagalbą atėjo pagrindinių plokščių gamintojas <i>ASRock</i>, dažnai pasižymintis novatoriškais ir dažnai neįprastais sprendimais. <i>ASRock PV530</i> sisteminė plokštė turi integruotą nedidelės galios <i>VIA PV530</i> 1,8 GHz procesorių, kuris, pasak <a class="ns" href="http://www.via.com.tw/en/products/processors/pv530/">VIA</a>, yra paremtas ne nauja <i>Isaiah</i>, o senesne <i>Esther</i> architektūra ir gaminamas pasitelkiant kelių metų senumo 90 nm technologinį procesą. Nors informacijos apie šio procesoriaus spartą gamintojas nepateikia, <i>Nano</i> serijos procesoriai turėtų būti ženkliai spartesni.</p>
<p>Be <i>PV530</i> centrinio procesoriaus plokštėje rasime <i>VIA VX900</i> lustų rinkinį su integruotu <i>Chrome 9 HD</i> grafikos procesoriumi, du lizdus DDR2 atminčiai (iki 4 GB) bei vieną lizdą DDR3 atminčiai (iki 4 GB), vieną PCI-E x16 (x8) bei vieną PCI lizdą. Kietajam diskui bei optiniam įrenginiui prijungti įrengtos dvi SATA jungtys. Galinėje panelėje randame PS/2 jungtis klaviatūrai bei pelei, D-Sub išvadą, keturias USB jungtis, COM ir LPT prievadus, 10/100 Mbps <i>Atheros</i> tinklo posistemio jungtį bei garso išvestis 6 kanalų kolonėlėms. Visas plokštės specifikacijas galite rasti <a class="ns" href="http://www.asrock.com/mb/overview.asp?Model=PV530&cat=Specifications">ASRock</a> tinklapyje.</p>
<p><i>PV530</i> jau <a class="ns" href="http://giapytech.com/asrock-pv530-processor-review">pasirodė</a> Japonijoje. Ten jos kaina siekia 7480 jenų arba maždaug 235 litus pagal dabartinį kursą.</p>
<p><img src="http://svarke.technews.lt/PV530.jpg" /></p>
