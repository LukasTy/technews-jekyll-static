---
layout: post
status: publish
published: true
title: 'Dell: Mini 5 tėra vienas serijos atstovų'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4629
wordpress_url: http://localhost/site/new/dell_mini_5_tera_vienas_serijos_atstovu/
date: '2010-03-01 17:12:34 +0200'
date_gmt: '2010-03-01 17:12:34 +0200'
categories:
- Naujienos
---
<div class="imgright"><img src="http://www.part.lt/img/aa4f79d1cb8e79cc7bba84b19caf6d8e471.jpg"  /></div>
<p>Pasirodė pranešimų, kad vienas iš didžiausių pasaulyje asmeninių kompiuterių gamintojų, kompanija Dell žada rinkai pristatyti ne vienintelį planšetą Mini 5, bet visą jų seriją. Tai neoficialiai patvirtintino Dell Tablet PC padalinio produktų vadybininkas.</p>
<p>Kompanija jau kuris laikas gąsdina savo konkurentus – naujasis gamintojo kompaktiškasis planšetas buvo pristatytas net tik šių metų pradžioje CES parodoje, tačiau ir visai neseniai vykusioje MWC 2010 konferencijoje Ispanijoje. Šioje parodoje iš atstovų spaudai pavyko išpešti daugiau informacijos – nepaisant to, kad jiems nebuvo leista atskleisti taktinio Qualcomm procesoriaus dažnio, atstovas leptelėjo, kad Dell Mini 5 dirbs Snapdragon 1GHz variantas.</p>
<p>Kitos savybės, kurias paminėsime, niekad nebuvo slepiamos. Tai integruota 5MP vaizdo kamera, Wi-Fi ir 3G bevielio ryšio moduliai. Planšetas taip pat turės Buletooth bevielį ryšį, o įrenginį, pasak naujausių pranešimų, valdys Google Android 2.1 operacinė sistema.</p>
<p>Jau aišku, kad artimoje ateityje Dell pasiūlys dar keletą planšetinių kompiuterių variantų. Jie turėtų skirtis ekrano dydžiu ir aparatine įranga. Labai tikėtina, kad juos taipogi valdys naujausios Google Android operacinės sistemos versijos, tik spartesniuose modeliuose gali darbuotis naujieji Qualcomm centriniai procesoriai, kurių taktinis dažnis jau gerokai viršys 1GHz ribą.</p>
