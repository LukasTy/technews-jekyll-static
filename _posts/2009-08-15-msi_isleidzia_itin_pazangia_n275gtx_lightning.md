---
layout: post
status: publish
published: true
title: MSI išleidžia itin pažangią N275GTX Lightning 1792 MB (Atnaujinta)
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 3905
wordpress_url: http://localhost/site/new/msi_isleidzia_itin_pazangia_n275gtx_lightning/
date: '2009-08-15 13:12:47 +0300'
date_gmt: '2009-08-15 13:12:47 +0300'
categories:
- Naujienos
---

<p><i>MSI</i> ir toliau džiugina entuziastams skirtais produktais. Šįkart gerai žinomas vaizdo bei pagrindinių plokščių gamintojas išleidžia <i>MSI N275GTX Lightning</i> produktą. Dar balandžio mėnesį išleista pirmoji <i>Lightning</i> serijos VGA, <a class="ns" href="http://www.technews.lt/tekstas/MSI_pristatys_GeForce_GTX_260_su_1792MB_GDDR3_atminties.html;;"><i>N260GTX Lightning</i></a>, sugebėjo pasiekti iki šiol nė vienos <i>GTX 260</i> nepagerintą spartinimo rezultatą. Spartintojai <i>N260 GTX Lightning</i> branduolį privertė veikti net 1,1 GHz dažniu! MSI savo naująjį <i>Lightning</i> serijos produktą nusprendė apginkluoti „kariuomenės klasės“ (angl. Military Class) komponentais: 10-ies fazių (PWM) elektros tiekimo sistema, <i>Twin Frozr II</i> aušinimo sprendimu su <i>SuperPipe</i> technologija bei keletu spartinimo funkcijų. Pasak pačių <i>MSI</i>, naujoji <i>N275GTX Lightning</i> sparta lenkia <i>Nvidia GeForce GTX 285</i>.</p>
<p>55 nm plokštėje esančio grafikos branduolio dažnis pakeltas nuo standartinių 633 MHz iki 700 MHz. Tuo tarpu 1792 MB talpos GDDR3 atmintis - nuo 2268 MHz iki 2300 MHz. Plokštė turi 448 bitų pločio atminties magistralę bei 240 „stream“ procesorių, joje taip pat yra įdiegtas <i>3-way SLI</i> bei <i>PhysX</i> palaikymas.</p>
<p><i>MSI N275GTX Lightning</i> naudoja aukščiausios klasės <i>Hi-c CAP</i> kondensatorius bei <i>Solid State Choke</i> induktorius. Visi šie komponentai pagaminti iš pačios aukščiausios kokybės medžiagų, todėl atitinka net pačių JAV gynybos departamento nustatytus šiluminius reikalavimus. <i>Hi-c CAP</i> kondensatorių branduolys pagamintas iš reto metalo, tantalo, kuris pasižymi itin dideliu stabilumu. <i>Hi-c CAP</i> kondensatoriai yra naudojami net tokiose egzotiškose pramonės srityse, kaip NASA palydovų bei erdvėlaivių gamyba.<br />
<br />SSC (angl. Solid State Choke) induktoriai elektros grandinėje praleidžia tik mažo dažnio signalus ir tokiu būdu užtikrina, jog vartotojas negirdės jokių erzinančių, zvimbimą primenančių, garsų net visiškai pilnai apkrovus vaizdo plokštę.</p>
<p>Naujoji <i>Lightning</i> vaizdo plokštė naudoja antros kartos <i>Twin Frozr II</i> aušinimo sistemą, kurią sudaro du 8 cm skersmens ventiliatoriai bei penki 8 mm „heatpipe“ vamzdeliai. Tai užtikrina, jog efektyviai aušinimas ne tik branduolys, bet ir atmintis. <i>MSI</i> teigimu, jų sukurta <i>SuperPipe</i> technologija leidžia pasiekti net iki 90% geresnių rezultatų, lyginant su tradicinio dizaino šiluminiais vamzdeliais. <i>Twin Frozr II</i> dizainas leidžia sumažinti branduolio temperatūrą net 23 laipsniais pagal Celsijų, o lėtai besisukantys vantiliatoriai užtikrina itin žemą triumšmo lygį, kuris, ventiliatoriams besisukant visu pajėgumu, siekia vos 30 dB.</p>
<p><i>MSI N275GTX Lightining</i> naudoja 10-ies fazių elektros tiekimo sistemą (PWM), kuri užtikrina nenutrūkstamą ir itin stabilų energijos tiekimą bei padidėjusį spartinimo potencialą. MSI inžinieriai taip pat įdiegė APS (anl. Active Phase Switching) technologją, kuri automatiškai išjungia ramybės (idle) rėžime nenaudojamas 7 fazes ir tokiu būdu padeda taupyti elektros energiją. Šioje vaizdo plokštėje sumontuotas spalvinis LED indikatorius, kurio, nuo VGA apkrovimo besikeičiančios žalia, mėlyna bei raudona spalvos, informuoja vartotoją apie vaizdo plokštės apkrovimo laipsnį.</p>
<p>Plokštėje sumontuoti keli mulitmetrai, kurių pagalba lgalima stebėti ne tik branduolio bei atminties temperatūrą, bet ir įtampą. <i>Lightning Afterburner</i> programinė įranga <i>Windows</i> aplinkoje leidžia keisti branduolio voltažą, branduolio ir atminties dažnius bei reguliuoti aušintuvo sūkius.</p>
<p><i>MSI N275GTX Lightning</i> šiuo metu galima įsigyti už ~305 JAV dolerius. Lyginant su kitų gamintojų <i>GTX 275</i> 1792 MB vaizdo plokštėmis, <i>Lightning</i> kaina tikrai nesikandžioja. 300 dolerių įkainis už šiai dienai technologiškai pačią moderniausią <i>GeForce 275 GTX</i> vaizdo akseleratorių tikrai pateisinamas.</p>
<p><img src="http://www.techpowerup.com/img/09-08-14/87a.jpg" /></p>
