---
layout: post
status: publish
published: true
title: Naujas virusas ištrina duomenis ir reikalauja išpirkos
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5277
wordpress_url: http://localhost/site/new/naujas_virusas_istrina_duomenis_ir_reikalauja_ispirkos/
date: '2010-12-01 15:06:04 +0200'
date_gmt: '2010-12-01 15:06:04 +0200'
categories:
- Naujienos
---
<div class="imgright"><img src="http://www.part.lt/img/4b1810ef09a7e1c3030c6f4677a7333143.jpg"  /></div>
<p>Įvairios antivirusinių programų gamintojos praneša apie naują kompiuterius siaubiančio kenkėjo atmainą. Tai Trojos arklio atmaina, kuri ištrina jūsų duomenis ir ekrane pateikia informaciją apie reikalaujamą išpirką, jei norima, kad jūsų duomenys grįžtų.</p>
<p>„Tai naujos epidemijos banga, nes pastebime ne pavienius užkrėtimo atvejus, o masiškai keliamą pavojų. Priešingai nei dauguma šiuo metu siaučiančių kenkėjų, šis turi griaunamąjį efektą – jis užkoduoja failus ir jie tampa nebeprieinami. Mainais už duomenų atstatymą kenkėjo kūrėjas prašo piniginės išpirkos“, - sakė Kaspersky Lab. atstovas Lietuvoje.</p>
<p>Trojos arklys yra įdomus tuo, jog sunkiai leidžia susigrąžinti prarastus duomenis. Vietoje įprastos taktikos, kai jie tiesiog ištrinami, naujasis kenkėjas juos ne tik ištrina, tačiau ir perrašo naują informaciją, tad nepadės net duomenų atstatymo programa. Tiesa, daugelis antivirusinių programų kūrėjų jau žino apie tai ir jų naudotojai turėtų būti apsaugoti.</p>
<p>Pranešama, kad užsikrėtę kompiuteriai gauna štai tokį pranešimą: „Visi Jūsų asmeniniai failai buvo užšifruoti stipriu algoritmu RSA-1024 ir Jūs negalėsite pasiekti duomenų jeigu nevykdysite mūsų nurodymų. Daugiau informacijos rasite ant darbastalio esančiame tekstiniame faile „HOW-TO-DECRYPT“. Perskaitykite jį nedelsdami. Atminkite: jeigu norite atgauti savo duomenis, niekam nepasakokite apie šį įvykį. Elkitės taip, kaip nurodyta.“</p>
<p>Mainais už tai, kad jūsų duomenys būtų sugrąžinti, kenkėjo kūrėjai reikalauja į banko sąskaitą pervesti net 120 JAV dolerių. Net neverta sakyti, kad už šio kabliuko per visą pasaulį užkibo ne viena dešimti vartotojų, tačiau net ir sumokėjus duomenys nėra atgaunami.<br /></p>
