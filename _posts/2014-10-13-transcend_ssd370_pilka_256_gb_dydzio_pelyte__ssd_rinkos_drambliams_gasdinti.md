---
layout: post
status: publish
published: true
title: "„Transcend SSD370“: Pilka 256 GB dydžio pelytė - SSD rinkos drambliams gąsdinti"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8265
wordpress_url: http://localhost/site/new/transcend_ssd370_pilka_256_gb_dydzio_pelyte__ssd_rinkos_drambliams_gasdinti/
date: '2014-10-13 14:01:23 +0300'
date_gmt: '2014-10-13 14:01:23 +0300'
categories:
- Duomenų kaupikliai
- Apžvalgos
---
<p>Praėjusiais metais nuodugniai išnagrinėtas 256 GB talpos „Transcend SSD720“ SSD kaupiklis buvo laikomas kaip vienas iš greičiausių tarp naudojančiųjų „SandForce SF-2281“ valdiklį, tačiau labai aukšta kaina neleido tvirtai rekomenduoti SSD720. Šiais metais Taivano kompanija atsisakė savo flagmano (SSD720) ir pirkėjams pasiūlė SSD370. Įdomu tai, kad tokios pačios talpos „Transcend SSD370“ kainuoja kone dvigubai pigiau nei savo metu kainavo SSD720, naujajam flagmanui tuo pačiu rinkoje būnant vienu iš pigiausių (skaičiuojant talpos/kainos santykį) pasirinkimų. Į diagramas priverstinai grąžiname gyvenimą baigusį SSD720 ir stebime, kaip SSD kaupiklių pasaulio naujienai, šviežiai sukonstruotam „Silicon Motion SM2246EN“ valdikliui, seksis pasirodyti mūsų testuose ne tik gretimai SSD720, bet ir tokių kaupiklių kaip „OCZ Vector 150“.</p>
<p><img class="aligncenter" style="width: 520px; height: 347px;" src="http://technews.lt/userfiles/SSD370logo.jpg" alt="" /></p>
<p><strong>Pakuotė ir komplektacija</strong></p>
<p>Negalime pasakyti, kodėl „Transcend“ testavimo pavyzdį įmetė į operatyviai atminčiai skirtą dėžutę. Kažkam tai gali nepatikti (neteks pamatyti originalios dėžutės), o mums tai nesukelia jokių nepatogumų, nes  SSD kaupiklių dėžutės su savimi nešasi daug mažiau įdomesnės informacijos, nei, pavyzdžiui, maitinimo blokai ar korpusai. Automatiškai negavome ir visų papildomų priedų, iš kurių vienu turėtų būti 3,5“ dėklas. Liko pasidžiaugti tik tam dėklui skirtais tvirtinimo varžteliais.</p>
<p style="text-align: center;"><a href="http://technews.lt/userfiles/SAM_2471.jpg"><img style="width: 232px; height: 155px;" src="http://technews.lt/userfiles/SAM_2471.jpg" alt="" /></a><a href="http://technews.lt/userfiles/SAM_2472.jpg"><img style="width: 232px; height: 155px;" src="http://technews.lt/userfiles/SAM_2472.jpg" alt="" /></a></p>
<p>&nbsp;</p>
<p><strong>Žvilgsnis iš arčiau</strong></p>
<p>„Transcend SSD370“ yra super lengvas. Galbūt net lengviausias iš visų rankose laikytų SSD kaupiklių. To priežastis labai paprasta - iš plono plastiko pagamintas 7 mm aukščio korpusas.</p>
<p style="text-align: center;"><a href="http://technews.lt/userfiles/SAM_2474.jpg"><img style="width: 232px; height: 155px;" src="http://technews.lt/userfiles/SAM_2474.jpg" alt="" /></a><a href="http://technews.lt/userfiles/SAM_2480.jpg"><img style="width: 232px; height: 155px;" src="http://technews.lt/userfiles/SAM_2480.jpg" alt="" /></a></p>
<p>„Transcend“ sugebėjo korpusą fiksuoti vos vieninteliu varžteliu, galbūt todėl atrodo, kad kaupiklis gali netikėtai imti ir atsidaryti. Bet atidarymas nėra toks paprastas, kaip pasirodė iš anksto. Silpnas plastikas ir korpuso šonuose išdėstyti kabliukai – fiksatoriai reikalauja kruoštumo nepersistengiant ir nepanaudojant per daug jėgos.</p>
<p style="text-align: center;"><a href="http://technews.lt/userfiles/SAM_2473.jpg"><img style="width: 232px; height: 155px;" src="http://technews.lt/userfiles/SAM_2473.jpg" alt="" /></a><a href="http://technews.lt/userfiles/SAM_2476.jpg"><img style="width: 232px; height: 155px;" src="http://technews.lt/userfiles/SAM_2476.jpg" alt="" /></a></p>
<p style="text-align: center;"><a href="http://technews.lt/userfiles/SAM_2478.jpg"><img style="width: 464px; height: 309px;" src="http://technews.lt/userfiles/SAM_2478.jpg" alt="" /></a></p>
<p style="text-align: center;"><span style="font-size: 10px;"> 256 GB talpos ir vos 60 mm ilgio „Transcend MTS600“ - 2,5" SSD370 klonas (dešinėje). M.2 formato SSD kaupiklis pasižymi identiškomis spartos charakteristikomis ir naudoja tą patį programinį kodą. </span></p>
<p>„Transcend“ nusprendė „Silicon Motion SM2246EN“ valdiklį žymėti po savo vardu. Neapsigaukite, nes TS6500 ir SM2246EN yra vienas ir tas pats, bent žiūrint iš aparatinio lygmens pusės. 256 GB talpos SSD370 ant savo PCB turi iš viso šešiolika „Micron“ (IMFT) MLC NAND lustų (128 Gbit), kurie paskirstyti po abi PCB puses. Nesunku paskaičiuoti, kad kiekvienas 20 nm technologija pagamintas lustas turi po vieną šerdį. Papildomai įlituotas DDR3 spartinančios atminties lustas iš „Samsung“. Nors dauguma SSD gamintojų efektyvesniam šilumos pašalinimui montuoja termo padukus, jų nebuvimas SSD370 modelyje pasako, kad „Silicon Motion“ valdiklis yra paprastos sandaros ir nėra linkęs generuoti didelius šilumos kiekius.</p>
<p style="text-align: center;"><a href="http://technews.lt/userfiles/SAM_2487.jpg"><img style="width: 232px; height: 155px;" src="http://technews.lt/userfiles/SAM_2487.jpg" alt="" /></a><a href="http://technews.lt/userfiles/SAM_2488.jpg"><img style="width: 232px; height: 155px;" src="http://technews.lt/userfiles/SAM_2488.jpg" alt="" /></a></p>
<p style="text-align: center;"><a href="http://technews.lt/userfiles/SAM_2483.jpg"><img style="width: 232px; height: 155px;" src="http://technews.lt/userfiles/SAM_2483.jpg" alt="" /></a><a href="http://technews.lt/userfiles/SAM_2486.jpg"><img style="width: 232px; height: 155px;" src="http://technews.lt/userfiles/SAM_2486.jpg" alt="" /></a></p>
<p>&nbsp;</p>
<p><strong>Specifikacijos</strong></p>
<p>„Silicon Motion SM2246EN“ valdiklio pagrindas - 32 bitų architektūros vienbranduolis „ARC“ procesorius, kuris dar žinomas pilnu „Argonaut RISC Core“ vardu. Valdiklis išvien geba dirbti su keturiais duomenų kanalais, kiekvienam iš jų komunikuojant su aštuoniomis NAND šerdimis. Keturi darbiniai kanalai parodo, kad valdiklio dizainas nėra sudėtingas. SM2246EN valdiklis yra suderinamas ne tik su daugeliu SLC, 1x nm MLC gamybos NAND atmintimi, bet ir TLC. Aparatiniu lygmeniu palaiko energijos taupymo „DevSleep“ režimą, AES-128/256 šifravimą ir TCG Opal su „Microsoft eDrive“ šifravimo protokolais. „Transcend“ nėra per daug kalbi apie šias SM2246EN valdiklio savybes, ir oficialiai nurodo, kad SSD370 palaiko tik „DevSleep“. Šiuo metu dar nesame gavę iš gamintojo atsakymo į užklausą, ar AES-128/256, TCG Opal ir „Microsoft eDrive“ yra palaikomi ir programinio kodo lygmenyje. Gavę patvirtinimą būtinai papildysime apžvalgą.</p>
<p>Nors „Silicon Motion“ nurodo, jog SM2246EN sugeba išvystyti tik 540 ir 410 MB/s siekiančius linijinius skaitymo/rašymo greičius, didesnės talpos SSD370 šeimos nariai šią ribą kažkaip peržengia: pasak „Transcend“, 512 GB ir 1 TB SSD kaupikliai „ATTO“ teste sugeba išvystyti, atitinkamai, 570 ir 470 MB/s. Mums pateiktuose Transcend  vidaus dokumentuose 256 GB talpos SSD370 linijiniai greičiai nurodyti 570 ir 310 MB/s (ATTO) bei 520 ir 310 MB/s („CrystalDiskMark“). 4K blokų (QD32) rašymo/skaitymo sparta siekia maksimalius 75 000 IOPS. Tokį patį įvertinimą turi ir 512 GB su 1 TB modeliai.</p>
<p>256 GB modelio ištvermė siekia 380 TB arba 380 000 GB. Gamintojui suteikiant trijų metų garantiją, vartotojas kiekvieną dieną gali įrašyti 34,7 GB duomenų su ta sąlyga, kad produktas nebus pakeistas į naują, jei senasis nesugedo SSD kaupikliui susidėvėjus ir „SSD Scope“ programinei įrangai rodant 0 % ties susidėvėjimo skirsniu.</p>
<p style="text-align: center;"><img style="width: 509px; height: 231px;" src="http://technews.lt/userfiles/SSD370specs(1).png" alt="" /></p>
<p><span style="font-size: 10px;">*testuota su ATTO </span></p>
<p>&nbsp;</p>
<p><strong>„SSD Scope“ </strong></p>
<p>Svarbiausi „Transcend“ siūlomos programinės įrangos akcentai: TRIM komandos, duomenų ištrynimo (angl.erase) funkcijos, taip pat SMART gairių ir SSD kaupiklio susidėvėjimo laipsnio peržiūra, galimybė patikrinti produkto spartą ar klonuoti duomenis iš HDD į SSD. Kažko daugiau ir sunku sugalvoti.</p>
<p style="text-align: center;"><a href="http://technews.lt/userfiles/Scope(3).png"><img style="width: 232px; height: 119px;" src="http://technews.lt/userfiles/Scope(3).png" alt="" /></a><a href="http://technews.lt/userfiles/Scope(4).png"><img style="width: 232px; height: 119px;" src="http://technews.lt/userfiles/Scope(4).png" alt="" /></a></p>
<p style="text-align: center;"><a href="http://technews.lt/userfiles/Scope(1).png"><img style="width: 232px; height: 119px;" src="http://technews.lt/userfiles/Scope(1).png" alt="" /></a><a href="http://technews.lt/userfiles/Scope(2).png"><img style="width: 232px; height: 119px;" src="http://technews.lt/userfiles/Scope(2).png" alt="" /></a></p>
<p>&nbsp;</p>
<p><strong>Testavimas </strong></p>
<p style="text-align: justify;">Testavimas buvo atliekamas jungiant SSD370 prie vieno iš „Gigabyte MA-990XA-UD3“ pagrindinės plokštės SATA III 6 Gb/s lizdų. SATA AHCI tvarkyklės – AMD 1.2.1.331. Norėdami objektyviau įvertinti  SSD spartą, testavimui parinkome ne tik sintetinių, bet ir realesnę SSD spartą atspindinčių testų rinkinį. „CrystalDiskMark“ ir „FutureMark PCMark 7“ testai buvo atlikti SSD diskams esant šviežios būsenos, o likusieji testai buvo atlikti kaupikliams perėjus į labiau nusistovėjusią būseną. Ji buvo pasiekta pilnai pripildžius kaupiklius duomenimis ir juos ištrynus esant aktyviai TRIM funkcijai. Testavimo metodika nėra ideali ir atspindi daugmaž tokią situaciją: SSD yra sisteminis diskas (OS užima &lt; 15 % SSD talpos), kuris buvo užpildytas duomenimis (žaidimais, sunkiasvorėmis programomis) ir tuomet nutarta kaupiklį išvalyti. Informacija buvo ištrinta ir palikta tik operacinė sistema. Realaus naudojimosi testai kartojami du kartus ir išvedamas vidurkis. Po kievieno testo kompiuteris perkraunamas, siekiant išvengti bet kokio galimo informacijos įsiminimo (angl. caching).</p>
<ul>
<li><strong>Procesorius:</strong>AMD Phenom II X4 955 BE @4.263GHz (203x21) 1.504v/ CPU NB @ 2.842GHz 1.325v</li>
<li><strong>Pagrindinė plokštė: </strong>Gigabyte GA-990XA-UD3 (F12)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Kietasis diskas </strong></li>
<li><strong>WD RE3 </strong>(1 TB / 7200 RPM / SATA II)</li>
<li><strong>SSD kaupikliai: </strong></li>
</ul>
<ol>
<li>Corsair Force LS 240 GB (FW S8FM06.5) read 560 MB/s / write 535 MB/s</li>
<li>Kingston KC300 240 GB (FW 507KC4), read 525 MB/s / 500 MB/s</li>
<li>OCZ Vertex 450 256 GB (FW 1.0), read 540 MB/s / write 530 MB/s</li>
<li>OCZ Vector 256 (FW 1.03), read 550 MB/s / write 530 MB/s</li>
<li>OCZ Vector 150 240 GB (FW 1.2), read 550 MB/s / write 530 MB/s</li>
<li>OCZ Vector 150 120 GB (FW 1.2), read 550 MB/s / write 450 MB/s</li>
<li>Transcend SSD720 256 GB (FW 1.2.2); read 560 MB/s / write 540 MB/s</li>
</ol>
<p>&nbsp;</p>
<p><strong>Rezultatai</strong></p>
<p>„ATTO“ v2.47 – sintetinis testas, naudojantis spūdžius duomenis, kurio pagalba nustatomi visų „SandForce“ valdiklį turinčių SSD linijinė įrašymo/nuskaitymo sparta, o gauti rezultatai panaudojami kaip oficialūs maksimalūs greičiai.</p>
<p style="text-align: center;"><img style="width: 478px; height: 611px;" src="http://technews.lt/userfiles/SSD370ATTO.png" alt="" /></p>
<p>Maksimali skaitymo sparta beldžiasi į pačių „Transcend“ nurodytas ribas. Be kelių MB/s dalių SSD370 beveik pasiekia 570 MB/s linijinę skaitymo spartą. Iki oficialiai nustatytos 310 MB/s rašymo spartos pritrūksta kiek daugiau.</p>
<p>„HDTunePro“ v 5.00 - kur kas realesnius linijinius greičius parodantis testas, tikrinantis visą SSD paviršių ir eliminuojantis proveržinę spartą.</p>
<p style="text-align: center;"><img style="width: 520px; height: 456px;" src="http://technews.lt/userfiles/SSD370256GBread.png" alt="" /></p>
<p style="text-align: center;"><img style="width: 519px; height: 291px;" src="http://technews.lt/userfiles/SSD370readhdtune(1).png" alt="" /></p>
<p>„HDTunePro“ teste SSD370 parodė neįtikėtinai aukštą linijinę skaitymo spartą. Vidutinė skaitymo vertė siekė beveik 409 MB/s. Lyginant su SSD720, SSD370 siūlo ~57 MB/s didesnę spartą, jai esant visiškai pastoviai.</p>
<p style="text-align: center;"><img style="width: 520px; height: 457px;" src="http://technews.lt/userfiles/SSD370256GBwrite.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370writehdtune(1).png" alt="" /></p>
<p>Linijinė rašymo sparta nepatenka tarp lyderių, tačiau ji yra ypač nuosekli (kaip ir linjinis rašymas). „OCZ“ produkcija toli pabėgus į priekį, o labai nedidelę vidutinę persvarą SSD720 įgyja tik todėl, kad čia naudojami spūdūs duomenys. SSD720 siūlo beveik 9 papildomus MB/s, tačiau negali prilygti matuojant minimalią vertę.</p>
<p>„CrystalDiskMark“ (CDM) v 3.0.1c – sintetinis testas, fiksuojantis tiek linijinę, tiek atsitiktinę skaitymo/rašymo spartą. Testavimo įrankis geba dirbti tiek su spūdžiais, tiek ir su ne spūdžiais duomenimis.</p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370CDM1.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370CDM2.png" alt="" /></p>
<p>Linijinė skaitymo sparta „CrystalDiskMark“ teste šiek tiek sumažėjusi (tai patvirtina „Transcend“ pateikiamią informaciją), tačiau akivaizdžiai išlieka pati didžiausia tarp visų dalyvių. Rašymo sparta absoliučiai sutinka su „Transcend“ nurodomomis specifikacijomis (310 MB/s). SSD370 aukštai neiššoka ir geba pralenkti tik SF-2281 naudojančius produktus, kuomet jie dirba su nespūdžiais duomenimis. Laimei, SSD370 duomenų tipas nėra svarbus ir jis daugiau ar mažiau (priklausomai kaip kiekvienas vertins 310 MB/s spartą) sėkmingai dirba tiek su spūdžiais, tiek su nespūdžiais duomenimis.</p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370CDM3.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370CDM4.png" alt="" /></p>
<p>Skaitant 4K blokus sparta beveik atsiremia į 30 MB/s. To pakanka nukonkuruoti „Vector“ šeimą, SSD720 ir „Corsair Force LS“, kai šie naudoja nespūdžius duomenis. „Kingston KC300“ čia pasirodo neįkandamas.</p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370CDM5.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370CDM6.png" alt="" /></p>
<p>Padidinus užklausų skaičių SSD370 skaitymo sparta pranoksta visus, išskyrus „OCZ“ produktus. Rašymo sparta yra labai panaši su KC300, lenkiant „Force LS“ ir SSD720 jiems naudojant nespūdžius duomenis. Tiesa, pastarieji iš spūdžių duomenų naudos gauna daugiau, nei SSD370.</p>
<p>Sekantis testas leidžia susidaryti vaizdą, kaip veikia ypač svarbi TRIM funkcija, atstatanti SSD kaupiklio spartą po jo užpildymo. Visi SSD kaupikliai pilnai užpildomi informacija ir ji ištrinama esant aktyviai TRIM funkcijai. Testuojama tik įrašymo sparta, nes skaitymo sparta po disko užpildymo ir ištrynimo lieka nepakitusi.</p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370TRIM(1).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370TRIM(2).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370TRIM(3).png" alt="" /></p>
<p>TRIM funkcija veikia nepriekaištingai, tiesą pasakius, SSD370 po TRIM iššaukimo net fiksuoja didesnius linijinio rašymo greičius, kai naudojamas didesnis užklausų skaičius.</p>
<p>„Futuremark PCMark 7“ – daugiau realią SSD spartą reprezentuojantis įrankis, parodantis ne tik bendrą informacijos kaupiklio spartą, bet ir jo spartą (MB/s) tam tikrose užduotyse. Disko kreipties komandos vykdomos ne ištisiniu, bet kartkartėmis nutrūkstančiu srautu, dėl vis „išlendančio“ duomenų apdorojimo.</p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370PCMark7(1).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370PCMark7(2).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370PCMark7(3).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370PCMark7(4).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370PCMark7(5).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370PCMark7(6).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370PCMark7(7).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370PCMark7(8).png" alt="" /></p>
<p>Surinkdamas 5304 taškus galutinėje įskaitoje SSD370 lieka tik už „OCZ“ SSD kaupiklių. Aukštesnių rezultatų sutrukdo siekti „Importing pictures“ sub-testas, kuriame SSD370 lenkia tik SSD720, nuo trijų „OCZ“ produktų atsilikdamas apčiuopiamu ~3 MB/s skirtumu.</p>
<p>Toliau pasižiūrėsime, kaip abiems kaupikliams sekasi susitvarkyti su kasdieninėmis užduotimis. Pasirinkome 8,16 GB talpos papkę, talpinančią beveik 1300 ivairaus dydžio failų (1 KB – 250 MB) ir praskenavome ją su „Bitdefender Total Security 2011“ antivirusine programa. Vėliau tas pats skirsnis, pasitelkus į pagalbą „Microsoft RichCopy“ kopijavimo įrankį, buvo iškeltas iš vienos direktorijos į kitą, arba tiesiog dubliuojamas. 3.47 GB ISO failo kopijavimas vyko įprastiniu būdu.</p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370Bitdefender.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370Rich.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370ISO.png" alt="" /></p>
<p>ISO failo kopijavimas ir dubliavimas su pažangiu „RichCopy“ įrankiu „Transcend“ naujienai visai patiko. SSD370 tampa pirmuoju ne „OCZ“ gamybos SSD kaupikliu, palindusiu po minute „RichCopy“ teste. Kopijuojant ISO failą nepavyksta įveikti „Corsair Force LS“ (neskaičiuojant „OCZ“ produkcijos), tačiau „Kingston KC300“ ir SSD720 nežymiai pralenkiami.</p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370arch.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370isarch.png" alt="" /></p>
<p>Išskleidžiant RAR archyvą SSD370 gana netikėtai ne tik lieka už SSD720 nugaros, bet ir baigia su prasčiausiu rezultatu tarp visų SSD kaupiklių.</p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370DA2.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370Crysis2.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370Crysis2update.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370Crysis2load.png" alt="" /></p>
<p>Diegiant „Dragon Age 2“ skirtumai tarp SSD kaupiklų nedideli. SSD370 žengia koja kojon su SSD720 ir KC300, į priekį šiek tiek pabėgant visiems „OCZ“ kaupikliams ir „Corsair Force LS“. Diegiant „Crysis 2“, SSD370 lengvai įsitvirtina pozicijose po „OCZ“ SSD kaupiklių, nepalikdamas jokių vilčių nei KC300, nei SSD720. Su 30 sekundžių rezultatu SSD370 pešasi su KC300 kuo greičiau atnaujinant minėtą šaudyklę iki 1.9 versijos.</p>
<p style="text-align: center;"><img style="width: 520px; height: 392px;" src="http://technews.lt/userfiles/SSD370readIOPS.png" alt="" /></p>
<p>SSD370 perima lyderio estafetę nuo pat mažiausių užklausų skaičiaus, iš karto pasiekdamas beveik 7000 IOPS. Įspūdinga. Didėjant užklausų skaičiui „Corsair Force LS“ bando vytis, tačiau SSD370 išlieka lyderiu net ir prie QD=6. „Transcend SSD720“ prieš SSD370 atrodo labai silpnai ir sugeba savo nenaudai susikrauti milžinišką ~10 000 IOPS deficitą (QD=3).</p>
<p style="text-align: center;"><img style="width: 520px; height: 392px;" src="http://technews.lt/userfiles/SSD370writeIOPS.png" alt="" /></p>
<p>Rašant SSD370 nebėra toks greitas, nusileidžia „OCZ Vector 150“, tačiau prie mažiausių ir dažniausiai realaus naudojimosi metu pasitaikančių mažiausių užklausų skaičiaus laimi prieš su spūdžiais duomenimis dirbančius „Kingston KC300“ ir „Transcend SSD720“. Didinant užklausų skaičių abu SF-2281 valdiklį naudojantys SSD kaupikliai išsiveržia į priekį, tačiau tam vistiek reikia spūdžių duomenų. Vienintelis atvejis, kuomet to neprireikia, tai labai nežymi SSD730 persvara, kai QD=5.</p>
<p style="text-align: center;"><img style="width: 520px; height: 392px;" src="http://technews.lt/userfiles/SSD370readwriteIOPS.png" alt="" /></p>
<p>Kombinuotos apkrovos scenarijus labai palankus SSD370 kaupikliui. Artimiausi konkurentai („OCZ Vector 150“ ir „Kingston KC300“) nesugeba pakreipti svartyklių savo naudai.Su spūdžiais duomenimis KC300 akimirkai sublizga kai QD=5, tačiau SSD370 aiškiai pirmauja visų likusių scenarijų metu. Dirbdamas su nespūdžiais failais SSD720 beveik visada atsilikinėja kone dvigubai, nesugebėdamas vaizdo pakeisti net ir perėjus prie spūdžių duomenų.</p>
<p>Vienu svarbiausių SSD spartos rodiklių yra gaišties laikai, kurie nusako kaupiklio reakciją ir tuo pačiu greitumą naudojimosi metu. Gaišties laikai matuojami užklausų skaičiui esant 1-am (QD1). Kuo mažesni gaišties laikai, tuo SSD kaupiklis greičiau pasiekia ar įrašo vartotojui reikiamą informaciją, tačiau nereikia pamiršti, kad vidutinis gaišties laikas negali būti didesnis už maksimalų, tai indikuotų potencialią valdiklio problemą.</p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370maxlatency.png" alt="" /></p>
<p>Lyginant su SSD720 maksimalūs gaišties laikai ne tik pažaboti, bet ir vieni iš mažiausių. Maksimalus skaitymo gaišties laikas siekia 2.433 ms, o rašymo – 3.487 ms. Pirmuoju atveju nusileidžiama tik su nespūdžiais duomenimis dirbantiems „Corsair Force LS“ ir „Kingston KC300“, antruoju atveju „OCZ Vector 150“ ir „Corsair Force LS“ (spūdūs ir nespūdūs duomenys).</p>
<p style="text-align: center;"><img style="width: 520px; height: 291px;" src="http://technews.lt/userfiles/SSD370avglatency.png" alt="" /></p>
<p>Vidutiniai vėlinimo laikai ypač geri. Skaitant 0.141 ms yra geriausia, ką matome diagramoje, o rašant su 0.047 ms SSD370 nusileidžia tik „Vector 150“ (0.041 ms).</p>
<p><strong>Išvados</strong></p>
<p>Panašu, kad tik labai menkai paprastų vartotojų rinkai iki šiol žinomas „Silicon Motion“ vardas, kuris net dažnai neatsiranda ant paprasčiausių telefonams ir TV tiuneriams skirtų nepažymėtų mikroschemų, gali tapti nerimą keliančiu dviejų žodžių deriniu dabartiniams SSD rinkos valdovams – „Crucial“ ir „Samsung“. Žinoma kalbame apie kainų kontrolę, žemiausių kainų diktavimą, Crucial“ turint priėjimą prie NAND atminties gamybos, o Pietų Korėjos gigantui dar ir gaminant savo nuosavos valdiklius. 256 GB talpos „Transcend SSD370“ kainuoja praktiškai tiek pat, kiek spartos rekordų nedemonstruojantis „Crucial MX100“ (256 GB) ir kur kas pigiau nei 250 GB talpos „Samsung 840 EVO“, kuris naudoja ne MLC, o TLC atmintį. Papildomi 50 litų privalo pastatyti EVO diagramose kur kas aukščiau už SSD370, norint kompensuoti tą faktą, kad TLC atmintis vargiai kada bus ištvermingesnė už MLC.</p>
<p>Lengva pasakyti, kad MX100 nedemonstruoja išskirtinės spartos, tokiu išskirtinumo nebuvimu pasižymi ir SSD370, tačiau naujasis „Transcend“ SSD kaupiklis pasirodė besantis pagarbos net tada, kai atsidūrė šalia „OCZ Vector 150“. SF-2281 valdiklį naudojantis „Kingston KC300“ (besantis brangesnis), o taip pat ir buvęs „Transcend“ flagmanas SSD720 buvo priversti nusileisti kone kiekvienoje iš spartos zonų. SSD370 tapo visišku lyderiu matuojant linijinę skaitymo spartą. Čia SSD370 išties sublizgėjo. Tą patvirtino tiek „CrystalDiskMark“, tiek „HDTunePro“. Kaip ir buvo galima tikėtis pažvelgus į gamintojo specifikacijas, linijinė rašymo sparta nebuvo pati didžiausia, tačiau SSD370 nukonkuravo SF-2281 naudojančius produktus, kuomet jie dirbo su sau nepalankiais nespūdžiais duomenimis. Spūdžių failų panaudojimas leido kaupikliams susikeisti vietomis, SF-2281 pranašumui kintant nuo pasirinkto testo („HDTunePro“ ar „CrystalDiskMark“). 4K blokų skaitymo spartos rezultatai pasirodė esantys vieni iš geresnių, iš esmės nusileidžiant tik KC300 ir SSD720, kuomet jie dirbo su spūdžiais duomenimis. Likome nustebę, kokį nuoseklumą SSD370 pademonstravo „HDTunePro“ teste tiek rašant, tiek skaitant duomenis.</p>
<p>IOPS sparta skaitant 4K blokus – dar viena stiprioji SSD370 pusė. SSD kaupiklis įrodė pasiekiantis geriausius rezultatus nepriklausomai nuo parinkto užklausų skaičiaus. Išvesties/įvesties komandų skaičius rašymo užduotyje žymiai nusileido „OCZ Vector 150“ SSD kaupikliui ir SF-2281 valdiklį naudojantiems „Kingston KC300“ bei „Transcend SSD720“, tačiau tik kuomet, kai jie dirbo su spūdžiais duomenimis. Nepaisant vidutinio pasirodymo čia, SSD370 kombinuoto skaitymo/rašymo (70/30 %) krūvio užduotyje tapo vienvaldžiu lyderiu, pralenkdamas net kur kas brangesnį ir iki šiol dominavusį „Vector 150“. Buvęs flagmanas SSD720, kaip ir nemažoje dalyje kitų testų, tiesiog pasiliko uostyti dulkių.</p>
<p>Jau tradiciškai SSD370 blizga su skaitymu susijusiose užduotyse. Nors maksimalus skaitymo gaišties laikas nebuvo mažiausias tarp visų, „Transcend“ produktui tai nesutrukdė sulipdyti geriausio vidutinio gaišties laiko. Su rašymo laikais SSD370 susitvarkė geriau nei tikėjomės: matuojant blogiausią rezultatą nusileista tik „Corsair Forse LS“ su „OCZ Vector 150“, o išmatuota vidutinė 0.047 ms trukmė pasirodė nusileidžianti tik „Vector 150“ kaupikliui.</p>
<p>Kur SSD370 klupo? Stipriai greičiausiai niekur, bent tol, kol nepasiryžome matuoti pusė paros užtrunkančio spartos konsistenciškumo lygio. Realaus naudojimo užduotyse „OCZ Vector“ ir „Vector 150“ SSD kaupikliai lyderiavo, dažniausiai SSD370 žengiant iškart už jų. „Transcend SSD370“ nusileido SSD720 tik išarchyvuojant duomenis, dėl greičiausiai pakliuvusios didesnės spūdžių duomenų apimties bei failų skenavimo užduotyje, kurioje sunku įžvelgt hierarchinį SSD kaupiklių pasiskirtsymą. Kitais atvejais buvusiam „Transcend“ flagmanui buvo nenusileista arba svariai įrodomas pranašumas, kuris net viršydavo 15 sekundžių („Crysis 2“ diegimas).</p>
<p>Galbūt kažkam nepatiks korpuso paliktas trapumo įspūdis, trijų metų trukmės garantinis laikotarpis ar 350 MB/s nesiekiantis rašymo greitis, tačiau su šiomis netobulybėmis tikrai galima drąsiai gyventi, ypač kai konkurentai toje pačioje kainų nišoje nesiūlo nieko geriau. Na, galbūt MX100 turi kiek tvirčiau suręstą korpusą, tačiau tuo labai abejotume, nes rankose laikytas M550 korpusas įspūdžio savo tvirtumu tikrai nepadarė.... Vertinant bendrai, 256 GB talpos „Transcend SSD370“ pasirodė kaip puikiai subalansuotas produktas, matomai net vertas didesnės kainos nei kokią nešiojasi dabar. Sakome ate SSD720, visiems rinkoje besantiems brangesniems SF-2281 kaupikliams ir linkime „Crucial“ su „Samsung“ nepražiopsoti, ką SSD kaupiklių rinkoje daro kiti, iš kurių galbūt sėkmės tikisi nedaugelis.</p>
<p><u>Atnaujinta</u>: „Transcend“ patvirtinimu, SSD370 aparatiniame lygmenyje kol kas nepalaiko nei AES-256 šifravimo, nei TCG Opal su „Microsoft eDrive“ protokolų. Šiomis savybėmis besinaudojančiam vartotojui tai yra minusas, kuris neliečia MX100.</p>
<p style="text-align: center;"><img style="width: 200px; height: 200px;" src="http://technews.lt/userfiles/technewsrecommended_vectorized%282%29.png" alt="" /><img style="width: 200px; height: 200px;" src="http://technews.lt/userfiles/technewsgreatvalue_vectorized%281%29.png" alt="" /></p>
