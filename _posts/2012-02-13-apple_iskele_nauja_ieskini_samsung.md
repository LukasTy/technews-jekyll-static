---
layout: post
status: publish
published: true
title: Apple iškėlė naują ieškinį bendrovei Samsung
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6358
wordpress_url: http://localhost/site/new/apple_iskele_nauja_ieskini_samsung/
date: '2012-02-13 20:48:01 +0200'
date_gmt: '2012-02-13 20:48:01 +0200'
categories:
- Naujienos
---
<div class="imgright"><img src="http://technews.lt/upload/apple.gif"  /></div>
<p>JAV leidinio „Chicago Tribune“ <a class="ns" href="http://www.chicagotribune.com/business/breaking/chi-apple-launches-new-legal-attack-on-samsung-phones-20120213,0,7810696.story">interneto svetainėje</a> šiandien pasirodė pranešimas apie tai, jog „Apple“ kreipėsi į federalinį teismą Kalifornijoje su ieškiniu, kuriame reikalaujama uždrausti „Samsung Galaxy Nexus“ išmaniųjų telefonų prekybą. Pastarieji naudoja naujausią operacinės sistemos „Android“ versiją, dar žinoma kodiniu pavadinimu „Ice Cream Sandwich“.</p>
<p>„Samsung Galaxy Nexus“ debiutas buvo atidėtas dėl spalio mėnesį mirusio „Apple“ vadovo Steve‘o Jobso. Naujausią „Android“ versiją turinčio išmaniojo telefono kūrimas vyko įmonei glaudžiai bendradarbiaujant su HTC bei „Motorola“ bendrovėmis, kurios taip pat yra įsivėlusios į teisinius ginčus su „Apple“. </p>
<p>Naujausias ieškinys nutaikytas prieš prekybą „Galaxy Nexus“ išmaniaisiais teismui buvo įteiktas dar praėjusią savaitę. Jame nurodoma, kad „Galaxy Nexus“ mobiliajame įrenginyje be licencijos yra pritaikytos „Apple“ patentuotos technologijos, tokios kaip telefono atrakinimas slenkant paveikslėlį ar paieškos sistemos valdymas balsu.</p>
<p>Pirmadienį išplatintame pranešime spaudai „Samsung“ teigė, jog yra informuota apie naują „Apple“ kreipimąsi į teismą. „Mes ir toliau ketiname ginti savo intelektinę nuosavybę nuo „Apple“ skundų siekdami užtikrinti tolygų naujovių atsiradimą mobiliųjų komunikacijų rinkoje“, - pareiškė „Samsung“.</p>
<p>Priminsime, kad praėjusių metų gegužės mėnesį „Apple“ padavė „Samsung“ į tą patį Kalifornijos teismą, dėl neva nelegaliai nukopijuotų kai kurių „iPad“ ir „iPhone“ dizaino ypatybių. Nors šis ieškinys dar nėra galutinai išnagrinėtas, tačiau teismas „Apple“ nenaudai vis dėlto neuždraudė „Samsung Galaxy“ serijos produktų prekybos JAV rinkoje.</p>
<p>Kaip rašoma minėtame „Chicago Tribune“, bendrovių „Apple“ ir „Samsung“ kovos dėl patentų šiuo metu apima iš viso 20 ieškinių dešimtyje pasaulio šalių.<br /></p>
