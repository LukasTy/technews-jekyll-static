---
layout: post
status: publish
published: true
title: Sony vaizdo nuomos paslauga žengia į Europą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5070
wordpress_url: http://localhost/site/new/sony_vaizdo_nuomos_paslauga_zengia_i_europa/
date: '2010-09-02 15:46:28 +0300'
date_gmt: '2010-09-02 15:46:28 +0300'
categories:
- Naujienos
---
<div class="imgright"><img src="http://www.part.lt/img/8d91962f263947f545224d140f7b047f828.jpg"  /></div>
<p>Sony Berlyne vykstančioje parodoje IFA 2010 pranešė, kad jos siūloma vaizdo nuomos paslauga šį rudenį bus pradėta teikti 5 Europos šalyse – Prancūzijoje, Vokietijoje, Italijoje ir JK. Taip pat planuojama, jog ateityje paslauga veiks ir visose Baltijos šalyse. JAV ši paslauga teikiama nuo šių metų balandžio.</p>
<p>Tuo pačiu Sony paskelbė apie planus iki metų pabaigos pasiūlyti naują debesies kompiuterijos modelio skaitmeninės muzikos paslaugą Music Unlimited powered by Qriocity. Tuo tarpu naudodamiesi Video On Demand powered by Qriocity, klientai gali pasirinkti iš šimtų populiariausių filmų, kuriuos išleido tokios kino ir televizijos kompanijos, kaip 20th Century Fox Home Entertainment, Lionsgate, Metro-Goldwyn-Mayer studijos, NBC Universal International Television Distribution, Paramount Pictures, Sony Pictures Home Entertainment, The Walt Disney Company ir Warner Bros., skaitmeninių versijų. Taip pat galima užsisakyti ir populiariausių vietos studijų filmų transliacijas. Daug siūlomų filmų yra didelės (HD), kiti – įprastos raiškos. Visus juos galima išsinuomoti spustelėjus vos vieną mygtuką 2010 metų serijos Sony Bravia televizoriuose, Blu-ray diskų leistuvuose bei Blu-ray namų kino sistemose su tinklo sąsaja.</p>
<p>Iki metų pabaigos pasirodysianti skaitmeninės muzikos paslauga Music Unlimited powered by Qriocity rinktis iš milijonų muzikos įrašų, saugomų interneto „debesyje“. Pirmiausia šia paslauga bus galima pasinaudoti iš Bravia televizorių, Blu-ray diskų leistuvų, Blu-ray namų kino sistemų su interneto sąsajomis, taip pat PlayStation 3 pramogų, VAIO bei kitų asmeninių kompiuterių. Ilgainiui ji bus pasiekiama ir iš Sony nešiojamųjų įtaisų.</p>
<p>Music Unlimited powered by Qriocity pasižymės savybėmis, kurias svarbiausiomis įvardino muzikos entuziastai: didžiulė fonoteka, galimybė atrasti naują muziką klausantis personalizuotų pagal savo skonius kanalų, klausytis jos įvairiausiais įtaisais be poreikio saugoti ir tvarkyti skaitmeninės muzikos failus. Daugiau paslaugos detalių bus paskelbta ateityje.</p>
<p>Šių abiejų paslaugų pagrindas – tinklinių paslaugų platforma Qriocity, apie kurios kūrimą Sony paskelbė pernai lapkritį, kai ši vadinosi Sony Online Servines. Qriocity platforma jungia daugelį Sony gaminių, turinčių interneto tinklo sąsajas. Ilgainiui ši platforma leis vartotojams pasinaudoti įvairiu skaitmeniniu, pramoginiu turiniu, tokiu kaip filmai ir kiti vaizdo įrašai, muzika, žaidimai, elektroninės knygos.</p>
