---
layout: post
status: publish
published: true
title: "(SP)„Bitės Lietuva“ pajamos pirmąjį pusmetį augo daugiau kaip 7 procentais"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2196
wordpress_url: http://localhost/site/new/sp_bites_lietuva__pajamos_pirmaji_pusmeti_augo_daugiau_kaip_7_procentais/
date: '2008-07-25 11:01:14 +0300'
date_gmt: '2008-07-25 11:01:14 +0300'
categories:
- Naujienos
---
<p>Telekomunikacijų bendrovės „Bitė Lietuva“ pajamos pirmąjį šių metų pusmetį pasiekė 355 milijoną litų (102,8 milijonai eurų) ir, lyginant su tuo pačiu praėjusių metų laikotarpiu, išaugo 7,1 procentu. Antrąjį šių metų ketvirtį „Bitės Lietuva“ pajamos buvo 181,4 milijonai litų (52,6 milijonai eurų) ir padidėjo 4,7 procentais, lyginant su tuo pačiu 2007 metų laikotarpiu. Labiausiai augimą lėmė per pirmą šių metų ketvirtį smarkiai išaugęs privačių ir verslo klientų, taip pat mobiliojo interneto klientų skaičius. Per antrąjį šių metų ketvirtį „Bitės“ privačių ir verslo klientų skaičius išaugo 10,5 procentų, lyginant su tuo pačiu laikotarpiu 2007 metais.<br />
<br><br />
<br>„Bendrovės investicijos ir plėtra remiasi prioritetiniu mūsų tikslu – kad mūsų klientai kasdien jaustų realią vertę. Šį ketvirtį svarių rezultatų davė mūsų pastangos sustiprinti prekės ženklus, investicijos į ryšio tinklą Latvijoje, taip pat daugiau vertės suteikiantys nauji mokėjimo planai, produktai ir paslaugos. Per antrąjį šių metų ketvirtį įtvirtinome savo konkurencines pozicijas Latvijoje. Itin konkurencingoje Lietuvos rinkoje ir toliau sėkmingai žengiame pirmyn, užimdami vis didesnę privačių ir verslo klientų rinkos dalį“, - teigia „Bitės“ grupės generalinis direktorius Ken Campbell.<br />
<br><br />
<br>Ryšių reguliavimo tarnybos (RRT) pirmojo ketvirčio duomenimis, „Bitė Lietuva“ ir jau trečią ketvirtį iš eilės pirmauja pagal verslo klientų skaičiaus augimą. Šių metų sausio – kovo mėnesiais „Bitės“ verslo abonentų skaičius padidėjo daugiau nei 4 tūkstančiais ir pasiekė 236 tūkstančius – tai sudarė net apie du trečdalius visos verslo rinkos augimo. Kovo pabaigoje „Bitės“ verslo klientų rinkos dalis pasiekė 38,7 procentus.<br />
<br><br />
<br>„Mes ir toliau augame siekdami suteikti daugiau vertės už tą pačią kainą: teikdami aiškias ir suprantamas paslaugas, sudarydami klientams galimybes patiems kontroliuoti savo išlaidas bei siūlydami jiems išskirtinę aptarnavimo kokybę“, - teigia K. Campbell. Per antrąjį šių metų ketvirtį „Bitės“ grupės investicijos siekė 32,8 mln. litų (9,5 mln. eurų) – 5,1 proc. daugiau nei pernai per tą patį laikotarpį.<br />
<br><br />
<br>Rinkoje stiprėjant konkurencijai, „Bitė” ir toliau teikė patrauklius pasiūlymus išankstinio mokėjimo, privatiems bei verslo klientams. Tai atspindi ir bendrovės EBITDA (pelnas prieš palūkanas, mokesčius, amortizaciją ir nusidėvėjimą): per pirmąjį pusmetį „Bitės Lietuva“ EBITDA sudarė 83,6 mln. litų (24,2 mln. eurų) – kaip ir planuota, buvo 5,4 procentais mažesnis nei pernai per tą patį laikotarpį.<br />
<br><br />
<br>„Bitė“ ir toliau sparčiai auga mobiliojo interneto srityje. Bendrovės klientai įvertino mobiliojo interneto paslaugų kokybę: pristačius aktyviojo pašto paslaugą ir išmaniuosius telefonus „BlackBerry®“ bei mobiliojo interneto „Vodafone Mobile Connect“ naujoves per pirmąjį pusmetį „Bitės“ pajamos iš duomenų perdavimo išaugo daugiau nei 97 procentais, lyginant su tuo pačiu laikotarpiu 2007 metais. Šįmet „Vodafone Mobile Connect“ vartotojų skaičius išaugo daugiau nei 80 procentų, nei pernai tuo pačiu metu. „Bitės“ klientai šių metų pirmąjį ketvirtį pirmavo ir pagal išsiųstų bei priimtų duomenų kiekį naudojantis mobiliuoju internetu.<br />
<br><br />
<br>„Bitės“ grupei priklausančios bendrovės „BITE Latvija“ pajamos pirmąjį šių metų pusmetį buvo 9,9 mln. eurų (34,2 mln. litų) ir, palyginti su 2007 m. pirmuoju pusmečiu, išaugo 37,1 procento.<br />
<br><br />
<br>Per antrąjį šių metų ketvirtį „BITE Latvija“ pajamos siekė 5,3 mln. eurų (18,3 mln. litų) – viso 35,5 proc. daugiau nei per tą patį 2007 metų laikotarpį.<br />
<br></p>
