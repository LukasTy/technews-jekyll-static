---
layout: post
status: publish
published: true
title: Trys keturkanalės DDR4 atminties komplektai iš G.SKILL, „Crucial“ ir „Kingston“
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8586
wordpress_url: http://localhost/site/new/trys_keturkanales_ddr4_atminties_komplektai_is_gskill_crucial_ir_kingston_/
date: '2015-05-11 17:11:31 +0300'
date_gmt: '2015-05-11 17:11:31 +0300'
categories:
- Operatyvioji atmintis
- Apžvalgos
---
<p style="text-align: justify;">Kaip taisyklė naujas operatyvios atminties standartas į plačiąją rinką įvedamas palaipsniui ir čia apsistoja ilgam. Štai DDR3 atmintis P35 mikroschemų rinkinį turinčiose „Intel“ sistemose apsigyveno dar 2007 metais, AMD AM3 lizde – po dviejų metų, ir toks sėslumas, be abejonės, patinka namų vartotojams. 2014-ųjų pabaigoje pagaliau buvo atverstas naujas puslapis žengiant link sekančio standarto. Kol kas sunku pavadinti DDR4 globaliu standartu, nes naujo tipo atmintis reikalinga nebent „Intel Haswell-E“ procesoriaus turėtojams. Neketiname laukti „Intel Skylake-S“ platformos, su kuria DDR4 atmintis įgaus naują populiarėjimo pagreitį, ir jau šiandien privalome patikrinti į i7-5820K procesorių integruoto DDR4 valdiklio jautrumą iškart trims rinkiniams iš „Kingston“, „Crucial“ ir pikantiškosios G.SKILL.</p>
<p style="text-align: center;"><a href="http://technews.lt/userfiles/SAM_3840.jpg"><img style="width: 520px; height: 347px;" src="http://technews.lt/userfiles/SAM_3840.jpg" alt="" /></a></p>
<p style="text-align: justify;">2007 metais „Intel“ DDR3 standartą įvedė į tų laikų įprastinę ir labai plačiai paplitusią LGA 775 platformą. Pagrindinių plokščių gamintojai net turėjo pasirinkimo laisvę diegiant atminties palaikymą į P35 motinines, todėl vartotojams buvo pasiūlyti modeliai ne tik su senuoju DDR2 ar naujuoju DDR3 palaikymu, bet ir abiejų standartų kombinacija. Tiesa, įsigijęs tokį hibridą vartotojas jau turėjo nuspręsti, kokią konkrečiai atmintį jis naudos, nes vienu metu DDR2 ir DDR3 modulių kombinacija sistemoje nebuvo galima. Dabar „Intel“ pirmąjį žingsnį link naujo standarto (DDR4) žengia kartu su premium klasės platforma, žinoma kaip LGA 2011-3. Galbūt ir prieš septynis metus būtų pasirinkta aukščiausios spartos platforma, tačiau „Intel“ tuo metu platformų nedeferencijavo ir viską statė ant vienintelės LGA 775. Logiška, kad „extreme“ platforma turi turėti viską, kas naujausia ir geriausia, todėl LGA 2011-3 lizdui skirti Haswell-E procesoriai neturi jokių hibridinių atminties valdiklių (2007 metais atminties valdikliai buvo mikroschemų rinkinio dalis) ir vienintelė išeitis link pilnai veikiančios tokios sistemos yra unbuffered/non-ECC DDR4 moduliai.</p>
<p style="text-align: justify;">Vizualiai DDR4 ir DDR3 moduliai yra gana panašūs. Esminis išorės skirtumas tas, kad kontaktai yra smulkesni ir ilgesni, jų skaičius padidėjęs 48-iais vienetais, nuo 240 iki 288. Vidiniai kontaktai yra ilgesni už išorinius, taip siekiant palengvinti modulio ištraukimą iš DIMM lizdo. Tarp plika akimi nematomų skirtumų galima paminėti, kad montažinės plokštės ilgis išaugo 0,5 mm, o storis 0,2 mm, siekiant turėti erdvės didesniam skaičiui tekančių signalų. Daugiau skirtumų slypi pačioje modulio vidinėje struktūroje.</p>
<p style="text-align: justify;"><img class="aligncenter" style="width: 520px; height: 204px;" src="http://technews.lt/userfiles/DDR4Schematics.png" alt="" /></p>
<p style="text-align: justify;"><a href="http://technews.lt/userfiles/SAM_3844(1).jpg"><img class="aligncenter" style="width: 520px; height: 347px;" src="http://technews.lt/userfiles/SAM_3844(1).jpg" alt="" /></a></p>
<p style="text-align: center;"><span style="font-size: 10px;">DDR4 modulis virš DDR3 </span></p>
<p style="text-align: justify;">Įprastas 8 Gbit dydžio ir 4 bitų sąsają turintis DDR4 lustas yra suskirstytas į keturias grupes po keturis duomenis talpinančius struktūrinius vienetus (angl. bank), kai DDR3 konstrukcija nėra padalinta į grupes ir to paties dydžio luste tėra aštuoni struktūriniai vienetai. Maža to, DDR4 tipo struktūriniame vienete saugoma informacija yra skaidoma į keturis kartus mažesnio ilgio eilutes. Vietoje 2 kilobaitų į 512 baitų. Išaugęs paralelelizmas leidžia DDR4 atminčiai dirbti didesniais dažniais, o sumažinta įtampa pasiekti 20 – 30 % mažesnes energijos sąnaudas.</p>
<p style="text-align: justify;"><img class="aligncenter" style="width: 520px; height: 390px;" src="http://technews.lt/userfiles/DDR4vsDDR3.png" alt="" /></p>
<p style="text-align: justify;">Oficialiai Haswell-E procesoriai, įskaitant ir i7-5820K, palaiko keturių kanalų (angl. quad channel) DDR4-2133 MHz CL15 atmintį. Tai yra JEDEC nustatytas standartas. Vėlinimo reikšmę buvo galima nuspėti, nes 266 MHz dažnio kilstelėjimas reikalauja CL pakėlimo per dvi pakopas. DDR3 JEDEC standartas buvo 1600 MHz ir CL11, DDR4 atveju 2133 MHz ir CL15. Puikiai žinant, kad rinkoje yra apsčiai 2400 MHz dažnį ir mažesnį vėlinimą turinčių DDR3 modulių, o maksimalus DDR4 kaip standarto dažnis gali siekti 4266 MHz, 2133 MHz atrodo nuviliančiai, ypač paskaičiavus pradinį skaitymo komandos gaišties laiką, kuris DDR3 1600 MHz CL11 modulyje siekia 13,75 ns, o DDR4 2133 MHz CL15 14,06 ns (+2 %). Čia galime šiek tiek nuraminti. Neoficialiai Haswell-E gali puikiai dirbti ir su šiuo metu rinkoje esančia sparčiausia DDR4-3200 MHz atmintimi, tačiau tam reikia pakeisti juostinį 100 MHz CPU magistralės dažnį (CPU Strap) pakopa aukščiau, pavyzdžiui į 125 MHz. To nepadarius 2666 MHz ribos peržengt nepavyks – tai didžiausias įmanomas neoficialius dažnis nespartinant procesoriaus. Siekiant aukštumų ir apsidraudžiant nuo RAM modulių perkaitimo bei į CPU integruoto atminties valdiklio sugadinimo nerekomenduojama viršyti 1.35 v įtampos. Startinė įtampa prasideda ties 1.2 v, kai DDR3 yra būdinga 1.5 v įtampa.</p>
<p><strong>Dalyviai</strong></p>
<p>„<u>G.SKILL Ripjaws 4</u>“</p>
<p style="text-align: justify;">Esame labai laimingi sulaukę dėmesio iš spartintojų turbūt labiausiai mylimos kompanijos G.SKILL. Tiesiai iš Taivano mus pasiekė „Ripjaws 4“ serijos 4x 4GB DDR4-2666 MHz rinkinys, turintis CL15-15-15-35 vėlinimo laikus, XMP 2.0 profilį ir reikalaujantis 1.2 v įtampos. Tikslus modelis - F4-2666C15Q-16GRR. G.SKILL pagamintų modulių sumaišyti su kita produkcija tiesiog neįmanoma. Didžiuliame asortimente dominuoja aukšto tipo radiatoriai, turintys unikalų dantukų dizainą. Šiuo atveju aliumininiai dantukai virš juodos spalvos montažinės plokštės krašto kyla ~8 mm, bendram modulio aukščiui siekiant 40 mm. Deja, neaišku, kas buvo sugalvota pirmiau: pats radiatorių dizainas ar pavadinimas „Ripjaws“, kuris išvertus iš anglų kalbos reiškia plėšantys nasrai. Bet kokiu atveju viskas puikiai dera tarpusavy, vartotojui dažniausiai leidžiant pasirinkti tarp ryškiai raudonos/mėlynos ir juodos spalvų. Mes pasirinkimo laisvės neturėjome, bet dėl to nė kiek nenusimename.</p>
<p style="text-align: center;"><a href="http://technews.lt/userfiles/SAM_3846.jpg"><img style="width: 232px; height: 155px;" src="http://technews.lt/userfiles/SAM_3846.jpg" alt="" /></a><a href="http://technews.lt/userfiles/SAM_3847.jpg"><img style="width: 232px; height: 155px;" src="http://technews.lt/userfiles/SAM_3847.jpg" alt="" /></a></p>
<p style="text-align: center;"><a href="http://technews.lt/userfiles/SAM_3848.jpg"><img style="width: 232px; height: 155px;" src="http://technews.lt/userfiles/SAM_3848.jpg" alt="" /></a><a href="http://technews.lt/userfiles/SAM_3845.jpg"><img style="width: 232px; height: 155px;" src="http://technews.lt/userfiles/SAM_3845.jpg" alt="" /></a></p>
<p style="text-align: center;"><img style="width: 413px; height: 408px;" src="http://technews.lt/userfiles/GSKILLcpuz(2)(2).png" alt="" /></p>
<p style="text-align: center;"><img style="width: 414px; height: 410px;" src="http://technews.lt/userfiles/GSKILLcpuz(3)(2).png" alt="" /></p>
<p style="text-align: center;"><span style="font-size: 10px;">CPU-Z diagnostika</span></p>
<p style="text-align: justify;">„<u>Crucial Ballistix Elite</u>“</p>
<p style="text-align: justify;">„Crucial“ rinkinys yra didžiausios talpos (4x 8 GB). BLE8G4D26AFEA kodu pažymėti moduliai priklauso premium lygio „Ballistix Elite“ klasei, dirba taip pat 2666 MHz dažniu (1.2 v), bet turi šiek tiek laisvesnius CL16-17-17-36 vėlinimo laikus. Amerikiečių kompanija šiai serijai sukūrė labai agresyviai atrodančius juodus radiatorius. Mums nepavyko rasti informacijos apie konkretų svorį, tačiau šie moduliai yra žymiai sunkesni už G.SKILL produkciją. Nereikėtų pamiršti, kad dėl dvigubai didesnės talpos po radiatoriumi slepiasi dvigubai daugiau FBGA lustų, bet galutinį svorį visvien apsprendžia radiatorius. „Crucial“ atveju jis taip pat pagamintas iš aliuminio (papildomai anodizavus), bet konstrukcija kur kas masyvesnė. Skirtingai nei Azijos atstovai, amerikiečiai perforacijas nusprendė įrengti šoninėje dalyje. Galutinis modulio aukštis siekia ~40,5 mm.</p>
<p style="text-align: center;"><a href="http://technews.lt/userfiles/SAM_3850.jpg"><img style="width: 232px; height: 155px;" src="http://technews.lt/userfiles/SAM_3850.jpg" alt="" /></a><a href="http://technews.lt/userfiles/SAM_3851.jpg"><img style="width: 232px; height: 155px;" src="http://technews.lt/userfiles/SAM_3851.jpg" alt="" /></a></p>
<p style="text-align: center;"><a href="http://technews.lt/userfiles/SAM_3853.jpg"><img style="width: 232px; height: 155px;" src="http://technews.lt/userfiles/SAM_3853.jpg" alt="" /></a><a href="http://technews.lt/userfiles/SAM_3849.jpg"><img style="width: 232px; height: 155px;" src="http://technews.lt/userfiles/SAM_3849.jpg" alt="" /></a></p>
<p style="text-align: center;"><img style="width: 415px; height: 411px;" src="http://technews.lt/userfiles/CrucialDDR4BXEcpuz(2)(1).png" alt="" /></p>
<p style="text-align: center;"><img style="width: 417px; height: 413px;" src="http://technews.lt/userfiles/CrucialDDR4BXEcpuz(3)(1).png" alt="" /></p>
<p style="text-align: center;"><span style="font-size: 10px;">CPU-Z diagnostika</span></p>
<p style="text-align: justify;">Pradedant 2011 metais, visuose „Elite“ šeimos moduliuose yra integruotas termo daviklis, kuris „Ballistix M.O.D“. programinio įrankio pagalba leidžia realiu metu sekti temperatūrą.</p>
<p style="text-align: justify;">Ramybės būsenos metu temperatūra „sukinėjosi“ apie 30 °C, o po intensyvesnės žaidimų sesijos kilo iki 37 °C (atviras stendas). Perkaitimas šiems moduliams tikrai negresia, o jei jau kas norės praleisti per juos 1.65 v galės susidėti saugiklius - M.O.D. tai leidžia.</p>
<p style="text-align: center;"><a href="http://technews.lt/userfiles/CrucialMOD(1).png"><img style="width: 232px; height: 174px;" src="http://technews.lt/userfiles/CrucialMOD(1).png" alt="" /></a><a href="http://technews.lt/userfiles/CrucialMOD(2).png"><img style="width: 232px; height: 174px;" src="http://technews.lt/userfiles/CrucialMOD(2).png" alt="" /></a></p>
<p style="text-align: center;"><a href="http://technews.lt/userfiles/CrucialMOD(4).png"><img style="width: 232px; height: 174px;" src="http://technews.lt/userfiles/CrucialMOD(4).png" alt="" /></a><a href="http://technews.lt/userfiles/CrucialMOD(5)(2).png"><img style="width: 232px; height: 174px;" src="http://technews.lt/userfiles/CrucialMOD(5)(2).png" alt="" /></a></p>
<p>„<u>Kingston HyperX Fury</u>“</p>
<p style="text-align: justify;">Trečiasis ir paskutinis dalyvis – „Kingston“. Ši kompanija paskutiniu metu pradėjo skirstyti „HyperX“ prekinį ženklą turinčią operatyviają atmintį ir SSD kaupiklius į tris šeimas: „Predator“, „Savage“ ir „Fury“. 4x 4 GB „Fury“ komplektas yra startinis ir skirtas taupantiems vartotojams - 2133 MHz dažnis ir žemo profilio aliuminio radiatorius, kurio aukštis siekia vos 34 mm bei turi nuožulnias plokštumas (spėjame tvirtesniam modulio sugriebimui). HX421C14FBK4/16 modulių komplektas pasižymi tarp konkurentų mažiausiais CL14-14-14 vėlinimo laikas. Tai net pakopa žemiau už JEDEC nustatytą standartą. Tiesa, „Kingston“ nepanoro nurodyti tRAS reikšmės, bet greit išsiaiškiname, kad ji siekia 35 ciklus.</p>
<p style="text-align: center;"><a href="http://technews.lt/userfiles/SAM_3856.jpg"><img style="width: 232px; height: 155px;" src="http://technews.lt/userfiles/SAM_3856.jpg" alt="" /></a><a href="http://technews.lt/userfiles/SAM_3858.jpg"><img style="width: 232px; height: 155px;" src="http://technews.lt/userfiles/SAM_3858.jpg" alt="" /></a></p>
<p style="text-align: center;"><a href="http://technews.lt/userfiles/SAM_3859.jpg"><img style="width: 232px; height: 155px;" src="http://technews.lt/userfiles/SAM_3859.jpg" alt="" /></a><a href="http://technews.lt/userfiles/SAM_3855.jpg"><img style="width: 232px; height: 155px;" src="http://technews.lt/userfiles/SAM_3855.jpg" alt="" /></a></p>
<p style="text-align: center;"><img style="width: 416px; height: 411px;" src="http://technews.lt/userfiles/Kingstoncpuz(2)(2).png" alt="" /></p>
<p style="text-align: center;"><img style="width: 416px; height: 413px;" src="http://technews.lt/userfiles/Kingstoncpuz(3)(1).png" alt="" /></p>
<p style="text-align: center;"><span style="font-size: 10px;">CPU-Z diagnostika</span></p>
<p><span style="font-size: 12px;">Paskutinis žvilgsnis prieš testavimą ir specifikacijų suvestinė: </span></p>
<p style="text-align: center;"><img style="width: 513px; height: 212px;" src="http://technews.lt/userfiles/DDR4specs.png" alt="" /></p>
<p><span style="font-size: 10px;">*europinė kaina</span></p>
<p style="text-align: center;"><a href="http://technews.lt/userfiles/SAM_3866.jpg"><img style="width: 232px; height: 155px;" src="http://technews.lt/userfiles/SAM_3866.jpg" alt="" /></a><a href="http://technews.lt/userfiles/SAM_3864.jpg"><img style="width: 232px; height: 155px;" src="http://technews.lt/userfiles/SAM_3864.jpg" alt="" /></a></p>
<p><strong>T</strong><strong>estavimas</strong></p>
<p style="text-align: justify;">Testavimo metu visiems šešiems i7-5820K branduoliams, nepriklausomai nuo jų apkrovos, buvo suteiktas fiksuotas 3,5 GHz dažnis. Pastovus buvo išlaikytas ir L3 spartinančiosios atminties dažnis (3000 MHz). Norėdami išvengti bet kokių galimų stabilumo problemų „Crucial“ ir G.SKILL komplektai bus testuojami su 125 MHz CPU Strap ir 125 MHz baziniu (BCLK) dažniu, sumažinus galutinį CPU dažnį apsprendžiantį BCLK daugiklį. Žemesnio dažnio „Kingston“ moduliams taikytas 100 MHz CPU Strap. Nutarėme pabandyti, ar sistema tikrai nesugebės startuoti panaudojus 100 MHz CPU Strap ir 2666 MHz atmintį. Jai kuo puikiausiai startavus nutarėme padaryti bandymą ir į testus papildomai įtraukti G.SKILL modulius, kuriems bus pritaikytas nestandartinis 125 MHz CPU Strap ir 125 MHz BCLK derinys, o 100 MHz CPU Strap ir 100 MHz BCLK kombinacija. Visi testai kartojami po tris kartus ir išvedamas bendras vidurkis.</p>
<p style="text-align: center;"><img style="width: 406px; height: 402px;" src="http://technews.lt/userfiles/GSkillcpuz(1).png" alt="" /></p>
<p style="text-align: center;"><a href="http://technews.lt/userfiles/150504134233.jpg"><img style="width: 232px; height: 174px;" src="http://technews.lt/userfiles/150504134233.jpg" alt="" /></a><a href="http://technews.lt/userfiles/150504134245(1).jpg"><img style="width: 232px; height: 174px;" src="http://technews.lt/userfiles/150504134245(1).jpg" alt="" /></a></p>
<p style="text-align: center;"><a href="http://technews.lt/userfiles/150504234758.jpg"><img style="width: 232px; height: 174px;" src="http://technews.lt/userfiles/150504234758.jpg" alt="" /></a><a href="http://technews.lt/userfiles/150508234832.jpg"><img style="width: 232px; height: 174px;" src="http://technews.lt/userfiles/150508234832.jpg" alt="" /></a></p>
<p style="text-align: center;"><span style="font-size: 10px;">UEFI BIOS su G.SKILL moduliais</span></p>
<p style="text-align: center;"><a href="http://technews.lt/userfiles/150509000003.jpg"><img style="width: 232px; height: 174px;" src="http://technews.lt/userfiles/150509000003.jpg" alt="" /></a><a href="http://technews.lt/userfiles/150509000014.jpg"><img style="width: 232px; height: 174px;" src="http://technews.lt/userfiles/150509000014.jpg" alt="" /></a></p>
<p style="text-align: center;"><a href="http://technews.lt/userfiles/150509000028.jpg"><img style="width: 232px; height: 174px;" src="http://technews.lt/userfiles/150509000028.jpg" alt="" /></a><a href="http://technews.lt/userfiles/150509010237.jpg"><img style="width: 232px; height: 174px;" src="http://technews.lt/userfiles/150509010237.jpg" alt="" /></a></p>
<p style="text-align: center;"><span style="font-size: 10px;">UEFI BIOS su „Kingston“ moduliais </span></p>
<p style="text-align: center;"><span style="font-size: 10px;"><a href="http://technews.lt/userfiles/150511184713.jpg"><img style="width: 232px; height: 174px;" src="http://technews.lt/userfiles/150511184713.jpg" alt="" /></a><a href="http://technews.lt/userfiles/150511184724.jpg"><img style="width: 232px; height: 174px;" src="http://technews.lt/userfiles/150511184724.jpg" alt="" /></a></span></p>
<p style="text-align: center;"><a href="http://technews.lt/userfiles/150511184756.jpg"><img style="width: 232px; height: 174px;" src="http://technews.lt/userfiles/150511184756.jpg" alt="" /></a><a href="http://technews.lt/userfiles/150511184745.jpg"><img style="width: 232px; height: 174px;" src="http://technews.lt/userfiles/150511184745.jpg" alt="" /></a></p>
<p style="text-align: center;"><span style="font-size: 10px;">UEFI BIOS su „Crucial“ moduliais </span></p>
<p style="text-align: justify;">Maža paslaptis. Peršokant iš 100 MHz BCLK Strap į 125 MHz BCLK Strap yra automatiškai didinama procesoriaus įtampa, nes didėja CPU dažnis. Mūsų atveju ji padidėjo daugiau nei 0.1 v (nuo 1.077 v iki 1.198 v), o tai yra daug. Dėl šios priežasties 2666 MHz ir greitesnių modulių naudotojai gali susidurti su CPU dažnio sumažinimo efektu dėl pasiektos kritinės temperatūros tol, kol nebus rankiniu būdu nustatyta įtampa (prieš tai  BCLK daugikliu sumažinus CPU dažnį ) arba panaudotas efektyvesnis CPU aušintuvas.</p>
<p>&nbsp;</p>
<p><strong>Rezultatai</strong></p>
<p style="text-align: justify;">„AIDA64“ (v5.20) pateikia grynus duomenis apie modulių pralaidumą ne tik skaitant/rašant, bet ir bendrą gaišties trukmę.</p>
<p style="text-align: justify;">Nebuvo sunku nuspėti modulių išsidėstymą, tačiau mažai kas tikėjosi, kad laisvesnį CL turintys „Ballistix Elite“ turės tokį atotrūkį nuo G.SKILL. Didesnis FBGA komponentų skaičius ir tuo pačiu padidėjęs paralelizmas leidžia pasiekti beveik 4 % didesnę skaitymo ir 2 % didesnę rašymo spartą. Kopijavimo sparta išauga net virš 7 procentų.</p>
<p style="text-align: center;"><img style="width: 517px; height: 288px;" src="http://technews.lt/userfiles/1(13).png" alt="" /></p>
<p style="text-align: justify;">Matuojant gaišties laiką labiausiai atlaisvintas „Ballistix Elite“ CL nustumia modulius į paskutinę vietą. Čia matome labai aiškų skirtumą tarp CPU Strap/BCLK verčių. Išlaikytas 100 MHz CPU Strap/BCLK leidžia sumažinti G.SKILL modulių gaišties laiką beveik dešimčia procentų!</p>
<p style="text-align: center;"><img style="width: 517px; height: 288px;" src="http://technews.lt/userfiles/2(14).png" alt="" /></p>
<p style="text-align: justify;">„Cinebench“ testo metu atvaizduojant fotorealistišką 3D sceną matuojama CPU sparta.</p>
<p style="text-align: justify;">Skirtumas tarp „Crucial“ ir G.SKILL modulių vos keturi taškai, tačiau to užtenka pasakyti, kad „Cinebench“ reaguoja į CL nustatymus.</p>
<p style="text-align: center;"><img style="width: 517px; height: 288px;" src="http://technews.lt/userfiles/3(12).png" alt="" /></p>
<p style="text-align: justify;">„7-Zip“ (v 9.2) yra nemokamas ir pakankamai populiari duomenis spaudžianti aplikacija, kuri turi integruotą spartos matavimo įrankį.</p>
<p style="text-align: justify;">125 MHz nustatytas Strap/BCLK santykis šiuo atveju yra beveik 2,5 % efektyvesnis, o mažesnis CL G.SKILL moduliams leidžia pasiekti ~0,5 % siekiantį pranašumą prieš „Crucial“.</p>
<p style="text-align: center;"><img style="width: 517px; height: 288px;" src="http://technews.lt/userfiles/4(14).png" alt="" /></p>
<p style="text-align: justify;">„X264 FHD Benchmark“ naudoja populiarų x264 kodeką, kuris naudojamas MPEG-4/AVC perkodavimui į H.264 formatą.</p>
<p style="text-align: justify;">Nors didesnis FBGA skaičius ant „Crucial Ballistix Elite“ modulių leidžia susilyginti su pakopa mažesnį CL turinčių G.SKILL modulių, šio įrankio priklausomybė nuo RAM nustatymų ypač nedidelė. Tai patvirtina ir visai šalia atsiduriantys „Kingston HyperX Fury“ moduliai.</p>
<p style="text-align: center;"><img style="width: 518px; height: 288px;" src="http://technews.lt/userfiles/5(13).png" alt="" /></p>
<p style="text-align: justify;">Dar vienas perkodavimo įrankis - „Handbrake“ (v 0.10.0). Pasirinkome 716 MB dydžio DVDRip, kuris buvo iškoduojamas į H.264 formatą, panaudojus MP4 konteinerį.</p>
<p style="text-align: justify;">Kadangi „Handbrake“ naudoja tą patį x264 kodeką, operatyviosios atminties parametrai perkodavimo trukmei jokios įtakos nedaro.</p>
<p style="text-align: center;"><img style="width: 518px; height: 288px;" src="http://technews.lt/userfiles/12(7).png" alt="" /></p>
<p style="text-align: justify;">„Adobe Photoshop CC“ spartos matavimas bus paremtas „Retouch Artists Photoshop Speed“ testu.</p>
<p style="text-align: justify;">Skirtumas tarp visų trijų modulių telpa į pusę sekundės ir atrodo nereikšmingas, tačiau išvadose pabandysime tai paneigti.</p>
<p style="text-align: center;"><img style="width: 518px; height: 288px;" src="http://technews.lt/userfiles/6(16).png" alt="" /></p>
<p style="text-align: justify;">Atėjo laikas „Winrar 5.21“ įrankiui, kurio pagalba išarchyvuosim iš 8,16 GB dydžio papkę. Joje sutalpinti įvairaus dydžio failai (nuo 1 KB iki 250 MB). Archyvas bus sudaromas iš 6 – 15 MB dydžio jpg failų, kurių bendras svoris siekia 4 GB.</p>
<p style="text-align: justify;">Pagaliau. Pagaliau turime kažką labiau apčiuopiamo. Nors sudarant archyvą skirtumai labai nežymūs, tačiau išarchyvuojant duomenis geriausiai sekasi G.SKILL moduliams. Panašu, kad galime diagnozuoti jautrumą tiek taktiniui dažniui, tiek CL laikams. Geriausiu atveju (kai CPU Strap=125) sistema su G.SKILL moduliais tą patį darbą atlieka beveik 4 % greičiau už „Kingston“ modulius ir ~1,5 % sparčiau už „Crucial“ modulius.</p>
<p style="text-align: center;"><img style="width: 518px; height: 288px;" src="http://technews.lt/userfiles/7(12).png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/8(9).png" alt="" /></p>
<p style="text-align: justify;">Iš žaidimų stengėmės pasirinkti tuos, kurie jau turi integruotą spartos matavimo įrankį (angl. benchmark). Tarp jų pakliuvo puikiai žinoma „Metro Last Light“ šaudyklė, „stealth“ tipo „Thief“ ir lenktynių simuliatorius „GRID Autosport“. Iš praktikos visiems žinoma, kad GPU neapkraunanti žema rezoliucija (720p) ir sumažinti nustatymai leidžia labiau pasireikšti CPU su operatyviąja atmintimi, tačiau tokie nustatymai realiame scenarijuje mažai logiški. Dėl šios priežasties naudosime 1080p raišką ir AA filtrus kartu su aukštais nustatymais.</p>
<p style="text-align: justify;">Už gryną pinigą sunkiausiai laikyti „GRID Autosport“ gautus rezultatus, nes scena yra besikeičianti (pavyzdžiui ne tuo pačiu metu įjungiamas vaizdas iš automobilio salono). Tai patvirtina ir gauti rezultatai, kai identišką dažnį, bet didesnį CL nei G.SKILL turintys „Crucial“ moduliai yra spartesni. „Metro Last Light“ ir „Thief“ scenos yra nekintančios, todėl rezultatai patikimesni. Šaudyklė pasirodė besanti visiškai nejautri atminties parametrais, tuo tarpu „Thief“ netikėtai demonstruoja priklausomybę nuo atsako laikų: pakopa geresnį CL turintys G.SKILL yra daugiau nei dviem procentais spartesni už „Crucial“ modulius, kurie nepaisant didesnio dažnio negali įrodyti pranašumo prieš „Kingston“ produkciją. Tuo tarpu „Metro Last Light“ rodo nulį reakcijos į kintančius atminties parametrus.</p>
<p style="text-align: center;"><img style="width: 518px; height: 288px;" src="http://technews.lt/userfiles/9(7).png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/10(7).png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/11(7).png" alt="" /></p>
<p><strong>Spartinimas</strong></p>
<p style="text-align: justify;">Čia galima prigalvoti įvairių įvairiausių scenarijų, pavyzdžiui maksimalaus dažnio paieška atlaisvinus CL, maksimalaus dažnio paieška palikus gamyklinį CL/įtampą ir t.t. Tačiau spartinimas nori nenori siejasi su įtampos kėlimu, todėl mes kilstelėjome visų trijų DDR4 rinkinių gamyklinę įtampą nuo 1.2 v iki visiškai saugios 1.35 v. Tai padarę pradėjome tikrinti, kiek žemai galime nuleisti vėlinimo laikus išlaikę gamyklinį dažnį ir kiek aukštai galime pakelti dažnį, nepalietę gamyklinio CL. Kadangi apžvalgos parengimo laikas mus ima spausti ne tik negalime ištisas valandas tikrinti stabilumą su „Memtest“, bet ir skrupulingai ieškoti maksimalaus dažnio keičiant BCLK dažnį. Modulių dažnis bus keliamas naudojantis „Asus X99-A“ siūlomais CPU:RAM daugikliais, o atminties stabilumui naudosime jautrumu garsėjantį „HyperPI“ įrankį. Dėl šių priežasčių nerastas absoliučiai maksimalus dažnis gali pakrypti į vieną arba į kitą pusę.</p>
<p style="text-align: center;"><a href="http://technews.lt/userfiles/150511185720.jpg"><img style="width: 232px; height: 174px;" src="http://technews.lt/userfiles/150511185720.jpg" alt="" /></a><a href="http://technews.lt/userfiles/150511185734.jpg"><img style="width: 232px; height: 174px;" src="http://technews.lt/userfiles/150511185734.jpg" alt="" /></a></p>
<p style="text-align: center;"><img style="width: 517px; height: 139px;" src="http://technews.lt/userfiles/DDR4OC.png" alt="" /></p>
<p style="text-align: justify;">G.SKILL moduliams pavyko įsikrapštyti į OS aplinką su 3000 MHz dažniu, tačiau „HyperPI“ labai greitai išmetė BSOD. 2933 MHz dažnis nebuvo įmanomas dėl per žemo 100 MHz CPU Strap – nepamatėme net OS krovimo lango. Visgi tiek 2750 MHz su 125 MHz CPU Strap, tiek 2800 MHz su 100 MHz CPU Strap buvo stabilūs. Vėlinimo laikus pavyko numušti tik per vieną pakopą: nuo CL15 iki CL14.</p>
<p style="text-align: justify;"> „Kingston“ moduliams nustačius 3000 MHz dažnį į darbalaukį nepatekome, tačiau iš antro karto (įtariame tik dėl 100 MHz siekiančio CPU Strap) sėkmingai pabaigėme „HyperPI“ su 2800 MHz dažniu. Mažinant CL pavyko pasiekti CL11, nors OS užsikrovė ir su CL10.</p>
<p style="text-align: justify;">„Crucial Ballistix Elite“ moduliai į darbalaukį su 3000 MHz dažniu ne tik neįlipo, bet ir nenoriai veikė su 2800 MHz dažniu (CPU Strap 100). Tai gali būti didesnio FBGA komponentų skaičiaus išdava, nes konkurentų mažesnės talpos moduliams 100 MHz CPU Strap lyg ir pakako. 2750 MHz su 125 MHz CPU Strap jau buvo visiškai stabilūs. Šiems moduliams pavyko sumažinti CL per tris pakopas – iki CL13.</p>
<p>&nbsp;</p>
<p><strong>Išvados</strong></p>
<p style="text-align: justify;">Tai greičiausiai yra pirmas mūsų tokio plauko atliktas tyrimas. Norime padėkoti ne tik visiems dalyviams, bet ir kompanijai „Asus“, kuri suteikė taip reikalingą LGA 2011-3 lizdo X99-A pagrindinę plokštę. Puikiai nušlifuotas ir nustatymais turtingas UEFI BIOS nelengvą darbą stengėsi padaryti kuo lengvesniu, o daugiau kontaktų už konkurentų produkciją turintis „OC Socket“ lizdas parodė, kad 2666+ Mhz įmanomi ir nedidinant CPU Strap iki 125 MHz. Galima reikšti nepasitenkinimą, kad testuose nesudalyvavo 2666+ MHz moduliai (kuriuos iš dalies galėjome „pagimdyti“ iš turimų), tačiau tokia spraga greičiausiai bus užpildyta ateityje, tikintis, kad gamintojai suteiks galimybę išbandyti tikrus 3000 MHz ar 3200 MHz DDR4 modulius. Dabar turėjome apsieiti su tuo, ką turėjome. O turėjome ne tiek jau ir mažai.</p>
<p style="text-align: justify;">Žemo profilio radiatorius turintis „Kingston HyperX Fury“ rinkinys puikiai reprezentuoja startinį DDR4 paketą, kuris prasideda nuo 2133 MHz CL14 ir tampa atsvaros tašku. 533 MHz didesnį dažnį, bet pakopa blogesniu CL pasižymintis 4x 4 GB rinkinys iš G.SKILL turi grynos spartos pranašumą vertinant pralaidumą su AIDA64“, kuris į apčiuopiamą persvarą pavirto dviem atvejais: „Winrar“ išarchyvavo duomenis beveik 4 % greičiau, o „Thief“ pamatėme + 2 fps. Jei „Winrar“ visuomet garsėjo savo jautrumu operatyviajai atminčiai, tai „Thief tapo tikru atradimu, nes kituose dviejuose žaidimuose („Metro Last Light“ ir „GRID Autosport“) nepamatėme jokio teigiamo spartos padidėjimo. Nors „Retouch Artists Photoshop Speed Test“ paremtas vienos nuotraukos apdorojimas buvo sutrumpintas vos 0,4 sekunde (- 0,5 %), tačiau padidinus nuotraukų skaičių, sakykime, iki keturių tas pats darbas būtų atliktas beveik 5 % greičiau. „Adobe Photoshop CC“ taip pat galime laikyti ta programa, kur spartesnė DDR4 atmintis gali pasitarnauti. Nuogirdų, kad 100 MHz CPU Strap gali tarnauti geriau nei 125 MHz CPU Strap parinktis, patvirtinti negalime. Gauti rezultatai nebuvo reikšmingi, išskyrus vienintelį atvejį - gaišties laikas „AIDA64“ teste buvo sumažintas dešimčia procentų.</p>
<p style="text-align: justify;">Taigi, kokią atmintį (kol kas neturint 2666+ MHz modulių) pasirinkti būsimam Haswell-E platformos šeiminimui? Visų pirma reikėtų tiksliai žinoti, kokie darbai bus atliekami. Daugeliui pilnai užteks startinio DDR4-2133 CL14 rinkinio, tačiau ketinantys intensyviai naudotis „Winrar“ ar „Adobe Phtoshop CC“ paslaugomis turėtų apsvarstyti spartesnius modulius, atsižvelgiant į auką išaugusiai kainai ir gaišties laikams. „Ripjaws 4“ moduliai šiek tiek nuvylė ieškant mažiausių vėlinimo laikų (tikėtina, kad pakliuvo nerinktiniai FBGA komponentai) tačiau įspūdinga išvaizda ir šen bei ten pasitarnaujantis didesnis dažnis sukuria pagundą, ypač kai Europinė kaina prilygsta lietuviškai „Kingston“ modulių kainai. Tik tiek, kad Rytų Europoje jų taip lengvai nesurasi ir G.SKILL toliau lieka tuo vardu, apie kurį pagalvojus ne vienam ima skirtis seilės.</p>
<p style="text-align: justify;">Komplektas iš keturių 8 GB modulių „Crucial Ballistix Elite“ rinkiniui, be abejonės, suteikia savitą pranašumą - nuo 16 iki 32 GB išaugusią bendrą RAM talpą. Didesnis FBGA komponentų kiekis tam tikrais scenarijais (daugiau sintetikoje, pvz „AIDA64“) gali su kaupu kompensuoti pakopa žemesnį CL, tačiau tokius modulius paprastai yra sunkiau spartinti. Galimai dėl šios priežasties 3000 MHz dažnis liko neįveikiama siena dar iki darbalaukio, tačiau likome labai maloniai nustebinti galėję sumažinti CL nuo 16 ciklų iki 13-os, taip palengvinant modulių kelią į itin reiklių entuziastų sistemą. Pirkėjas liks ne tik patenkintas super solidžiais radiatoriais, bet ir galimybe žinoti, kas darosi po jais. Temperatūros diagnostika taps nebe tik „Ballistix Elite“ šeimos, bet ir Tavo palydovu.</p>
