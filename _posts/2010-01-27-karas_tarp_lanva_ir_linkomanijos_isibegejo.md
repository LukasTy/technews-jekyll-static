---
layout: post
status: publish
published: true
title: Karas tarp LANVA ir Linkomanijos įsibėgėjo (Papildyta)
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4543
wordpress_url: http://localhost/site/new/karas_tarp_lanva_ir_linkomanijos_isibegejo/
date: '2010-01-27 20:08:05 +0200'
date_gmt: '2010-01-27 20:08:05 +0200'
categories:
- Naujienos
---
<div class="imgright"><img src="http://www.technews.lt/upl/Failai/Linkomanija%20logo.bmp"  /></div>
<p>Kaip praneša įvairūs žiniasklaidos šaltiniai Lietuvoje, netrukus Kauno apylinkės teismas pradės nagrinėti vieną iš pirmųjų tokio tipo bylų Lietuvoje, kai bus norima nubausti vartotoją, kuris nelegaliai parsisiuntė Windows 7 Ultimate versiją ir ją vėliau platino Linkomanija.net portale.</p>
<p>Mes kiek ankščiau esame rašę, kad autorių teisių pažeidimus tirianti institucija, Lietuvos antipiratinės veiklos asociacija ar tiesiog LANVA, surinko net 106 Linkomanija.net vartotojų IP adresus. Pasak LANVA, visi vartotojai nusižengė įstatymams, nes nelegaliai platino Windows 7 Ultimate operacinę sistemą.</p>
<p>Pranešama, kad policija net keletą mėnesių rinko informaciją apie asmenis, kurie naudojasi LANVA pateiktais IP adresais. Vieno vartotojo byla jau praėjo ikiteisminį tyrimą ir visa medžiaga perduota teismui. Tik jis nuspręs, ar bausti pažeidėją.</p>
<p>Kaip rašo naujienų portalas 15min.lt, nusižengęs pilietis buvo iškviestas į policijos komisariatą. Jis atsakinėjo į policijos klausimus, o, pasak neoficialių šaltinių, apklausoje dalyvavo ir LANVA vadovas V. Simanavičius.</p>
<p>Pagal naujausias įstatymų pataisas, įtariamajam gresia net 2 tūkstančių litų bauda, jam taip pat reikėtų atlyginti 200% Windows 7 Ultimate vertės, kas sudarytų dar beveik pusantro tūkstančio litų ir Microsoft, jei jie prisiteistų, neturtinę žalą.</p>
<p>Pačiame tinklapyje linkomanija.net pranešama, kad LANVA su programinės įrangos gigantu Microsoft į teismą padavė Linkomanijos.net savininką Kęstą Ermantą ir reikalautų neva 107 milijonų litų. Daugiau informacijos, pasak portalo administracijos, bus vėliau.</p>
<p><b>Papildyta</b>: Pranešama, kad reali bausmė, kurios gali sulaukti Kęstas Ermantas ir jo vadovaujama bendrovė N5, gali būti linkomanija.net portalo uždarymas ir 130 tūkstančių litų bauda. Pasak K. Ermanto, neva nuostoliai siekia 107 milijonus litų, tačiau daugiau kaip 130 tūkstančių litų negalima reikalauti, nes to neleidžia esantys įstatymai.<br /></p>
