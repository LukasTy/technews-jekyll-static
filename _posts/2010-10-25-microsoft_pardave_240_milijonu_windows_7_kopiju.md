---
layout: post
status: publish
published: true
title: Microsoft pardavė 240 milijonų Windows 7 kopijų
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5186
wordpress_url: http://localhost/site/new/microsoft_pardave_240_milijonu_windows_7_kopiju/
date: '2010-10-25 14:49:41 +0300'
date_gmt: '2010-10-25 14:49:41 +0300'
categories:
- Naujienos
---
<div class="imgright"><img src="http://t2.gstatic.com/images?q=tbn:eaf-34UezhfNcM:http://ajanslive.files.wordpress.com/2009/07/windows-7-box-art.jpg"  /></div>
<p>Spalio 21 dieną Microsoft operacinė sistema Windows 7 šventė vienerių metų gimtadienį. Per metus nuo jos pasirodymo visame pasaulyje jau parduota daugiau nei 240 mln. operacinės sistemos licencijų. Windows 7 išlieka greičiausiai parduodama operacine sistema istorijoje. Lygiai prieš metus ji pasirodė ir Lietuvos parduotuvių lentynose.</p>
<p>Visus gamintojų lūkesčius pranoko ir palankus Windows 7 verslo įmonių vertinimas. Labai gerai operacinė sistema yra vertinama ir individualių vartotojų. Rinkos tyrimų bendrovės Forrester duomenimis, net 89 proc. įmonių planuoja per artimiausius 24 mėn. įsigyti Windows 7, o pagal LifeHacker reitingą, naująja „Microsoft“ operacine sistema yra patenkinti 94 proc. vartotojų.</p>
<p>Windows 7 ypač sėkmingai įsitvirtino verslo rinkoje. Microsoft atlikta įmonių apklausa parodė, kad ši operacinė sistema verslui suteikia apčiuopiamą naudą – ji vidutiniškai sutaupo 350 litų (140 JAV dolerių) lėšų per metus, reikalingų vienam kompiuteriui išlaikyti, o metinė investicijų grąža siekia 131 procentą.</p>
<p>Pasirodžius Windows 7 pasikeitė ir kiti didieji Microsoft produktai, kurie buvo pritaikyti prie naujosios operacinės sistemos – pristatyta naujoji interneto naršyklė Internet Explorer 9, taip pat atnaujintos debesų kompiuterija grįstos programos Windows Live Essentials. Rugsėjo 15-ąją pasirodžiusi Internet Explorer 9 testuojamoji (beta) versija iš karto susilaukė vartotojų susidomėjimo – per pirmąsias 2 dienas ją atsisiuntė 2 mln. vartotojų, o iki rugsėjo pabaigos – net 6 milijonai.  </p>
<p>Tyrimų duomenimis, šiuo metu pasaulyje yra 1,2 mlrd. asmeninių kompiuterių ir ši rinka auga. Pagal IDC bendrovės prognozes, 2010 metais bus parduota 350 mln. naujų asmeninių kompiuterių, o 2011 metais – 400 mln. vienetų. Per mažiau nei metus Windows 7 buvo įdiegta į 17,1 proc. viso pasaulio kompiuterių, o įtraukus ir piratines versijas, Windows 7 OS galbūt šiuo metu veikia ketvirtadalyje visų pasaulio asmeninių kompiuterių.</p>
