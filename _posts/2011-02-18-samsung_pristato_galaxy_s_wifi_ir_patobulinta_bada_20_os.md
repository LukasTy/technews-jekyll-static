---
layout: post
status: publish
published: true
title: Samsung pristato Galaxy S WiFi ir patobulintą bada 2.0 OS
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5580
wordpress_url: http://localhost/site/new/samsung_pristato_galaxy_s_wifi_ir_patobulinta_bada_20_os/
date: '2011-02-18 19:25:18 +0200'
date_gmt: '2011-02-18 19:25:18 +0200'
categories:
- Naujienos
---
<div class="imgright"><img src="http://technews.lt/upload/GALAXY S WiFi 4.0 Product Image (1).jpg"  /></div>
<p>Samsung perkelia išmaniųjų telefonų technologinius sumanymus į muzikos grotuvus. Samsung Galaxy S Wi-Fi 4.0 – naujausias gausėjančios Galaxy serijos įrenginys, skirtas muzikos įrašų atkūrimui, su įdiegta Android operacine sistema ir 4 colių skystųjų kristalų Super Clear LCD ekranu. </p>
<p>Remiantis visame pasaulyje pasisekimo sulaukusiu išmaniuoju telefonu Galaxy S buvo sukurtas Galaxy S Wi-Fi 4.0 išmanusis grotuvas, kuris atlieka gausybę anksčiau išleisto telefono funkcijų, neskiriant lėšų mobiliojo ryšio operatoriui. </p>
<p>Pastebima milžiniška paklausa programoms ir daugialypės terpės funkcijoms, – pažymėjo JK Shinas, Samsung Mobiliųjų komunikacijų padalinio vadovas. – „Samsung Galaxy S WiFi 4.0 yra pritaikytas daugialypės terpės entuziastams. Be to, grotuvas užtikrina išmaniojo telefono Galaxy S programines galimybes už prieinamą, banko sąskaitos ištuštinti neverčiančią, kainą.“</p>
<p>Dėl įdiegto WiFi 802.11 b/g/n ryšio ir Android 2.2 Froyo (po oficialaus pristatymo bus galima atnaujinti su 2.3 Gingerbread versija) operacinės sistemos, Samsung Galaxy S WiFi 4.0 suteikia prieigą prie milijonų programėlių, milžiniško daugialypės terpės turinio ir inovacinių mobiliųjų paslaugų. VoIP ir Skype palaikymas leidžia vartotojams naudotis skambučių su vaizdu WiFi ryšiu funkcija, taip pat nemokamai skambinti kitiems Skype naudojantiems draugams ir artimiesiems. Galimybė prisijungti prie socialinių tinklų, QiK vaizdo paslaugų palaikymas leidžia be vargo fiksuoti vaizdo įrašus ir juos nesunkiai persiųsti draugams ar šeimos nariams. Android Market suteikia prieigą prie daugiau nei 230 tūkst. programėlių. Grotuve taip pat įdiegtas GPS palaikymas, galimybė naudotis Google“žemėlapiais. </p>
<p>Samsung Galaxy S WiFi 4.0 taip pat palaiko DivX HD formatą ir atkuria didžiausios raiškos vaizdo įrašus dideliame SuperClear skystųjų kristalų ekrane. Taigi, grotuvo ekrane galima stebėti tikroviškai atkuriamus vaidybinius filmus, televizijos laidas. Išmanusis Galaxy S WiFi 4.0 atkuria įvairiausiais formatais (MPEG4, H264, DivX, XviD, WMV ir kt.) koduotus įrašus, todėl vartotojai gali naudotis gausiu vaizdo, garso ir tekstiniu turiniu, talpinamu internete.</p>
<p>Samsung taipogi pranešė apie išmaniojo telefono informacinės sistemos bada 2.0 išleidimą. Su nauja patobulinta išmaniojo telefono operacine sistema vartotojai gali naudoti Near Field Communication (NFC) ryšį, interneto programas (HTML 5, WAC ir kt.) ir daugybę įvairių funkcijų. Po oficialaus pristatymo bada nuosekliai naudojama plečiant mobiliųjų įrenginių galimybes, be to, suteikiama galimybė vartotojui pačiam kurti jam reikalingas programas. Pritaikius daugybę patobulinimų, bada 2.0 operacinė sistema veikia taip pat kokybiškai, kaip kitos populiarios išmaniųjų telefonų sistemos. </p>
<p> „Esame patenkinti mūsų sukurtos operacinės sistemos bada, kuri pristatyta praėjusių metų Pasaulio mobiliųjų technologijų kongrese, sėkme. – kalbėjo  JK Shinas, Samsung Mobiliųjų komunikacijų padalinio vadovas. – Naujoji patobulinta versija bada 2.0 – efektyvi operacinė sistema, pajėgi pratęsti pirmtakės sėkmę.“ </p>
<p>bada 2.0 išleidžiama kartu su nauju programinės įrangos kūrimo rinkiniu (Software Development Kit – SDK), kuris turėtų sudominti vartotojus, dirbančius su įvairiomis kompiuterio operacinėmis sistemomis. Programinė įranga taip pat turi papildomų ypatybių – pažangų kodų analizatorių, spartesnį modeliavimo įrenginį ir kt.  </p>
