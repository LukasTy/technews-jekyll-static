---
layout: post
status: publish
published: true
title: "„Intel“ pademonstravo „3D XPoint“ kopijavimo operacijose pasiekiant 2 GB/s"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 19741
wordpress_url: http://www.technews.lt/portal/?p=19741
date: '2016-04-18 08:00:45 +0300'
date_gmt: '2016-04-18 05:00:45 +0300'
categories:
- Naujienos
---
<p>Kinijos Šendženo mieste įvykusiame IDF (Intel Developer Forum) 2016 renginyje buvo pademonstruota „Intel“ sukurta „3D XPoint“ (Optane) atminties technologija, o tiksliau šią technologiją naudojantis SSD kaupiklis. „Non-Volatile Memory Solutions Group“ padalinio viceprezidentas Robas Krukas (Rob Crooke) kartu su Kinijos Liaudies Respublikos prezidentu Ian Yang parodė, kokį pranašumą geba išvystyti „Optane“ kaupikliai prieš šiuolaikinius SSD.</p>
<p>Remiantis šaltiniu „<a href="http://www.tomshardware.com/news/intel-optane-backup-3dxpoint-idf,31609.html">Tomshardware</a>“, „Intel“ panaudojo dvi sistemas: pirmoji turėjo du TLC NAND atmintį naudojančius, galimai SSD 540 arba SSD 5400 serijos, SSD kaupiklius, kuriems buvo priskirta užduotis nukopijuoti filmą iš pagrindinio (host) kompiuterio į kitą, naudojantį „Thunderbolt 3“ sąsają ir vieną įprastinį SATA SSD kaupiklį. Antrosios sistemos pagrindinis ir gavėjo įrenginiai buvo sujungti „Thunderbolt 3“ sąsaja ir naudojo „3D XPoint“ technologiją, kartu su NVMe protokolu. Užfiksuotas milžiniškas rašymo spartos skirtumas antrosios sitemos naudai.</p>
<p style="text-align: center;"><a href="http://www.technews.lt/portal/wp-content/uploads/2016/04/3DXpointvsNAND.jpg"><img class="alignnone wp-image-19743" src="http://www.technews.lt/portal/wp-content/uploads/2016/04/3DXpointvsNAND.jpg" alt="3DXpointvsNAND" width="650" height="285" /></a></p>
<p>Nors ~2 GB/s siekiančią rašymo spartą gali išvystyti ir dabartiniai „Intel P3700“ serijos SSD kaupikliai, kurie turi NAND atmintį ir NVMe protokolą, „3D XPoint“ technologiją naudosiančių SSD kaupiklių stiprybė slypi ne linijiniuose greičiuose, o <a href="http://www.technews.lt/portal/news/intel_optane_ssd_disku_iops_sparta_kils_iki_72_karto/">atsitiktinėje IOPS spartoje</a>. Praėjusių metų IDF renginyje „Optane“ kaupiklis parodė 76 000 IOPS spartą (QD=1). Tai yra ~7 kartus didesnė sparta už dabartinius NVMe protokolą naudojančius kompanijos produktus.</p>
<p>https://www.youtube.com/watch?v=gMJCA2ZWfk0</p>
