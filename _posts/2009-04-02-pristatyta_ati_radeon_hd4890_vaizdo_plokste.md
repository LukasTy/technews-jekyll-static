---
layout: post
status: publish
published: true
title: Pristatyta ATI Radeon HD4890 vaizdo plokštė
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3368
wordpress_url: http://localhost/site/new/pristatyta_ati_radeon_hd4890_vaizdo_plokste/
date: '2009-04-02 10:05:41 +0300'
date_gmt: '2009-04-02 10:05:41 +0300'
categories:
- Naujienos
---
<p>Šiandien <i>Radeon HD4800</i> vaizdo plokščių seriją oficialiai papildė nauja vaizdo plokštė. Kaip ir prieš bet kurios naujos vaizdo plokštės pasirodymą, nutekėjo nemažai <a class="ns" href="http://www.technews.lt/tekstas/HD4890:_nuotraukos,_specifikacijos,_kainos.html;;">informacijos</a> apie šį gaminį, kurią, jeigu sekėte naujienas, greičiausiai jau žinote.</p>
<p><i>Radeon HD4890</i> naudoja <i>RV790</i> grafikos procesorių, paremtą 55 nm technologiniu procesu. <i>RV790</i> yra "patobulinta" kitose <i>HD4800</i> serijos plokštėse naudoto <i>RV770</i> versija. Visgi grafikos procesoriaus funkcinių elementų skaičius nėra pakitęs, lyginant su <a class="ns" href="http://www.technews.lt/tekstas/Radeon_HD4870_pristatyta_oficialiai.html;;">HD4870</a> (800 SP, 40 TMU, 16 ROP). Palaikomų technologijų sąrašas taip pat nepailgėjo. Specifikacijose matomi pakitimai yra GPU ir VRAM dažnių skiltyse. Grafikos procesorius naujoje plokštėje veikia 850, o 1 GB GDDR5 atmintis - 975 MHz realiu dažniu. Nepaisant to, jog GPU dažnis yra toks aukštas, jį kai kuriais atvejais paspartinti galima ir iki 1 GHz. Iš gamintojų artimiausiu metu taip pat sulauksime spartintų šios plokštės versijų.</p>
<p>Rekomenduojama plokštės mažmeninė kaina siekia 249 JAV dolerius. Lietuvos parduotuvių kainynuose jau taip matyti naujosios <i>Radeon</i> plokštės, kurių kaina svyruoja tarp 850 ir 950 litų. Pirmąsias <i>ATI Radeon HD4890</i> apžvalgas galite rasti <a class="ns" href="http://www.guru3d.com/article/radeon-hd-4890-review-test/">čia</a>, <a class="ns" href="http://www.techpowerup.com/reviews/Sapphire/HD_4890">čia</a> ir <a class="ns" href="http://www.hardwarecanucks.com/forum/hardware-canucks-reviews/16365-sapphire-radeon-hd-4890-1gb-review.html">čia</a>. Daugiau apžvalgų - šiandienos apžvalgų suvestinėje.</p>
<p><img src="http://svarke.technews.lt/HD4890.jpg" /></p>
