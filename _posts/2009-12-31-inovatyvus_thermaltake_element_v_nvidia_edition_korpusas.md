---
layout: post
status: publish
published: true
title: Inovatyvus Thermaltake Element V nVIDIA Edition korpusas
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 4453
wordpress_url: http://localhost/site/new/inovatyvus_thermaltake_element_v_nvidia_edition_korpusas/
date: '2009-12-31 17:10:09 +0200'
date_gmt: '2009-12-31 17:10:09 +0200'
categories:
- Naujienos
---
<p>
<br />Thermaltake ir nVIDIA kompanijų partnerystė atnešė saldžių vaisių - Thermaltake anonsuoja Element V nVIDIA Edition korpusą, išskirtinai pritaikytą ateinančioms nVIDIA GF100 (Fermi) vaizdo plokštėms. Toks abipusis bendradarbiavimas turėtų užtikrinti, jog šis Thermaltake kūrinys bus nenuginčyjamas ir pats geriausias pasirinkimas visiems užkietėjusiems žaidėjams, savo sistemoje turinties 3-way ar net Quad SLI Fermi konfigūracijas.</p>
<p>Naujasis Thermaltake Element V nVIDIA Edition priklauso <i>full tower</i> tipo korpusams, užtikrinantiems nepriekaištingą aušinimą bei itin mažą triukšmo lygį. Korpusas turi net 11 vienetų 5.25 colio stalčių, kurie gali būti perkonfigūruoti 6x 3.5 kietiesiems diskams ar vienam 2.5 colio HDD ar SSD palaikymui. Maitinimo šaltinis montuojamas korpuso apačioje, taip pagerinant karšto oro pašalinimą iš dėžės. Šoninėje korpuso panelėje yra integruotas <i>Plug&Play</i> ventiliatorius, kurio nereikia fiziškai jungti prie maitinimo šaltinio. Tai leidžia bet kuriuo metu korpuso savininkui atidaryti šoninę panelę ir atlikti jam reikalingus darbus, nenuogastaujant, jog bus pažeistas ventiliatoriaus srovės tiekimo laidas. Kita ypatinga šio korpuso savybė - ventiliatorių sūkių valdymo pultas, kuriuo galima ne tik keisti sūkių intensyvumą, bet ir Colorshift LED ventiliatorių spalvą.</p>
<p>Thermaltake Element V nVIDIA Edition aušinimo sistemą sudaro: 1x 230mm Colorshift šoninis <i>intake</i>, 1x 200mm Colorshift viršutinis <i>exhaust</i>, 2x 120mm priekinių <i>intake</i> bei 1x 120mm galinis <i>exhaust</i> ventiliatoriai. Thermaltake bei nVIDIA inžinieriai taip pat įdiegė, taip vadinamą, vėjo tunelio aušinimą, kuris užtikrina, jog į korpusą patekęs šaltas oras bus tiesiai nukreiptas link vaizdo plokščių aušintuvų.</p>
<p>Naujasis Thermaltake Element V nVIDIA Edition bus pristatytas CES 2010 parodos metu, Las Vegase.</p>
<p><img src="http://www.ipix.lt/images/43444459.jpg" /></p>
