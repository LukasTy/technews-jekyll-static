---
layout: post
status: publish
published: true
title: 'HP: Ekonominis sunkmetis yra galimybė pasiruošti naujam šuoliui'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 271
wordpress_url: http://localhost/site/new/hp_ekonominis_sunkmetis_yra_galimybe_pasiruosti_naujam_suoliui/
date: '2009-02-04 17:52:55 +0200'
date_gmt: '2009-02-04 17:52:55 +0200'
categories:
- Naujienos
---
<div class="imgright"><img src="http://tbn0.google.com/images?q=tbn:qsVIs82vEHM-qM:http://llnw.image.cbslocal.com/0/2006/10/03/175x131/images_sizedimage_276002759.jpg" border="1" /></div>
<p>Vienos iš didžiausių pasaulyje IT bendrovių <i>Hewlett-Packard (HP)</i> pardavimų direktoriaus Lietuvoje Tado Goberio teigimu, nepaisant ekonominio sunkmečio Lietuvoje ir pasaulyje, investicijos į informacines technologijas neturėtų patirti didelių smūgių. Pasaulinių analitikų teigimu, IT sektorius sunkmetį išgyvens geriausiai, nes jis siūlo sprendimus, padedančius optimizuoti veiklą.</p>
<p>Rudenį <i>HP</i> atlikta klientų Lietuvoje apklausa parodė, kad 23 proc. jų planuoja padidinti investicijas į informacines technologijas. Iki metų pradžios, kol nebuvo iki galo aiški mokestinė politika, verslui buvo sunkoka planuoti biudžetus. Nepaisant to, dar rudenį 47 proc. apklaustų klientų jau turėjo numatę IT biudžetus.</p>
<p>Panašūs ketinimai buvo ir Latvijoje bei Estijoje, kurios į ekonominį sunkmetį įžengė gerokai anksčiau nei Lietuva. </p>
<p>„Nors ekonominė padėtis nėra gera, įmonių vadovai jau suvokia, kad informacinės technologijos nėra tik sąnaudos. IT yra tapusi verslo veikimo varikliu ir neretai – išgyvenimo sąlyga, – teigė T.Goberis. – Mūsų apklausos rodo, kad poreikiai kompiuterinėms sistemoms auga – klientai rodo susidomėjimą mūsų <i>ProLiant</i> serveriais, duomenų saugojimo sprendimais“.</p>
<p>„Manome, kad šįmet nemažai bendrovių ieškos sprendimų, kaip efektyvinti savo veiklą panaudojant informacines technologijas. O tokių sričių yra nemažai.“, – sakė <i>HP</i> pardavimų direktorius Lietuvoje.</p>
<p>Pasak jo, turėtų paspartėti įvairių verslo procesų perkėlimas į elektroninę erdvę, pavyzdžiui, elektroninių pardavimo ar tiekimo kanalų kūrimas. Tai galimybė juos optimizuoti ir sumažinti sąnaudas. Didelėse įmonėse turėtų augti IT virtualizacijos, paslaugomis pagrįstos architektūros (SOA) poreikis – tai padės geriau išnaudoti turimus IT resursus, pasiruošti plėtrai.</p>
<p>Pokyčių gali atsirasti ir biuruose – turėtų populiarėti mobilusis darbas, darbas namuose.</p>
<p>„Dabar tam palankus metas, nes, sulėtėjus rinkos plėtrai, galima daugiau dėmesio skirti peržvelgti įmonės veiklą, padaryti procesus skaidresnius, juos optimizuoti. Tai įgyvendinus įmonėms taps lengviau valdyti savo veiklą, identifikuoti darbus, kuriuos galima perduoti vykdyti specializuotoms bendrovėms, - dėstė T. Goberis. – Išgryninus veiklą, bus kartu pasiruošta ir ekonomikos atsigavimui, padidės konkurencingumas“.</p>
