---
layout: post
status: publish
published: true
title: Pasirodė daugiau informacijos apie Phenom II X6 procesorius
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4553
wordpress_url: http://localhost/site/new/pasirode_daugiau_informacijos_apie_phenom_ii_x6_procesorius/
date: '2010-01-30 18:09:47 +0200'
date_gmt: '2010-01-30 18:09:47 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:sxDYZaKQyAYA4M:http://www.f1cd.ru/news/cpus/2009/12/cpus_183_2.jpg"  /></div>
<p>Kaip praneša šaltiniai internete, artėjantys AMD šešių branduolių staliniai procesoriai, dar žinomi Thuban kodiniu vardu, turėtų pasirodyti jau šių metų gegužę. Tikėtina, kad ši serija vadinsis Phenom II X6 vardu, o pradžioje ją sudarys keturi galimi procesorių variantai.</p>
<p>Galime priminti, kad AMD Thuban branduolys yra stalinis serverių procesoriaus Istanbul variantas, taigi visiškai palaikys dviejų kanalų DDR3 atmintį ir įsitaisys AM3 tipo pagrindinėse plokštėse. Visi šeši branduoliai dalinsis bendra 6MB trečiojo lygmens spartinančiąją atmintimi, o Thuban procesoriai bus pagaminti naudojant 45nm technologinį procesą.</p>
<p>Apačioje mes pateikiame lentelę, kurioje nurodomi numatomi keturi pasirodysiantys AMD Phenom II X6 serijos procesoriai. Tiesa, kol kas neaiškus sparčiausio šeimos nario vardinimas, tačiau tikėtina, kad jis bus Black Edition procesorių šeimos papildinys. Jo TDP turėtų būti didžiausias ir siekti 140W, o taktinis dažnis bus 2.8GHz.</p>
<p>Po mėnesio, kai bus pristatyti keturi naujieji AMD Phenom II X6 procesoriai, kompanija žada išleisti ir naujos aštuntosios serijos lustų rinkinius, kurią sudarys aukštos klasės 890FX ir kiek pigesnis 890GX lustai. Vienas iš šių lustų rinkinių pranašumų bus tas, jog pietinis AMD SB800 tiltas turės įgimtą SATA 6 Gb/s palaikymą ir pasižymės USB 3.0 palaikymu. Žinoma, kai kurios esamos AM3 pagrindinės plokštės, kurios yra pagrįstos septintosios serijos lustų rinkiniais, taip pat palaikys Phenom II X6 procesorius, nors joms reikės BIOS atnaujinimo.</p>
<p><img src="http://www.part.lt/img/bfec12be01dcaf3fc506fe8d0e93ec5f193.jpg" /></p>
