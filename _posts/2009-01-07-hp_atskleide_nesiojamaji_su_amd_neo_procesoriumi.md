---
layout: post
status: publish
published: true
title: HP atskleidė nešiojamąjį su AMD Neo procesoriumi
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 2962
wordpress_url: http://localhost/site/new/hp_atskleide_nesiojamaji_su_amd_neo_procesoriumi/
date: '2009-01-07 20:49:26 +0200'
date_gmt: '2009-01-07 20:49:26 +0200'
categories:
- Naujienos
---
<p>Vykstant <i>CES</i> parodai Las Vegase, visus nustebino vienas didžiausių kompiuterių technikos gamintojų – <i>Hewlett-Packard</i>. Kompanija atskleidė savo naujojo 12 colių įstrižainės ekraną turinčio <i>Pavilion</i> nešiojamojo kompiuterio uždangą. Įdomiausia yra tai, kad kompiuteris naudos kol kas oficialiai nepristatytą <i>AMD Neo</i> procesorių kartu su <i>Yukon</i> platforma.<br />
<br><br />
<br><br><img src="http://technews.lt/upl/Failai/HP_Pavilion_dv2.jpg"><br><br />
<br><br />
<br><i>Yukon</i> – tai naujoji <i>AMD</i> platforma skirta nešiojamiesiems kompiuteriams ir naudojanti vieno branduolio <i>Athlon Neo</i> procesorių bei <i>Radeon X1250</i> integruotą grafikos posistemį, kuris galės būti keičiamas <i>Mobility Radeon HD 3410</i>. <i>Pavilion DV2</i> plaks 1,6 GHz taktinio dažnio <i>Neo</i>, kurio kodinis pavadinimas yra <i>Huron</i>. Vaizdas bus matomas 12,1 colio LED apšviestame ekrane, galinčiame pasiekti maksimalią 1280 x 800 raišką. Laikina informacija bus kaupiama 4 GB operatyviojoje atmintinėje, o vartotojai savo bylas saugos 500 GB talpos kietajame diske.<br />
<br><br />
<br><br><img src="http://technews.lt/upl/Failai/HP_Pavilion_dv2_02.jpg"><br><br />
<br><br />
<br>Jau balandį pasirodysiantis nešiojamasis kompiuterius turės lengvą bet pakankamai tvirtą magnio lydinio korpusą. Pirkėjai galės rinkti iš dviejų spalvų, kurias gamintojas įvardina, kaip <i>Espresso</i> ir <i>Moonlight</i>. Kaip jau įprasta visuose nešiojamuose, <i>DV2</i> turės WiFi, integruotą internetinę vaizdo kamerą ir pasirenkamą išorinį <i>Blu-Ray</i> diską. <i>HP</i> sako, kad Jungtinėse Valstijose kompiuteris kainuos nuo 699 dolerių.<br />
<br><br />
<br><br />
<br></p>
