---
layout: post
status: publish
published: true
title: Baigtas plėtoti Office 2010 biuro programų paketas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4749
wordpress_url: http://localhost/site/new/baigtas_pletoti_office_2010_biuro_programu_paketas/
date: '2010-04-18 19:59:13 +0300'
date_gmt: '2010-04-18 19:59:13 +0300'
categories:
- Naujienos
---
<div class="imgright"><img src="http://www.part.lt/img/e91d4b7c1f8c1ab110bf8b1294b2854d635.jpg"  /></div>
<p>Visiems besidomintiems, kada rinkoje pasirodys naujasis biuro programų paketas Office 2010, pranešame, kad balandžio 16 d. naujieji Microsoft produktai Office 2010, SharePoint 2010, Visio 2010 ir Project 2010 anglų kalba buvo atiduoti gamybai. </p>
<p>Jau gegužės 12 d. naujoji biuro programinė įranga ir susiję produktai anglų kalba bus prieinami verslo klientams, o birželio 15 d. gyventojai galės įsigyti Office  2010 ir asmeniniam vartojimui. Lietuviškąjį Office 2010 bus galima įsigyti ateinantį rudenį, kai biuro programų paketas bus pristatytas 37 skirtingomis pasaulio kalbomis.</p>
<p>Naujoji Office 2010  versija susilaukė itin didelio gyventojų dėmesio. Nuo praėjusių metų lapkričio, kai buvo išleista beta versija, ją išbandyti atsisiuntė 7,5 mln. vartotojų visame pasaulyje. Tai yra 3 kartus daugiau, nei ankstesnės – Office 2007 – versijos bandymų metu.</p>
<p>Netrukus pasirodysiančio Office 2010 programų paketo naujovės bus naudingos ir verslo atstovams, ir namie kompiuteriu besinaudojantiems vartotojams. Pagrindinis Office 2010 išskirtinumas – neribotas programų pasiekiamumas, greitesnis ir paprastesnis užduočių atlikimas. Reikalingus dokumentus vartotojai galės peržiūrėti, saugoti ir redaguoti ne tik savo kompiuteriuose, bet ir naudodamiesi išmaniuoju telefonu ar iš bet kurio kito kompiuterio per interneto naršyklę. </p>
<p>Gyventojai galės kurti ar redaguoti dokumentus bet kuriuo metu iš bet kurios vietos. Integruotos programos padės  lengviau ir greičiau redaguoti vaizdo medžiagą ir nuotraukas dokumentuose. Naujasis „juostelės“ (angl. ribbon) valdymo skydelis visose programose veikia intuityviai, tarsi nuspėdamas, kokių funkcijų vartotojai pageidauja dažniausiai, todėl Office 2010 programomis užduotis bus galima atlikti greičiau ir paprasčiau. </p>
