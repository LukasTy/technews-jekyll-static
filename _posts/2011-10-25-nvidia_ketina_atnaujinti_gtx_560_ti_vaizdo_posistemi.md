---
layout: post
status: publish
published: true
title: nVidia ketina atnaujinti GTX 560 Ti vaizdo posistemį
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6119
wordpress_url: http://localhost/site/new/nvidia_ketina_atnaujinti_gtx_560_ti_vaizdo_posistemi/
date: '2011-10-25 18:30:48 +0300'
date_gmt: '2011-10-25 18:30:48 +0300'
categories:
- Naujienos
---
<div class="imgright"><img src="http://technews.lt/upload/GeForceGTX560Ti.jpg"  /></div>
<p>Vis dar laukiant kitų metų, kada kompanija nVidia pristatys naujos kartos vaizdo posistemius pagrįstus 28nm technologiniu procesu, vaizdo lustų plėtotojas visgi žada atlikti dar vieną pakeitimą esamoje kartoje iki šių metų pabaigos.</p>
<p>Teigiama, jog nVidia atnaujins GTX 560 Ti vaizdo posistemį. Naujasis vaizdo posistemis rinkoje bus žinomas GeForce GTX 560 Ti (448 Core) vardu ir turės žymiai daugiau sąsajų su galingesniais GTX 570 bei GTX 580 posistemiais, nei esamas GTX 560 Ti.</p>
<p>Naujasis GeForce GTX 560 Ti (448 Core) naudos jau nebe GTX 560 serijos vaizdo posistemiuose matomą GF114 grafinį lustą, tačiau galingąjį GF110, kuris matomas GTX 570 ir GTX 580 vaizdo posistemiuose. Tai ir yra pagrindinis atnaujinimo komponentas.</p>
<p>nVidia GeForce GTX 560 Ti (448 Core), kaip jau supratote, turės 448 CUDA branduolius, kai GTX 570 jų turi 480 vienetų, o GTX 580 – 512 vienetų. Naujasis grafinis procesorius taipogi pasižymės 320 bitų pralaidos magistrale ir 1280MB GDDR5 darbine atmintimi, bet veikiausiai gana nemažai „apkarpytais“ dažniais.</p>
<p>Išleisti tokį produktą – logiškas nVidia žingsnis. Naujasis bei spartesnis nVidia GeForce GTX 560 Ti (448 Core) turėtų įveikti AMD Radeon HD 6950 ir kainuoti apie 300 JAV dolerių, taip įsiterpdamas tarp minėto HD 6950 bei HD 6970/GTX 570 vaizdo posistemių.<br /></p>
