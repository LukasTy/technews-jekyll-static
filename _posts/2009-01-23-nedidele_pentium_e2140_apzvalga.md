---
layout: post
status: publish
published: true
title: Nedidelė Pentium E2140 apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 66
wordpress_url: http://localhost/site/new/nedidele_pentium_e2140_apzvalga/
date: '2009-01-23 23:34:35 +0200'
date_gmt: '2009-01-23 23:34:35 +0200'
categories:
- Procesoriai
- Apžvalgos
---
<p>Jau vasaros pradžioje Intel išleido savo biudžetinių 65nm dvibranduolinių procesorių seriją. Nors ji ir paremta naująja Core 2 architektūra, Intel naujiesiems procesoriams suteikė Pentium vardus. Į šią seriją įeina Pentium E2140, E2160 bei neseniai pasirodęs E2180. Taip jau atsitiko, kad „jauniausiąjį“ šios šeimos narį įsigijau ir aš.</p>
<p>E2140 yra LGA775 lizdo procesorius, turi 200MHz FSB dažnį (800MHz efektyvus), bei 8x daugiklį, taigi veikia 1.6GHz dažniu. Kaip jau minėjau, jis yra kurtas Core 2 architektūros pagrindu. Procesoriaus pagrindinis skirtumas lyginant su kitais Core 2 Duo procesoriais yra smarkiai sumažintas L2 spartinančiosios atmintinės (cache) kiekis (2x512kB), dėl ko jis praktiškai visur nusileidžia analogiško dažnio 2MB ir 4MB cache turintiems procesoriams. Procesorius, kurį testuosiu aš, yra L2 stepping‘o (revizijos), tačiau dabar galima rasti ir naujesnių M0 revizijos procesorių. Procesorius taip pat palaiko Intel SpeedStep technologiją, todėl nesant apkrovos jis sumažina naudojamą įtampą bei dažnį, tokiu būdu taupydamas suvartojamos energijos kiekį. Pilną procesoriaus savybių aprašymą galite rasti <a class="ns" href="http://processorfinder.intel.com/details.aspx?sspec=sla3j">čia</a>.</p>
<p>Procesoriaus įpakavimas standartinis. Į žydrą dėžutę įdėtas procesorius, aušintuvas, bei instrukcijų knygelė. Procesoriaus aušintuvo pagrindas kaip ir E4*** serijos procesorių yra iš aliuminio, skirtingai nei variniu pagrindu gaminami E6***  serijos procesorių aušintuvai. Tačiau tai nėra trūkumas, kadangi E21** serijos procesoriai kaista nesmarkiai.</p>
<p><img src="http://img64.imageshack.us/img64/8146/cpuzstockhp0.jpg" /></p>
<p>Taip procesorių identifikuoja CPU-Z 1.40.5 programa.</p>
<p>Procesorius palaiko Intel SpeedStep technologiją, todėl nesant apkrovos jis sumažina naudojamą įtampą bei dažnį, tokiu būdu taupydamas suvartojamos energijos kiekį.</p>
<p>Spartinimas</p>
<p>Core 2 šeimos procesoriai garsėja puikiomis spartinimo galimybėmis. Ne išimtis ir E2140. Su standartiniu aušinimu bei nekeliant įtampos jį pavyko paspartinti iki stabilių 3GHz. Tada procesorius veikė 375MHz FSB dažniu (1500MHz aktyvus). Įtampą pagrindinės plokštės BIOS programoje pakėlus iki 1.35625V pavyko pasiekti 3.224GHz (403MHz FSB, 1612MHz efektyvus dažnis). Tai daugiau nei 100% paspartinimas! Deja, nors procesorius tokiu dažniu veikė be problemų, tačiau atsitrenkiau į taip vadinamą „FSB sieną“. Kitaip tariant, jokiais būdais nepavyko peržengti 403MHz FSB dažnio, nepaisant procesoriaus daugiklio mažinimo, ar kokią įtampą paduodavau procesoriui, pagrindinės plokštės lustų rinkiniui. Ši riba skirtinguose procesoriuose gali skirtis, todėl tokio paties pasiekto dažnio su jūsų E2140 tikrai negarantuoju.<br />
<br />Maksimali paspartinto procesoriaus temperatūra testuojant jo stabilumą Prime95 25.2 programa buvo 61 laipsnis, kambario temperatūrai esant 22 laipsniams pagal Celsijų.</p>
<p><img src="http://img61.imageshack.us/img61/417/cpuzocvs9.jpg" /></p>
<p>Testavimas</p>
<p>Kompiuterio konfigūracija:<br />
<br />Procesorius: Pentium E2140 1.6GHz; 3.224GHz, standartinis aušintuvas;<br />
<br />Pagrindinė plokštė: Gigabyte 965P-DS3P; F4 BIOS;<br />
<br />Atmintis: 2x1GB Patriot Signature Line, DDR2-800, 4-4-4-12;<br />
<br />Vaizdo plokštė: Palit Geforce 7600GT, 540MHz GPU, 1400MHz VRAM;<br />
<br />Kietasis diskas: Samsung SP1614N 160GB ATA;<br />
<br />Maitinimo blokas: Inter-Tech Coba 400W;<br />
<br />OS: Windows XP su SP2;</p>
<p>Visi testai atlikti nekeičiant pradinių jų nustatymų.</p>
<p>SuperPI 1.5. Laikas sekundėmis, per kurį procesorius paskaičiuoja 1 miliojoną PI skaičiaus skaitmenų po kablelio:</p>
<p><img src="http://img61.imageshack.us/img61/4922/pijf2.png" /></p>
<p>Cinebench 10. 3D renderingas. Daugiau = geriau:</p>
<p><img src="http://img61.imageshack.us/img61/815/cineih1.png" /></p>
<p>SiSoft Sandra. Atitinkamai milijonai instrukcijų per sekundę ir milijonai slankaus kablelio operacijų per sekundę. Daugiau = geriau:</p>
<p><img src="http://img61.imageshack.us/img61/2950/sandraru9.png" /></p>
<p>3D Mark 2003 procesoriaus įvertinimas. Daugiau = geriau:</p>
<p><img src="http://img232.imageshack.us/img232/250/03gx7.png" /></p>
<p>3D Mark 2005 procesoriaus įvertinimas. Daugiau = geriau:</p>
<p><img src="http://img61.imageshack.us/img61/9570/05we9.png" /></p>
<p>Aquamark 3 procesoriaus įvertinimas. Daugiau = geriau:</p>
<p><img src="http://img61.imageshack.us/img61/6910/aqai7.png" /></p>
<p>Iš testų rezultatų matyt, kad paspartintas E2140 dirba kur kas greičiau. Šį procesorių dabar galima įsigyti už 230-240 litų. Nesiryšiu sakyti, kad tai pats geriausias pirkinys šioje kainų kategorijoje, kadangi pratestuotas jis buvo tikrai ne visose srityse, taip pat neturėjau ir galimybių palygint kitų gaminių šiame kainų intervale. Kadangi Core 2 architektūra gana reikli L2 atminties kiekiui, E21** serijos procesoriai kai kuriose užduotyse nuo to nukenčia gana ženkliai. Kad ir kaip bebūtų, greičiausiai nesuklysiu sakydamas, kad paspartintas šis procesorius gali prilygti du-tris kartus daugiau kainuojantiems procesoriams. </p>
