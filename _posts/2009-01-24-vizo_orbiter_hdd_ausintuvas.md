---
layout: post
status: publish
published: true
title: VIZO Orbiter HDD aušintuvas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 90
wordpress_url: http://localhost/site/new/vizo_orbiter_hdd_ausintuvas/
date: '2009-01-24 00:13:15 +0200'
date_gmt: '2009-01-24 00:13:15 +0200'
categories:
- Aušinimas
- Apžvalgos
---
<p><i>Orbiter</i> - dar vienas <i>VIZO</i> gaminys, atsidūręs mano rankose. Kaip šis kietojo disko aušintuvas atlieka savo darbą, pabandysime išsiaiškinti šioje apžvalgoje.</p>
<p>Kietieji diskai nedažnai sulaukia pakankamo dėmesio aušinimo atžvilgiu. Procesoriai ir grafikos plokštės yra tie kompiuterio komponentai, kurie išskiria daugiausiai šilumos ir kurių efektyvesniu aušinimu dažniausiai rūpinasi kompiuterių vartotojai. Visgi kietieji diskai šilumos išskiria taip pat nemažai, ypač jei negauna "šviežio oro". Kartais tą padaryti gali būti gana sunku, todėl į pagalbą pasitelkti galima specialiai kietiesiems diskams skirtus aušintuvus, kaip <i>VIZO</i> <i>Orbiter</i> <i>(HCL-101)</i>.<br />
<br />Praeitoje <a class="ns" href="http://www.technews.lt/?id=Kas&Id=1840"><i>Master Panel II</i></a> apžvalgoje jau minėjau, jog vieni iš pagrindinių <i>VIZO</i> gaminių yra aušintuvai ir komponentai kompiuterių gražintojams. <i>Orbiter</i>, ko gero, turėtų priklausyti ir tai, ir tai sričiai. Tačiau apie viską iš eilės. Pirmiausiai susipažinkite su apžvalgos turiniu.</p>
<p><b>Pakuotė ir išorinis vaizdas</b><br />
<br /><b>Specifikacijos</b><br />
<br /><b>Montavimas</b><br />
<br /><b>Testavimas</b><br />
<br /><b>Išvados</b></p>
<p><b>Pakuotė ir išorinis vaizdas</b></p>
<p><i>Orbiter</i> pakuotė iš tiesų neįprasta. Ji apvalios formos ir primena skraidančią lėkštę. Iš įpakavimo priekio pro permatomą plastiką puikiai matosi ir pats aušintuvas. Be abejo, gamintojas įpakavimą siekė pritaikyti prie aušintuvo įvaizdžio. Pakuotės gale randame platesnę informaciją apie aušintuvą, jo specifikacijas ir savybes. Nieko išskirtinio, tiesiog glausta informacija ir aprašymas.</p>
<p><a class="ns" href="http://www.technews.lt/upl/Failai/OrbiterBoxBack.jpg">
<div class="imgright"><img src="http://www.technews.lt/upl/Failai/OrbiterBoxBacksmall.jpg" border="1" /></div>
<p></a><a class="ns" href="http://www.technews.lt/upl/Failai/OrbiterBoxFront.jpg"><br /><img src="http://www.technews.lt/upl/Failai/OrbiterBoxFrontsmall.jpg" /><br /></a></p>
<p>Atidarę įpakavimą, kuris, beje, "atsidaro" ne taip ir lengvai, randame patį ventiliatorių ir keturis tvirtinimo varžtus. Jokio vartotojo vadovo ar kitų priedų.</p>
<p><a class="ns" href="http://www.technews.lt/upl/Failai/OrbiterBack.jpg">
<div class="imgright"><img src="http://www.technews.lt/upl/Failai/OrbiterBacksmall.jpg" border="1" /></div>
<p></a><a class="ns" href="http://www.technews.lt/upl/Failai/OrbiterFront.jpg"><br /><img src="http://www.technews.lt/upl/Failai/OrbiterFrontsmall.jpg" /><br /></a></p>
<p><i>Orbiter</i> išvaizda taip pat išsiskiria iš kitų kietųjų diskų aušintuvų. Žydros spalvos pusiau permatomas ventiliatorius, kurio viršuje puikuojasi <i>VIZO</i> logotipas, įtupdytas į metalinį tvirtinimo rėmelį ir uždengtas juodu plastikiniu apvalainu dangteliu, kuris pritvirtintas keturiais trumpais varžtais.<br />
<br />Apvertus ventiliatorių tampa aišku, kad ventiliatorius permatomas ne be reikalo - čia aiškiai matyti, jog ventiliatorius turi keturis šviesos diodus. Pačios <i>VIZO</i> teigimu, ventiliatorių jie norėjo padaryti panašų į NSO.</p>
<p><b>Specifikacijos</b></p>
<p><i>Orbiter</i> ventiliatoriaus skersmuo siekia 60 mm, o paties aušintuvo matmenys - 101.6 x 94.4 x 17.8 mm. Kad būtų vaizdžiau, visos specifikacios pateikiamos lentelėje.</p>
<p><img src="http://www.technews.lt/upl/Failai/Orbiter_specs.PNG" /></p>
<p>Šalia specifikacijų ir vienas nelabai džiuginantis punktas. Ventiliatoriuje naudojama įvorė, o ne rutuliniai ar skysčio guoliai. Visgi gamintojas deklaruoja 20 dBA triukšmo lygį, kas yra tikrai nedaug, tačiau nepažymima, kokiu atstumu nuo ventiliatoriaus buvo atlikti triukšmo testai. Aušintuvo oro srautas nėra didelis, tačiau pakankamas tokių matmenų ventiliatoriui.</p>
<p><b>Montavimas</b></p>
<p>Suprantama, kodėl <i>VIZO</i> nepridėjo prie <i>Orbiter</i> vartotojo vadovo. Iš tiesų aušintuvą uždėti labai paprasta, jis tinka visiems 3.5" kietiesiems diskams. Tiesiog užtenka ant galinės kietojo disko pusės prisukti ventiliatorių, prijungti maitinimo laidą (molex) ir įdėti jį į kompiuterį. Tiesa, neaišku, kodėl <i>VIZO</i> pridėjo keturis tvirtinimo varžtus, kadangi nesvarbu kurioje disko vietoje bus montuojamas aušintuvas, pasinaudoti galima tik dviem iš jų. Na, tačiau papildomi varžtai tikrai ne į blogą.</p>
<p><a class="ns" href="http://www.technews.lt/upl/Failai/OrbiterHDD2.jpg">
<div class="imgright"><img src="http://www.technews.lt/upl/Failai/OrbiterHDD2small.jpg" border="1" /></div>
<p></a><a class="ns" href="http://www.technews.lt/upl/Failai/OrbiterHDD.jpg"><br /><img src="http://www.technews.lt/upl/Failai/OrbiterHDDsmall.jpg" /><br /></a></p>
<p>Kadangi ventiliatoriaus laidas jungiamas į maitinimo bloko molex kištuką, jo apsukų valdyti nepavyks, ir jis suksis 3200 apsukų per minutę greičiu, gaudamas +12 V įtampą iš maitinimo bloko.</p>
<p>Kietasis diskas su šiuo aušintuvu užims du 3,5" lizdus, kaip ir su dauguma kitų kietųjų diskų aušintuvų. Kaip galime matyti nuotraukoje, atstumas tarp ventiliatoriaus iki kietojo disko gana mažas.</p>
<p>Įjungus kompiuterį ventiliatorius nušvinta malonia mėlyna spalva. Vakare ventiliatorius atrodo iš tiesų maloniai. Tie, kuriems patinka šviesos jų kompiuteryje, greičiausiai įvertins šią savybę. Na o likusiems, kurių korpusas neturi jokių langų šonuose ar stovi po stalu, tai greičiausiai mažai rūpės.</p>
<p><a class="ns" href="http://www.technews.lt/upl/Failai/OrbiterZoomBack1.jpg">
<div class="imgright"><img src="http://www.technews.lt/upl/Failai/OrbiterZoomBack1small.jpg" border="1" /></div>
<p></a><a class="ns" href="http://www.technews.lt/upl/Failai/OrbiterFrontZoom1.jpg"><br /><img src="http://www.technews.lt/upl/Failai/OrbiterFrontZoom1small.jpg" /><br /></a></p>
<p><b>Testavimas</b></p>
<p>Aušintuvo testavimui jį suporavau su <i>Seagate ST3250820AS</i> (<i>Barracuda 7200.10</i> serija; 250GB; 8 MB spart. atm.) kietuoju disku. Kietasis diskas buvo įdėtas į korpuso priekyje esančias 3,5" nišas, jo papildomai neaušino joks kitas aušintuvas. Temperatūros fiksuotos naudojant <i>PC-Wizard 2008</i> programą be <i>VIZO</i> <i>Orbiter</i> ir su juo. Kietajam diskui apkrauti panaudotos buvo <i>IOMeter</i> ir <i>HD Tach</i> programos. Aplinkos temperatūra testavimo metu siekė 25 laipsnius pagal Celsijų. Po pusvalandžio nuo kompiuterio įjungimo buvo užfiksuota temperatūra ramybės būsenoje. Tiek pat laiko po to kietasis diskas buvo apkrautas ir tada užfiksuota apkrovos temperatūra. Bandymų rezultatai pateikiami žemiau esančioje lentelėje:</p>
<p><img src="http://www.technews.lt/upl/Failai/OrbiterChart.jpg" /></p>
<p>Rezultatai pakankamai aiškūs. Diskui dirbant ramiame režime <i>Orbiter</i> sumažino temperatūrą 10 laipsnių, o apkrovus diską - 14. Tai geras rezultatas turint omenyje, jog aušintuvas veikė iš tiesų tyliai. Tik įsiklausius pakankamai tylioje aplinkoje galima išgirsti, kaip jis dirba.<br />
<br />Kaip žinome, ventiliatoriai su įvorėmis dėvisi greičiausiai, todėl visgi būtų maloniau, jeigu aušintuvas naudotų rutulinį ar, dar geriau, skysčio guolį. Bet kokiu atveju, nežinau, kiek laiko tarnauja <i>Orbiter</i> ventiliatorius, tačiau testuojant jo skleidžiamu garsu skųstis tikrai negalėjau, ir anksčiau minėta pastaba, jog be papildomų priemonių ventiliatoriaus apsukų valdyti nėra galima, nepasirodė problema.</p>
<p><b>Išvados</b></p>
<p><i>VIZO</i> <i>Orbiter</i> - geras pasirinkimas tiems, kurie nori kad jų kompiuterio kietasis diskas veiktų vėsiau ir tam darbui atlikti ieško kažko išskirtinio. Nors rinkoje galima rasti ir efektyvesnių kietojo disko aušintuvų, <i>Orbiter</i> testų rezultatai turint omenyje jo matmenis ir nedidelį triukšmo lygį palieka išties teigiamus įspūdžius. Išvaizda, beje, taip pat. Gaminio kaina nėra labai aukšta ir siekia apie 10 JAV dolerių. Už puikius aušinimo rezultatus ir dar puikesnį kainos/kokybės santykį, gaminiui skiriame „Technews.lt renkasi“ apdovanojimą.</p>
<p><img src="http://www.technews.lt/upl/Failai/renkasi.png" /></p>
<p>Norėtume padėkoti <a class="ns" href="http://www.vizo.com.tw/"><i>VIZO</i></a> už suteiktą galimybę išbandyti šį produktą.</p>
<p></p>
