---
layout: post
status: publish
published: true
title: Apple anonsavo ketvirtosios kartos iPhone
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4860
wordpress_url: http://localhost/site/new/apple_anonsavo_ketvirtosios_kartos_iphone/
date: '2010-06-10 14:42:27 +0300'
date_gmt: '2010-06-10 14:42:27 +0300'
categories:
- Naujienos
---
<div class="imgright"><img src="http://www.part.lt/img/d9a14e4254df82955b2ec041e9b3ff4c372.jpg"  /></div>
<p>Apple WDC konferencijoje įvyko tai, ko visi ir tikėjosi – kompanijos vadovas bei įkūrėjas Styvas Jobsas San Franciske pristatė naują, ketvirtosios kartos iPhone išmanųjį telefoną, kuris tiesiog vadinamas Apple iPhone 4 vardu.</p>
<p>S. Jobsas savo prezentacija pradėjo jau ne kartą girdėtais žodžiais, jog naujasis iPhone yra „pats gražiausias dalykas, kurį esame kada nors sukurę“. Kalbant apie dizainą, šis yra pagrįstas grūdintu stiklu bei iš šonų esančiu nerūdijančio plieno žiedu. Apple taip pat siūlo keletą naujovių – pirmą kartą dizaine integruotas antenas, kurios yra bendrai susijusios su nerūdijančio plieno žiedu, bei vos 9.3 mm storį, kas reiškia 24% mažesnį, nei 3GS atveju.</p>
<p>Tęsiant kalbą apie naujoves, jos palietė ir ekraną, ir integruotą fotokamerą. Štai naujasis iPhone 4 ekranas turi keturis kartus didesnę rezoliuciją, nei iPhone 3GS. Nepaisant to, kad ekranas vis dar turi 3,5 colio įstrižainę, jo rezoliucija nuo šiol bus 960x640 taško. Ekranas yra pagrįstas IPS technologija ir, pasak kompanijos, turi 800:1 kontrasto santykį.</p>
<p>Išmanųjį telefoną taipogi varys naujasis Apple A4 centrinis procesorius, kuris šiuo metu sukasi visuose Apple iPad planšetiniuose kompiuteriuose. Nepaisant galingesnio procesoriaus, kompanijai pavyko įtaisyti kiek geresnę bateriją, kuri leis 40% ilgiau kalbėtis telefonu, o iPhone 4 taip pat pasiūlys iki šešių valandų naršymo 3G ir 10 valandų WiFi ryšiu.</p>
<p>Naujoji penkių megapikselių fotokamera taipogi akivaizdžiai patobulinta. Integruota kamera pasižymi „užpakaliniu apšvietimu“, taip leidžiant daugiau fotonų pasiekti sensorių ir padidinti nuotraukų kokybę blogai apšviestose aplinkose. Vartotojai taip pat turės galimybę įrašyti 720p HD kokybės vaizdą 30 kadrų per sekunde sparta.</p>
<p>Naujasis iPhone 4 taip pat turės atnaujintą operacinę sistemą, kurią kompanija vadina tiesiog iOS 4 vardu. Kaip ir tikėtasi, ji pasižymi daugiaprogramiu rėžimu, aplankų sukūrimu ir daugybe kitų funkcijų. Dar viena ypatybė, kuri atkeliaus su iPhone 4 ir naująją operacine sistema, yra pavadinta FaceTime vardu. Apple iPhone 4 pasižymi priekine vaizdo kamera, tad vartotojai galės pasinaudoti vaizdo skambučių funkcija. Nepaisant to, ji turi keletą minusų – skambinti bus galima tik ten, kur turėsite WiFi ryšį bei tik į kitus Apple iPhone 4 telefonus.</p>
<p>Telefonas pasirodys kai kuriose pasaulio rinkose jau birželio 25 dieną, o JAV, Prancūzijos, Vokietijos, Didžiosios Britanijos ir Japonijos gyventojai jį galės užsisakyti birželio 15 dieną ir įrenginį gauti pasirodymo dieną. Lietuvoje Apple iPhone 4 turėtų pasirodyti rugsėjį, kai telefonas bus prieinamas bendrai net 88 šalyse.<br /></p>
