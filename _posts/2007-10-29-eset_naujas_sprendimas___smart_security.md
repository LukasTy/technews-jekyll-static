---
layout: post
status: publish
published: true
title: ESET naujas sprendimas - Smart Security
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 703
wordpress_url: http://localhost/site/new/eset_naujas_sprendimas___smart_security/
date: '2007-10-29 09:58:16 +0200'
date_gmt: '2007-10-29 09:58:16 +0200'
categories:
- Naujienos
---
<p>Pasaulinė kompiuterinio saugumo priemonių kūrėja ESET pristatė kompleksinį saugumo sprendimą „ESET Smart Security“, skirtą namų vartotojams ir smulkiam bei vidutiniam verslui. Jame integruotos ugniasienės, antivirusinės, apsaugos nuo šnipinėjimo ir el. pašto šiukšlių funkcijos, naujasis sprendimas paremtas unikalia technologija „ThreatSense“ ir pažangiu „NOD32” virusų paieškos varikliu.<br />
<br><br />
<br>Palyginus su alternatyviais sprendimais, „ESET Smart Security“ išsiskiria paieškos sparta, tikslumu ir nedideliais kompiuterio resursų poreikiais. Remiantis „NOD32” įvertinimais, šis antivirusinis sprendimas užtikrina vieną didžiausių tikslumą ir mažiausią klaidingai identifikuotų grėsmių skaičių. Be to, jis užima apie 40 MB vietos kompiuterio kietajame diske ir veikia iki 30 kartų greičiau negu kitos antivirusinės programos.<br />
<br><br />
<br>„Šiandien kompiuterių grėsmės įgyja kur kas sudėtingesnius pavidalus negu paprasčiausi virusai, interneto brukalai ar šnipinėjančios programos, o jas aptikti gali inovatyvūs ir integruoti sprendimai. Be to, kompiuterių naudotojai nori turėti maksimalią apsaugą, kuri nekeltų didelių nepatogumų. Vadinasi, žmonėms reikalingi tokie sprendimai, kurie patikimai apsaugo kompiuterį, neapkrauna operacinės sistemos darbo bei yra lengvai įdiegiami“, - sako Darius Černeckis, UAB „NOD Baltic“ pardavimų vadovas.<br />
<br><br />
<br>Kitaip nei saugumo sprendimų rinkiniai, susidedantys iš atskirų produktų, programoje „ESET Smart Security“ integruota apsaugos nuo virusų, šnipinėjančių programų ir el. pašto šiukšlių bei ugniasienės funkcijos, taip pat naujas „NOD32” virusų paieškos variklis. Tai leidžia kiekvienam programos moduliui efektyviai keistis informacija ir geriau įvertinti bei klasifikuoti grėsmes.<br />
<br><br />
<br>„Mūsų atlikti tyrimai rodo, kad vartotojams ir verslui svarbiausi  maksimalios apsaugos, mažų kompiuterio pajėgumų reikmių, tikslių rezultatų ir sparčios virusų paieškos kriterijai. Visus vargina sprendimai, kurie apkrauna kompiuterį ir kišasi į kitų programų darbą“, - sako „ESET LLC“ generalinis derektorius Antonas Zajacas.<br />
<br><br />
<br>Pasak A. Zajaco, „ESET“ sukurtas sprendimas siūlo geriausią įmanomą apsaugą ir net viršija vartotojų lūkesčius antivirusinėms programoms išsiskirdamas paprastumu naudotis, neapkrauta sąsaja ir itin maža įtaka kompiuterio darbui.<br />
<br><br />
<br>Kompanijos nupasakotos unikalios „ESET Smart Security“ ir „NOD32 Antivirus V3.0” savybės:<br />
<br>•	Aptarnavimas – visiems ESET klientams – tiek individualiems, tiek verslo – užtikrinamas vienodas techninis palaikymas;<br />
<br>•	Diegimo paprastumas – šių sprendimų įdiegimas yra paprastas ir greitas nepriklausomai nuo to, kokia antivirusinė programa buvo naudojama iki šiol;<br />
<br>•	Pažangus apsaugos nuo grėsmių tinklas – „ESET“ sprendimai yra paremti integruota pasauline išankstinio įspėjimo sistema „ThreatSense.Net“. Ji iš vartotojų kompiuterių siunčia naujų potencialių grėsmių pavyzdžius „ESET“ inžinieriams, kurie atlieka analizę ir užkerta kelią tolimesniam virusų plitimui.<br />
<br><br />
<br>Naujieji „ESET“ sprendimai yra skirti smulkiajam ir vidutiniam verslui. Pasitelkus „ESET“ nuotolinį administravimą, naujieji kompanijos produktai gali būti valdomi nuotoliniu būdu.<br />
<br><br />
<br>Viskas atrodo tikrai neblogai, tačiau 170 LT kaina gali atbaidyti nė vieną pirkėją. </p>
