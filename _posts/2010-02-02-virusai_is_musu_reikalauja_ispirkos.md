---
layout: post
status: publish
published: true
title: Virusai iš mūsų reikalauja išpirkos
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4561
wordpress_url: http://localhost/site/new/virusai_is_musu_reikalauja_ispirkos/
date: '2010-02-02 16:50:04 +0200'
date_gmt: '2010-02-02 16:50:04 +0200'
categories:
- Naujienos
---
<div class="imgright"><img src="http://t3.gstatic.com/images?q=tbn:jo2jU2Rvk2rb2M:http://www.onlinesecurity-guide.com/wp-content/uploads/2009/04/computer-warning.png"  /></div>
<p>Internete vis dažniau pradėta kalbėti apie naujo tipo virusą, kuris iš tiesų nėra naujiena, tačiau pastaruoju metu ypač išpopuliarėjo – tai išpirkos prašančios nelegalios programos (angl. ransomware), kurios neleidžia kompiuteriu naudotis tol, kol nesumokami pinigai.</p>
<p>Panašaus tipo virusų sukūrimas yra logiškas žingsnis. Manau dažnas iš jūsų supranta, kad nusikaltėliui uždirbti pinigus iš virusų yra sunki užduotis. Jie sėkmingai siunčia šlamštą į jūsų ir jūsų draugų pašto dėžutes, siūlo nusipirkti įvairiausią šlamštą ar stengiasi pavogti jūsų internetinės bankininkystės prisijungimus, bet sėkmės procentas yra palyginti labai mažas.</p>
<p>Taigi, įsilaužėliai sugalvojo naują būdą. Į jūsų operacinę sistemą patekęs virusas instaliuoja programą, kuri labai primena bet kurią oficialią ugniasienę ar antivirusinę programą, kuri turėtų saugoti jūsų kompiuterį. Nusikaltėlių sukurta programinė įranga atrodo lygiai taip pat, turi visus reikiamus grafinius elementus ir panašiai bei praneša apie neva rastą virusą. Kaip jį panaikinti? Įsigyti „pilną programos“ versiją.</p>
<p>FTB teigia, kad pernai tokiu būdu interneto nusikaltėliai susirinko net 150 milijonų JAV dolerių, kas, pripažinkime, yra milžiniški pinigai. Šios sumos atitenka nusikaltėlių organizacijoms, kurios dirba kartu. Įprastiniai vartotojai neatskiria, kur yra išpirkos prašanti programinė įranga, o kitos programos tokios įtikinančios, kad net leidžia pasirinkti sąsajos kalbą.</p>
<p>Programinės įrangos „licencijų“ kainos stulbinamos – paprastai nuo 50 iki 100 JAV dolerių. Ne vienas saugumo ekspertas pataria, jog išpirka sumokėti yra kvaila, ypač patikėti savo duomenis kažkokiai neaiškiai įmonei. Galbūt jūs, lietuviai, kurie nesinaudoja legalia programine įranga, ir taip nieko nemokėtumėte, tačiau kažkas visgi sumokėjo tuos magiškus 150 milijonų JAV dolerių. Kaip bebūtų, interneto nusikaltėliai su laiku tampa vis išradingesni ir net sunku pagalvoti apie tai, ką jie dar žada sugalvoti ir mums pateikti. Geriausia apsauga – protingas kompiuterio vartotojas.<br /></p>
