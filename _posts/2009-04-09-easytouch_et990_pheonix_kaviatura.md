---
layout: post
status: publish
published: true
title: Easytouch ET-990 Pheonix kaviatūra
author:
  display_name: PhaNtoM
  login: PhaNtoM
  email: llukas.tyla@gmail.com
  url: ''
author_login: PhaNtoM
author_email: llukas.tyla@gmail.com
wordpress_id: 3393
wordpress_url: http://localhost/site/new/easytouch_et990_pheonix_kaviatura/
date: '2009-04-09 09:06:38 +0300'
date_gmt: '2009-04-09 09:06:38 +0300'
categories:
- Multimedia įrenginiai
- Apžvalgos
---
<p>Sveiki <i>Technews</i> skaitytojai. Šiandien apžvelgsiu Jums kiek pažįstamos kompiuterio valdymo įrenginių gamintojo <i>Easytouch</i> klaviatūrą - <i>Phoenix ET-990</i>. Susipažinkite su šios, nedidelės apimties apžvalgėlės turiniu:</p>
<p><b>Pakuotė ir komplektacija</b><br />
<br /><b>Apie klaviatūrą</b><br />
<br /><b>Testai</b><br />
<br /><b>Išvados</b></p>
<p><b>Pakuotė ir komplektacija</b></p>
<p>Taigi pradėkime nuo pradžių. Šio <i>Easytouch</i> gaminio pakuotė gana paprasta, niekuo neišsiskirianti iš panašių produktų pakuočių. Tai stačiakampio formos kartoninė dėžė, ant kurios atspausdintas firmos logotipas, klaviatūros pavadinimas. Iš kitos pusės ant pakuotės atspausdinta informacija 12 kalbų.</p>
<div class="imgright"><img src="http://svarke.technews.lt/klava/deze.JPG" border="1" /></div>
<p>Komplektacija gana skurdi, tačiau nieko daugiau ir nereikia. Į komplektą įeina plona naudojimosi instrukcija ir <i>CD</i> su tvarkyklėmis. Jos reikalingos tam, kad veiktų daugelypės terpės bei kiti pagalbiniai klavišai. </p>
<div class="imgright"><img src="http://svarke.technews.lt/klava/deze2.JPG" border="1" /></div>
<p><b>Apie klaviatūrą</b></p>
<p>Na, o dabar apie patį gaminį. Šis <i>Easytouch</i> gaminys gana įdomus. Pirmiausia pradėkime nuo klaviatūros formos. O ji tikrai neįprasta. Maigyklė yra ergonomiško dizainao, padaryto taip, kad būtų kuo patogiau mūsų rankoms, jos nepavargtų daug rašant. Lenktas kalviatūros korpusas anot kai kurių mokslinių tyrimų mažina spaudimą tenkanti riešams, kuomet yra rašoma įprastine, stačiakampio formos klaviatūra. Tačiau tai jau kiekvieno vartotojo asmeninis vertinimo kriterijus, kadangi produkto „lenktumas“ man netrukdė. Ši klaviatūra yra pagaminta iš pirmo žvilgsnio, tvirto plastiko, korpuso konstrukcija taip pat pasirodė kokybiška ir nesukėlė abejonių dėl ilgaamžiškumo.</p>
<p>Klaviatūra turi 22 papildomus klavišus, kurie labai pasitarnaus nauojantis daugelypės terpės programine įranga, pavyzdžiui muzikos grotuvu. Minėtasiais mygtukais galėsite perjungti Jūsų klausomą dainą, įjungti kalkuliatorių ar kurią nors iš <i>Microsoft Office</i> programų. Jie gana patogūs ir tikrai palengvina naudojimąsi kompiuteriu. Klavišų išdėstymas labai panašus į įprastos klaviatūros, tik per vidurį yra gana nemažas tarpas, o pati klaviatūra išlenkta (ergonomiškas dizainas). Apačioje yra atrama riešams, kad rašant būtų dar patogiu. Prie kompiuterio klaviatūra jungiasi kiek pasenusio standartu, t.y. <i>PS/2</i> jungtimi. Taigi šis gaminys yra orientuotas į ne itin reiklius pirkėjus, kuriems komfortiškos bevielės ar patikimos USB standartų duomenų perdavimo sąsajos nėra esminis reikalavimas. </p>
<div class="imgright"><img src="http://svarke.technews.lt/klava/klava1.JPG" border="1" /></div>
<p><b>Testai</b></p>
<p>Jokių ypatingų testų su klaviatūra neatlikau. Tiesiog bandžiau ar ji yra patogi žaidžiant kompiuterinius žaidimus, naršant internete, dirbant su teksto redagavimo programomis. Kaip jau minėjau ankščiau, daugekypės terpės klavišai tikrai pagreitina, palengvina darbą. Klaviatūra nėra skirta žaidėjams ir tai tikrai jaučiama ja naudojantis. Žaidžiant šaudykles, kaip jau spėjote atspėti, dažniausiai naudojama WASD klavišai. O keisti ginklams ar kitkam naudojami virš jų esantys skaičiai. Naudojant <i>Easytouch</i> klaviatūrą tai darant gali kilti sunkumų. Iki skaičiaus 5 pasieksite lengvai, tačiau siekiant toliau kils sunkumų - pirštai tiesiog toliau nepasieks. </p>
<p>Dirbas su tokiomis programomis kaip <i>Microsoft Word</i> – vienas malonumas. Rašant rankos nepavargsta dėka ergonomiško dizaino, darbe vėlgi pagelbėja papildomų funkcijų klavišai. Testuojant klaviatūrą tiek žaidžiant, tiek dirbant ofiso programomis, išryškėjo didelis trūkumas – prastai pagamintas <i>Space</i> klavišas. Jis padalintas į dvi dalis, tačiau abi veika prastai. Jei nepataikysite paspausti tiesiai per vidurį, klavišas nepasispaus, arba pasispaus labai sunkiai. Tiesą sakant visi klaviatūros klavišai gana „kieti“. Nors dėka ergonomiško dizaino rankos riešai nepavargsta, tačiau daug rašant, dėl per kietų mygtukų pavargsta pirštai. Internete parašyta, kad kiekvienas klavišas turėtų atlaikyti apie 10 milijonų paspaudimų. Galbūt todėl mygtukai yra pagaminti iš patvarios plastmasės ir turi gana bruboką veikimo mechanizmą. Didesnių trūkumų klaviatūroje nepastebėjau. Klaviatūrą išbandžiau skirtingose operacinėse sistemose. <i>Microsoft Windows XP</i> ji veikė puikiai, o <i>Ubuntu</i> aplinkoje jai kilo sunkumų. Įprasti klavišai veikė, tačiau priversti veikti papildomus klavišus man nepavyko.  </p>
<p><b>Išvados</b></p>
<p>Taigi manau skaitydami šią nedidelės apimties apžvalgėlę, susidarėte įspūdį apie klaviatūrą. Ar ją pirkti, ar ne – spręsti Jums. Mano nuomonė tokia – jei mygtukai būtų patogesni, minkštesni, tai būtų išties neblogas pasirinkimas. Tačiau dabar vien dėl nepatogių klavišų šiai klaviatūrai neskirčiau pinigų. Lietuvoje šią klaviatūros prekyba (kiek man teko ieškoti) užsiima tik <a class="ns" href="http://www.pikselis.lt/add/9171"><i>Pikselio</i></a> prekybos sistema. Ten jos kaina siekia vos 59 litus, taigi kaina išties nedidelė, palyginus su kitomis, garsių firmų, „multimedia“ klaviatūromis. Mano manymu, tai puikus pasirinkimas nenorintiems išleisti daug pinigų ir norintiems bent kiek ilgiau nei metai tarnausiančios klaviatūros. Reiklesniems vartotojams šis produktas, kaip ir kiti kompanijos gaminiai orientuoti į vidutinės ar žemesniosios klasės pirkėjų ratą, pasirodys nevertas dėmėsio.</p>
<p><b>Trūkumai</b></p>
<p>- Neveikia su <i>Linux</i> branduolio operacinėmis sistemomis<br />
<br />- Kai kurie klavišai nepatogūs, per daug kietas spaudimo mechanizmo<br />
<br />- Kad veiktų papildomi mygtukai, būtinos tvarkyklės</p>
<p><b>Privalumai</b></p>
<p>- Rašant nepavargsta ranka<br />
<br />- Nedidelė kaina palyginti su kitomis panašios klasės klaviatūromis</p>
<div class="imgright"><img src="http://www.in4.pl/recenzje/483/250_easytouch_logo-06.jpg" border="1" /></div>
