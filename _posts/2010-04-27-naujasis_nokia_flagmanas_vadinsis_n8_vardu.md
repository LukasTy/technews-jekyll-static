---
layout: post
status: publish
published: true
title: Naujasis Nokia flagmanas vadinsis N8 vardu
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4769
wordpress_url: http://localhost/site/new/naujasis_nokia_flagmanas_vadinsis_n8_vardu/
date: '2010-04-27 18:19:09 +0300'
date_gmt: '2010-04-27 18:19:09 +0300'
categories:
- Naujienos
---
<div class="imgright"><img src="http://www.part.lt/img/810ebb1a752a9cafe5eca00fd051177810.jpg"  /></div>
<p>Pasaulinė mobiliųjų telefonų rinkos lyderė Nokia šiandien pristatė pažangiausią savo išmanųjį telefoną – Nokia N8. Šis Nokia flagmanas išsiskiria vaizdo įrašymo parametrais – jis gali fiksuoti HD kokybės vaizdą. Telefonas taip pat pritaikytas žiūrėti interneto TV programas, veikia daugiaprogramiu režimu.  </p>
<p>Prekyboje Nokia N8 turėtų pasirodyti 2010 m. trečiąjį ketvirtį ir kainuos apie 1300 litų, be mokesčių ir subsidijų. Pridėjus pastaruosius, išmaniojo telefono kaina turėtų šoktelkti ir mažmeninėje rinkoje pasiekti esamų N97 bei N900 telefonų kainos ribas.</p>
<p>„Nokia N8 yra geriausias vaizdo fiksavimo ir apdorojimo galimybes turintis mobilusis telefonas.“, - sakė Jo Harlow, Nokia išmaniųjų telefonų padalinio vadovė. </p>
<p><img src="http://www.part.lt/img/3db68a7d7e295eb70cf8e8819664f2ae398.png" /></p>
<p>Telefone įmontuota 12 megapikselių raiškos Carl Zeiss kamera su ksenonine blykste. Nokia N8 gali įrašyti HD kokybės vaizdą, kurį galima čia pat telefone redaguoti panaudojant įrašytą programinę įrangą. Naujasis flagmanas gali virsti ir HD filmų leistuvu – telefoną paprasta prijungti prie namų kino sistemos ir mėgautis aukštos kokybės vaizdu bei Dolby Digital Plus surround garso kokybe. Nokia N8 telefonu bus galima stebėti interneto TV laidas iš tokių kanalų kaip CNN, E! Entertainment, Paramount ar National Geographic. </p>
<p>Bendravimas socialiniuose tinkluose yra antrasis Nokia N8 „pašaukimas. Telefono darbastalyje galima tiesiogiai sekti naujausius įrašus Facebook ir Twitter portaluose, pačiam komentuoti, atnaujinti būseną, pasidalinti informacija apie buvimo vietą, nuotraukomis ar vaizdo įrašais. Nokia N8 leidžia perkelti įvykių informaciją iš savo socialinio tinklo į telefono kalendorių. </p>
<p><img src="http://www.part.lt/img/862319d86c88db315bcb1b1b30ffb30e821.png" /></p>
<p>Nokia N8 bus parduodamas su nemokamais Ovi Žemėlapiais ir navigacija, pritaikyta keliauti ir automobiliu, ir pėsčiomis. Ji padės susiorientuoti daugiau nei 70-yje pasaulio šalių.</p>
<p>Nokia N8 telefone įdiegta nauja populiariausios pasaulyje išmaniųjų telefonų programinės įrangos Symbian versija – Symbian^3. Ji turi keletą esminių patobulinimų, pavyzdžiui, lietimui jautrus ekranas atpažįsta kelis prisilietimus (angl. multi touch) ir leidžia sumažinti nuotraukos ar tinklalapio vaizdą ekrane jį tarsi žnybiant pirštais (angl. pinch-to-zoom). Telefone galima susikurti daug pradinių langų ir į juos įkelti mėgstamas programas ar valdiklius (angl. widgets). Symbian^3 operacinė sistema taip pat gali veikti daugiaprogramiu režimu – vienu metu paraleliai paleisti daug skirtingų programų. </p>
<p>Nokia N8 taip pat bus pirmasis Nokia kompanijos mobilusis įrenginys su integruota Qt – programinės įrangos kūrimo aplinka, kuri supaprastina kūrimo procesą. Qt žymiai palengvins darbą mobiliųjų programų kūrėjams – jie galės lengvai adaptuoti savo sukurtą programą ar žaidimą skirtingiems Nokia įrenginiams.</p>
