---
layout: post
status: publish
published: true
title: Intel pristatys 48 branduolių procesorius
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4736
wordpress_url: http://localhost/site/new/intel_pristatys_48_branduoliu_procesorius/
date: '2010-04-09 16:22:29 +0300'
date_gmt: '2010-04-09 16:22:29 +0300'
categories:
- Naujienos
---
<div class="imgright"><img src="http://www.part.lt/img/b3facfb7dde69af9f7eafa6d86a84aa4206.jpg"  /></div>
<p>Didžiausias pasaulyje lustų gamintojas Intel oficialiai pranešė, kad šio ketvirčio pabaigoje pristatys eksperimentinį centrinį procesorių, kurį sudarys net 48 branduoliai. Šis kol kas bus pateiktas tik įvairioms mokslo institucijoms.</p>
<p>Mokslo institucijų darbuotojai galės jį išbandyti ir įvertinti jo esamas galimybes ir galimą pritaikymą. Intel pripažįsta, kad vargu, ar panašų procesorių pasiūlys komerciniams tikslams, bet neneigė, kad ištirtos technologijos gali būti panaudotos artėjančiuose procesoriuose, kurie turės daug branduolių.</p>
<p>Intel teigė, kad naujasis eksperimentinis centrinis procesorius dirbs labai panašiu dažniu, kurį turi šiuo metu siūlomi Intel Atom procesoriai, tad tikėtinas jo taktinis dažnis bus tarp 1.6GHz-1.83GHz. Kiekvienas iš 48 branduolių turės savo spartinančiąją atmintį, o tai leis visiems branduoliams greičiau apsikeisti duomenimis.</p>
<p>Centrinio procesoriaus elektrinė galia svyruos tarp 25-125W, jis taip pat gebės išjungti nenaudojamus branduolius tam, kad būtų galima sumažinti energijos sąnaudos. Demonstracijos metu buvo įjungtos kelios programos, o jas išjungus, staiga energijos suvartojimas krito nuo 75W iki 25W. Tai reiškia, jog eksperimentinis modelis bus pilnai programuojamas, kad reikalui esant programinė įranga išjungtų nereikalingus branduolius, sumažintų jų dažnį ir panašiai.<br /></p>
