---
layout: post
status: publish
published: true
title: Sony apsisaugo nuo ateityje gręsiančių grupinių ieškinių
author:
  display_name: Justinas
  login: Justinas
  email: justinasgrinius@gmail.com
  url: ''
author_login: Justinas
author_email: justinasgrinius@gmail.com
wordpress_id: 5947
wordpress_url: http://localhost/site/new/sony_apsisaugo_nuo_ateityje_gresianciu_grupiniu_ieskiniu/
date: '2011-09-17 16:52:51 +0300'
date_gmt: '2011-09-17 16:52:51 +0300'
categories:
- Naujienos
---
<p>Praėjus keletui mėnesių po įsilaužimo į PlayStation Network serverius ir programišiams pavogus šios paslaugos vartotojų duomenis, šiuo metu kompanija Sony ruošiasi daugiau dėmesio skirti jos paslaugų naudojimo sąlygų reformai, kurios privers vartotojus atsisakyti savo teisių, pavyzdžiui kolektyviai dėl kokios nors priežasties paduoti kompaniją į teismą.</p>
<p>Remiantis naujosiomis naudojimo sąlygomis, iškilus kokiai nors problemai ar konfliktui su Sony vartotojai negalės pateikti grupinio ieškinio, o vietoje to jie turės bendradarbiauti su Sony paskirtu arbitru, kuris ir padės išspręsti problemą.</p>
<p>„Bet kokia ginčo sprendimo procedūra, ar tai būtų arbitražas, ar teismas bus vykdomas tik individualiai, o ne klasiniu, atstovaujamuoju ar privataus teisininko principu“, - rašoma naujame Sony naudojimo sąlygų, Klasės veiksmų režimo skyriuje.</p>
<p>Kyla klausimas, kodėl Sony taip elgiasi. Balandį, po masiško PSN vartotojų duomenų praradimo Sony sulaukė grupinio ieškinio, kuris gali siekti milijardus dolerių. Naujosios taisyklės nebus taikomos grupiniams ieškiniams, iškeltiems iki 2011 metų rugpjūčio 20 dienos, tačiau tai leis Sony apsisaugoti nuo panašių veiksmų ateityje.</p>
<p>Galime drąsiai tvirtinti, jog didžioji dalis vartotojų net neatkreips jokio dėmesio į naujas sąlygas prieš paspausdami „Sutinku“ mygtuką. Nenorintiems sutikti su šiomis sąlygomis siūloma rašyti laišką Sony Los Andželo teisiniam skyriui. Tai turėtumėte padaryti per 30 dienų ir laiške nurodyti savo vardą, adresą, jei turite, PSN vartotojo numerį ir raštišką pareiškimą, kad nenorite spręsti iškilusių ginčų Sony įvardintais būdais.</p>
<p>Visgi galime spėti, jog naujosios paslaugos naudojimo sąlygos iš esmės yra nukreiptos į JAV vartotojus, kadangi grupiniai ieškiniai dažniausiai pasitaiko tik anapus Atlanto.</p>
