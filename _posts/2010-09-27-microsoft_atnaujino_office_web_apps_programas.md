---
layout: post
status: publish
published: true
title: Microsoft atnaujino Office Web Apps programas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5108
wordpress_url: http://localhost/site/new/microsoft_atnaujino_office_web_apps_programas/
date: '2010-09-27 16:10:17 +0300'
date_gmt: '2010-09-27 16:10:17 +0300'
categories:
- Naujienos
---
<div class="imgright"><img src="http://www.part.lt/img/9b33fdfd87fcf206eb68d015bfc48b33689.jpg"  /></div>
<p>Bendrovė Microsoft atnaujino nuotolinio darbo programų rinkinio Office Web Apps paketą. Programų, su kuriomis vartotojai gali kurti, redaguoti ir peržiūrėti Office dokumentus iš bet kurio prie interneto prijungto kompiuterio, atnaujinimai buvo sukurti atsižvelgus į daugiau nei 25 tūkst. Office Web Apps naudotojų atsiliepimus.</p>
<p>Per 100 dienų nuo nemokamo biuro programų paketo Office Web Apps pristatymo, juo jau pasinaudojo daugiau nei 20 mln. žmonių visame pasaulyje. Šios programos leidžia interneto naršyklėje kurti ir redaguoti Power Point, Excel, Word ir One Note dokumentus bei jais dalintis su kolegomis.</p>
<p>Su atnaujintu Office Web Apps galima įkelti Power Point prezentacijas ar Excel dokumentus tiesiai į tinklaraštį ar tinklalapį. Šie dokumentai bus matomi naujo tipo sumažintame lange arba per visą ekraną. Norint įkelti dokumentus į tinklaraštį ar tinklalapį, pirmiausia juos reikės patalpinti internete, nemokamoje duomenų saugykloje Windows Live SkyDrive.</p>
<p>Office Web Apps programos Excel versijoje nuo šiol galima kurti ir diagramas. Formules Excel dokumente galima įvesti tiesiog iš darbalaukio, o duomenys keisis automatiškai, pagal kompiuteryje esančius duomenis. Nuo šiol Excel dokumentus kaip ir Word bei Power Point dokumentus bus galima peržiūrėti ir mobiliųjų telefonų naršyklėse.</p>
<p>Microsoft taip pat padidino Clipart resursus PowerPoint versijoje. Kuriant prezentaciją galima naudoti daugiau nei 200 tūkst. aukštos kokybės nemokamų paveikslėlių. Be to, dabar galima naudoti 20 proc. daugiau PowerPoint šablonų, kurių kas kelis mėnesius bus vis pridedama.</p>
<p>Naujasis Office Web Apps išplėtimas pasiekė Australiją, Austriją, Belgiją, Prancūziją, Vokietiją, Rusiją ir Šveicariją. Jau po kelių savaičių, š.m. spalio viduryje, Office Web Apps programomis galės dirbti ir vartotojai Lietuvoje. Šiuo metu minėtomis galimybėmis gali naudotis Office 2010 įsidiegę vartotojai.</p>
