---
layout: post
status: publish
published: true
title: Bitė greitu metu pradės prekybą Nokia N97 telefonu
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3632
wordpress_url: http://localhost/site/new/bite_pradeda_prekyba_nokia_n97_telefonu/
date: '2009-06-18 14:22:40 +0300'
date_gmt: '2009-06-18 14:22:40 +0300'
categories:
- Naujienos
---
<p>Nuo šios savaitės pradžios didžiuosiuose <i>Bitės</i> salonuose jau galima išbandyti karščiausią pastarųjų mėnesių mobiliųjų technologijų rinkos naujieną – mobilųjį kompiuterį <i>Nokia N97</i>. Naujasis <i>Nokia</i> įrenginys prekyboje pasirodys mėnesio pabaigoje, o nekantriausi technologijų mėgėjai gali jį iš anksto rezervuotis internetu.</p>
<p>„Neabejotinai visi mobiliųjų technologijų mėgėjai laukia naujausio <i>Nokia</i> mobiliųjų įrenginių vėliavnešio pasirodymo. Džiaugiamės, galėdami suteikti nekantraujantiems naujų įspūdžių ir galimybę pirmiems pasinaudoti šiuo įrenginiu, atrasti jo išskirtines savybes“, – sakė Manju Kesani, <i>Bitės</i> grupės generalinio direktoriaus pavaduotojas rinkodarai.</p>
<p>Mobilusis kompiuteris <i>Nokia N97</i> neveltui vadinamas šių metų mobiliųjų įrenginių vėliavnešiu – jame įdiegtos ir sumontuotos pažangiausios technologijos. <i>Nokia N97</i> turi 3,5 colio įstrižainės lietimui jautrų ekraną, kurį nuslinkus atsidengia visaženklė QWERTY klaviatūra. </p>
<p><img src="http://ezx.technews.lt/images/Products/Nokia_N97_r.jpg" /></p>
<p>„Svarbiausias <i>Nokia N97</i> ypatumas – visiškai suasmenintas telefono darbalaukis, ant kurio galima sukelti įvairius valdiklius. Per šias programėles realiu laiku matomi naujausi draugų įrašai socialiniuose tinkluose <i>Facebook, Twitter</i> ar <i>MySpace</i>, naujai gaunami laiškai ar nuolat atsinaujinančios orų prognozės. Valdikliai leidžia tiesiogiai, be jokių paspaudimų matyti informaciją iš interneto“, – sakė Vytenis Koryzna, <i>Nokia Lietuva</i> pardavimų vadovas. </p>
<p>Mobilųjį kompiuterį <i>Nokia N97</i> galima išbandyti bendrovės <i>Bitė</i> didžiuosiuose salonuose Vilniuje, Kaune, Alytuje, Marijampolėje, Panevėžyje, Šiauliuose, Klaipėdoje ir Tauragėje. Be to, nuo kitos savaitės <i>Bitės</i> interneto svetainėje užsiregistravę vartotojai pirmieji sužinos apie prekybos šiais mobiliaisiais kompiuteriais pradžią ir gaus specialų <i>Bitės</i> pasiūlymą – planą duomenų perdavimui mobiliuoju internetu.</p>
