---
layout: post
status: publish
published: true
title: Pagaliau oficialiai pristatytos nVidia GTX 400 vaizdo plokštės
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4701
wordpress_url: http://localhost/site/new/pagaliau_oficialiai_pristatytos_nvidia_gtx_400_vaizdo_plokstes/
date: '2010-03-27 12:43:15 +0200'
date_gmt: '2010-03-27 12:43:15 +0200'
categories:
- Naujienos
---
<div class="imgright"><img src="http://t1.gstatic.com/images?q=tbn:jDIFHZ--BVMSwM:http://sector00.com/images/nvidia_logo.png"  /></div>
<p>Praėjusį penktadienį vietos laiku, kai pas mus buvo įsibėgėjęs šeštadienis, naujos kartos nVidia GTX 400 serijos vaizdo plokštės buvo pristatytos pasaulio rinkai. Šios, kaip žinia, kovoja su konkurento AMD Radeon HD 5800 serija.</p>
<p>Kaip ir pirmtako serija, naująja Fermi architektūra grįsti vaizdo posistemiai nusitaikė į entuziastų segmentą su GF100 grafiniu lustu, kuris yra pagamintas 40nm technologiniu procesu ir varo naujausias GeForce GTX 480 ir GTX 470 vaizdo plokštes. Naujieji gaminiai taip pat atkeliavo su visomis įmanomomis technologijomis – DirectX 11 API, CUDA, PhsyX, 3D Vision Surround sistema ir net galimybe sujungti tokias tris vaizdo plokštes.</p>
<p><img src="http://www.part.lt/img/984b608232d4913c4c1541b523bb5a4551.jpg" /></p>
<p>Kalbant apie specifikacijas, GeForce GTX 470 energiją tieks du šešių lizdų PCIe energijos kabeliai, kai GTX 480 prireiks net šešių ir aštuonių lizdų PCIe energijos kabelių sujungtų vienu metu. Kiek mažiau našesnis gaminys, tai yra GeForce GTX 470, yra trumpesnis – jo ilgis 241 milimetras. Šis posistemis turi 448 CUDA branduolius, 320 bitų magistralę, 56 tekstūros vienetų. Branduolys šiame gaminyje dirba 607 MHz dažniu, o 1,2GB GDDR5 tipo darbinė atmintis – efektyviu 3,3GHz dažniu. TDP siekia 215W.</p>
<p>Spartesnis GeForce GTX 480 yra ilgesnis – 267 milimetrų ilgio. Nieko keisto, jog ir „ant popieriaus“ šio produkto specifikacijos yra akivaizdžiai didesnės – 480 CUDA branduolių, 384 bitų atminties pralaida, 60 tekstūros vienetų. Dažniai taipogi didesni – 700MHz branduolio ir 3,7GHz darbinės 1,5GB GDDR5 atminties. Kas be ko, GTX 480 suvartoja daugiau energijos, nei mažesnysis brolis – 250W.</p>
<p><img src="http://www.part.lt/img/21a411fb199b77aa4f317bc2ac610429157.jpg" /></p>
<p>Jūs jau veikiausiai žinote oficialias šių produktų kainas, nes apie tai esame kalbėję nekartą. Bet kokiu atveju galime priminti, kad GTX 470 kainuoja apie 350 JAV dolerių, kai GTX 480 kaina siekia 500 JAV dolerių. Vaizdo posistemiai, pasak kompanijos, pasiekiami pasauliniu mastu turėtų būti balandžio 12 dienos savaitėje.</p>
