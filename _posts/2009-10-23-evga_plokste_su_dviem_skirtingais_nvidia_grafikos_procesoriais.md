---
layout: post
status: publish
published: true
title: EVGA plokštė su dviem skirtingais Nvidia grafikos procesoriais
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4197
wordpress_url: http://localhost/site/new/evga_plokste_su_dviem_skirtingais_nvidia_grafikos_procesoriais/
date: '2009-10-23 00:29:21 +0300'
date_gmt: '2009-10-23 00:29:21 +0300'
categories:
- Naujienos
---
<p><i>Nvidia</i> kartu su vienu didžiausių savo partnerių <i>EVGA</i> šių metų Helovyno vakarą, spalio 30 dieną, ketina pristatyti naują produktą. Deja, tai nėra naujos kartos vaizdo plokštės su Fermi lustu, tačiau ir ši plokštė yra pakankamai įdomus sprendimas.</p>
<p>Tai du grafikos procesorius turintis grafinis spartintuvas. Atrodytų, jog tai nieko ypatingo, tačiau plokštėje naudojami lustai yra skirtingi. Pirmasis ir pagrindinis procesorius, kuris rūpinsis grafikos apdorojimu, yra GT200(b), o antrasis, G92(b), procesorius bus atsakingas tik už fizikinius skaičiavimus žaidimuose (<i>Nvidia PhysX</i>).</p>
<p><a class="ns" href="http://www.brightsideofnews.com/news/2009/10/21/evga-and-nvidia-to-launch-a-new-dual-gpu-card-on-halloween.aspx">BrightSideofNews</a> teigimu, GT200 grafikos procesorius yra toks pats, koks naudojamas <i>Geforce GTX 275</i> plokštėms, o tai reiškia, jog jis turi 240 Stream procesorių, 28 ROP ir 80 TMU funkcinių vienetų. G92 lusto versija yra tokia pati, kaip ir GTS 250 vaizdo plokštėje ir turi 128 Stream procesorius.</p>
<p>Toks sprendimas galėtų sutaupyti šiek tiek vietos korpuse, tačiau plokštė su tokiais dviem grafikos procesoriais naudos nemažai energijos, o <i>GTS 250</i> spartintuvas vien tik fizikiniams skaičiavimams žaidimuose atlikti atrodo tiesiog per daug galingas.</p>
<p>EVGA tinklapyje paskelbta <a class="ns" href="http://www.evga.com/articles/00512/">registracijos forma</a>, kurią užpildę pirmieji 300 žmonių galės dalyvauti prezentacijoje, kuri vyks <i>Nvidia</i> būstinėje, Kalifornijoje.</p>
<p><img src="http://svarke.technews.lt/ph.jpg" /></p>
