---
layout: post
status: publish
published: true
title: Omnitel teigia turintys plačiausią 3,5G ryšio tinklą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5131
wordpress_url: http://localhost/site/new/omnitel_teigia_turintys_placiausia_35g_rysio_tinkla/
date: '2010-10-05 17:10:18 +0300'
date_gmt: '2010-10-05 17:10:18 +0300'
categories:
- Naujienos
---
<div class="imgright"><img src="http://t0.gstatic.com/images?q=tbn:6Y9cwtfCcN0TUM:http://static.techwithoutwires.com/techwithoutwires.com/imgname--the_new_sony_ericsson_ec400_hspa_cards---50226711--EC400_Front_Angle40-thumb.jpg"  /></div>
<p>Per devynis šių metų mėnesius telekomunikacijų bendrovės Omnitel plačiausias Lietuvoje 3,5G sparčiojo mobiliojo interneto tinklas buvo išplėstas į 14 miestų ir gyvenviečių, kuriose iki tol trečiosios kartos ryšio nebuvo. Per tris likusius 2010 metų mėnesius Omnitel 3,5G ryšiu padengs dar apie 40 naujų Lietuvos vietovių, ir metų pabaigoje Omnitel 3,5G tinklas bus išplėstas į 250 Lietuvos miestų, miestelių ir gyvenviečių. </p>
<p> „Nuo pat pradžios Omnitel vartotojai turi plačiausią Lietuvoje trečiosios kartos tinklą, kurį nuolat vystome, suteikdami savo klientams galimybę daugelyje šalies vietovių naudotis sparčiu mobiliuoju internetu savo nešiojamuosiuose kompiuteriuose ir išmaniuosiuose mobiliuosiuose telefonuose. Šiuo metu kas antras Omnitel parduodamas mobilusis telefonas yra išmanusis, o norint išnaudoti visas šių įrenginių galimybes ir programas - spartus 3G mobilusis internetas yra būtinas.", - pabrėžė Omnitel viceprezidentas technologijoms Rolandas Ryliškis. </p>
<p>Pasak R.Ryliškio, tikrąjį dėmesį vartotojų patirčiai ir investicijas į tinklo plėtrą parodo įrengtų bazinių stočių, užtikrinančių trečiosios kartos ryšį, skaičius. Iki šių metų pabaigos Omnitel bus įrengusi apie 100 naujų 3,5G bazinių stočių. Paskutiniais viešai skelbtais Ryšių reguliavimo tarnybos duomenimis, daugiau kaip pusė Lietuvoje registruotų 3G ryšio bazinių stočių buvo Omnitel. Visos Omnitel 3,5G bazinės stotys palaiko ir HSPA technologiją.</p>
<p>Per šių metų sausio-rugpjūčio mėnesius Omnitel tinkle perduotų mobiliojo interneto duomenų kiekis pasiekė 1,26 mlrd. megabaitų – tai pusantro karto daugiau nei per tą patį laikotarpį pernai. Šiuo metu daugiau kaip 90 proc. visų Omnitel tinkle perduodamų mobiliųjų duomenų yra perduodama per Omnitel 3G tinklą.<br /></p>
