---
layout: post
status: publish
published: true
title: Noctua pristato naują flagmaną - NH-D14
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 4237
wordpress_url: http://localhost/site/new/noctua_pristato_nauja_flagmana__nhd14/
date: '2009-11-02 18:47:29 +0200'
date_gmt: '2009-11-02 18:47:29 +0200'
categories:
- Naujienos
---
<p>Dauguma ištikimų mūsų skaitytojų turbūt dar puikiai prisimena apie šių metų birželio mėnesį vykusios Computex parodoje pristatytus įdomius <a class="ns" href="http://technews.lt/tekstas/Computex_2009:_ausintuvai.html;;">aušinimo produktus</a>, tarp kurių buvo ir naujasis Noctua aušintuvas NH-D14, seniau vadintas Sandwich kodiniu pavadinimu. Šiandien kompaniją oficialiai pristato šį naująjį kompanijos flagmaną procesoriams skirtų aušintuvų rinkoje – <a class="ns" href="http://www.noctua.at/main.php?show=productview&products_id=34&lng=en">NH-D14</a>, kuris nustums NH-U12P laipteliu žemyn.</p>
<p><img src="http://img337.imageshack.us/img337/4343/noctuanhd141.jpg" /></p>
<p>Be abejo, NH-D14 palaikys visas naujausias ir kiek senesnes platformas : LGA1366, LGA1156, LGA775, AM2, AM2+ bei AM3. Su visais lizdais bus naudojama SecuFirm2 montavimo sistema, su plokštele po motinine. Pats radiatorius bus sudarytas iš dviejų praktiškai identiškų dalių, per kurias eis šeši šiluminiai vamzdeliai. Įdomu tai, kad standartiškai bus montuojami du ventiliatoriai – ką tik pristatytas NF-P14 – vidinėje, o senesnis NF-P12 – išorinėje. Pastarieji standartiškai veiks, atitinkamai, 1200 ir 1300 aps./min sparta, o naudojant pridedamus U.L.N.A adapterius – 900 aps./min greičiu. Pakuotėje rasime ir NT-H1 termopastos švirkštą.</p>
<p><img src="http://img337.imageshack.us/img337/3333/noctuanhd143.jpg" /></p>
<p>Aušintuvo aukštis sieks 160, plotis – 140, o ilgis – 158 milimetrus. Kompanija praneša, kad svoris be ventiliatorių sieks 900, o su abiem – 1240 gramų. Kaip ir ankstesni Noctua aušintuvai, NH-D14 pagrindas bus pagamintas iš vario, radiatoriaus plokštelės bus aliumininės, o visos dalys bus padengos ištisu nikelio sluoksniu. </p>
<p><img src="http://img253.imageshack.us/img253/1157/noctuanhd142.jpg" /></p>
<p>Kompanija teigia, kad produktui yra suteikiama šešerių metų garantija, o Europos rinkoje jis kainuos 74,90 euro.<br /></p>
