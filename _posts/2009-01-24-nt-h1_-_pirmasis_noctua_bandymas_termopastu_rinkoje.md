---
layout: post
status: publish
published: true
title: NT-H1 - pirmasis Noctua bandymas termopastų rinkoje
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 86
wordpress_url: http://localhost/site/new/nt-h1_-_pirmasis_noctua_bandymas_termopastu_rinkoje/
date: '2009-01-24 00:06:09 +0200'
date_gmt: '2009-01-24 00:06:09 +0200'
categories:
- Aušinimas
- Apžvalgos
---
<div class="imgright"><img src=" http://www.technews.lt/upl/Failai/kamstukas_is_arti_TN.JPG" border="1" /></div>
<p> <i>NT-H1</i> tai pirmasis <i>Noctua</i> bandymas užimti dalį termopastos rinkos. Niekada patirties šioje srityje neturėsi kompanija meta iššūkį čia jau seniau įsitaisiusioms bendrovėms. Šiandien Technews.lt pažvelgia į pakankamai nesenai išleistą produktą akyliau ir pateikia Jums testų rezultatus ir dar daugiau. Kaip jau įprasta, iš pradžių pateikiame straipsnio turinį, kad būtų patogiau susirasti dominančią skiltį.</p>
<p><b>Turinys</b></p>
<p><b>Šiek tiek apie termopastą</b><br />
<br /><b>Šiluminis laidumas, klampa</b><br />
<br /><b>Pakuotė ir konsistencija</b><br />
<br /><b>Testavimas</b><br />
<br /><b>Paskutinės mintys</b><br />
<br /><b>Išvada</b></p>
<p><b>Šiek tiek apie termopastą</b></p>
<p>Tikrai nemažai mūsų skaitytojų turėtų bent apytiksliai žinoti, kas gi ta termopasta, arba, kitaip sakant, karštį išsklaidantis tepalas, yra. O skaitę komandos nario Suvirintojo straipsnį <a class="ns" href="http://www.technews.lt/index.php?id=Kas&Id=1341"> apie kompiuterių aušinimą</a>, apie ją turėtų žinoti svarbiausius dalykus. Kad nereikėtų ieškoti informacijos apie šį kompiuterių komponentą patiems, pateikiu ištrauką.</p>
<p>Tiek procesorių paviršių, tiek ir aušintuvų paviršių idealiai nušlifuoti yra praktiškai neįmanoma, tarp jų naudojamos gero šiluminio laidumo medžiagos, susidariusiems mažyčiams oro tarpeliams užpildyti, - termopastos. Anksčiau buvo galima sutikti silikono, keramikos bei metalo (dažniausiai sidabro) pagrindu gamintas pastas (nuo prasčiausios iki geriausios) ir pagal tai tikėtis atitinkamų jų šiluminių savybių, nepamirštant apžvelgti specifikacijose minimų šiluminio laidumo savybių. Tačiau evoliucionuojant gamybos technologijoms ir naudojant naujas medžiagas gamybai, paviršutiniškas pasirinkimas ko toliau, to apgaulingesnis gali pasirodyti. Dėl to siūlau vien specifikacijomis nepasikliauti. Dvi apžvalgas su daugybe termopastų rasite <a class="ns" href="http://hardwarelogic.com/news/137/ARTICLE/2752/2008-03-03.html ">čia</a> bei <a class="ns" href="http://benchmarkreviews.com/index.php?option=com_content&task=view&id=138&Itemid=1">čia</a>. Reikėtų turėti omenyje, kad metalų pagrindu pagamintos pastos būna šiek tiek laidžios elektros srovei, dėl ko jas reikėtų atsargiau naudoti ant atvirą kristalą turinčių procesorių, nes aplink jį dažniausiai būna komponentai, kuriuos nesunku užtrumpinti. Visgi, kad ir kokia gera būtų termopasta, jos šiluminis laidumas niekada nebus geresnis už tiesioginį aušintuvo pagrindo ir aušinamo paviršiaus sąlytį. Todėl termopastos ant procesoriaus yra dedama labai mažai (~1-2mm skersmens taškelis). Kai kurie gamintojai rekomenduoja savo termopastą pasklaidyti po visą aušinimo paviršių (tam puikiai tinka plastikinės kortelės), o kai kurie tiesiog siūlo jos nesklaidyti ir tiesiog iš karto dėti aušintuvą, kuris prisispausdamas pats ir išsklaidys termopastą. Vien prastos termopastos pakeitimas geresne gali padėti procesoriaus temperatūrai nukristi 2-5 laipsniais. </p>
<p><img src=" http://www.technews.lt/upl/Failai/E6550_su_pasta_tn.JPG" /></p>
<p>Keičiant termopastą, senąją būtina nuvalyti. Kadangi ji dažniausiai būna pridžiūvusi, tai padaryti tik valant sausa servetėle/popieriniu rankšluosčiu nėra lengva. Termopastos valymui galima įsigyti specialių skysčių, tačiau paprastai tinka didelį alkoholio kiekį turintys valikliai. Jais nuvalytą procesorių ir aušintuvą dar kartą reiktų nuvalyti sausa servetėle.</p>
<p><b>Šiluminis laidumas, klampa</b></p>
<p>Pagrindinę termopastos savybę žinote, tačiau pakalbėti dar yra apie ką. Svarbiausia šios pastos savybė – šiluminis laidumas. Jis skaičiuojamas šilumos kiekį Q dauginant iš storio x ir dalijant šį reiškinį iš paviršiaus ploto A, laiko t bei temperatūrų skirtumo T sandaugos. Taip gaunamas rodiklis, kuris SI vienetais išreiškiamas kaip W/(m•K) (vatai/masė x temperatūra Kelvinais). Kad viskas neatrodytų taip sudėtinga, pateikiu formulę, šaltinis Wiki :</p>
<p><img src="http://www.technews.lt/upl/Failai/Conductivity.PNG" /></p>
<p>Iš metalų didžiausią šiluminį laidumą turi, eilės tvarka nuo mažiausiai laidaus iki labiausiai laidaus, aliuminis, auksas, varis ir sidabras. Antrasis ir ketvirtasis aušintuvų gamyboje nenaudojami dėl visiems suprantamų priežasčių – tiesiog varis ir aliuminis siūlo geresnį kainos/laidumo santykį. Na, o deimantas karštį išsklaidytų dar geriau – jo šiluminis laidumas, kai kuriais atvejais yra didesnis net 4-5 kartais.</p>
<p><img src="http://www.technews.lt/upl/Failai/Laidumo_lentele.PNG" /></p>
<p>Be jokios abejonės, svarbus ir klampumas, tankis ir šiluminė varža. Dinaminės klampos vienetai yra puazai, o SI sistemoje paskalsekundės. 1 Pa x s(paskalsekundė) = 10 Puazų. NT-H1 termopastos dinaminė klampa centipuazais (0,01 puazo) siekia – 480000. Palyginimui, kambario temperatūros klampa – 1 cP, o sirupo – didesnė nei 1000 cP. Paprasčiausiai užtenka žinoti, kad kuo šis rodiklis, nurodomas puazais arba paskalsekundėmis, yra didesnis, tuo skystis, tepalas ir pan. yra klampesnis. Apie tankį pasakoti tikrai neverta, užtenka žinoti, kad NT-H1 yra 2,49 karto tankesnis už vandenį. Oficialiame kompanijos tinklapyje teigiama, kad dėl specialios hibridinės formulės veiksmingumas nemažėja net naudojant kelis metus. Žinoma, bendrovė šią formulę slepia, buvo pasakyta tiek, kad yra naudojamos skirtingos mikrodalelės, t.y. ne vien keraminio tipo. <i>Noctua</i> teigia, kad ši pasta yra visiškai nelaidi elektros srovei, o tai yra svarbu norint apsaugoti lustą nuo užtrumpinimo. </p>
<p><b>Pakuotė ir konsistencija</b></p>
<p>Jau buvo užsiminta, kad <i>NT-H1</i> – tai pirmas termopastos „blynas“ kompanijos istorija – belieka įsitikinti, prisvilęs jis, ar ne? <i>NT-H1</i> turi savo vardo kilmę – N simbolizuoja Noctua, T – Thermal Compound, H – hybrid, nes ši pasta yra skirtingų rūšių mišinys, o 1, todėl, kad tai pirmasis toks bendrovės gaminys. </p>
<p><img src=" http://www.technews.lt/upl/Failai/pakuoteTn.JPG" /></p>
<p>Pakuotė yra įprasta – <i>Noctua</i> stiliaus, joje nerasime nieko daugiau, kaip tik švirkštą su pasta. Maža problemėlė – pakuotę atidaryti labai lengva, plastiko krašteliai tiesiog užlenkti už kartono, o tai gali paskatinti besilankančius parduotuvėse „išbandyti“ gaminį čia pat. Nusipirkti jau panaudotą produktą tikrai nėra malonu, todėl Noctua turėtų apmastyti šį aspektą. Pats įpakavimas sudarytas iš dviejų dalių, ant kurių vienos yra naudojimo instrukcija, pastos aprašymas septyniomis kalbomis bei keli įprasti žymėjimo ženklai.</p>
<p><img src=" http://www.technews.lt/upl/Failai/atidarytas_Tn.JPG" /></p>
<p>Pats švirkštas – visiškai įprastas pakavimo sprendimas, jame yra 1,4 ml pastos. Atkreipkite dėmesį – mililitrų, o ne gramų, nes daug kitų kompanijų kiekį nurodo būtent taip. Pasak kompanijos, šios pakuotės turėtų užtekti 15 kartų naudojimo. </p>
<p><img src=" http://www.technews.lt/upl/Failai/ispakuotas_Tn.JPG" /></p>
<p>Instrukcijoje nurodyti keturi naudojimo žingsniai : pirmiausia reikia kruopščiai nuvalyti senos termopastos likučius nuo procesoriaus ir aušintuvo pagrindo dalies, ant CPU centro išspausti nedidelį 4-5 mm skersmens lašelį, pasukioti aušintuvo radiatorių į šonus ir tada jį tvirtai sumontuoti. Mes pabandėme termopastą išsklaidyti su mentele (tiksliau sakant liniuote :) ), tačiau tai daryti nėra reikalo – dėl didelio dabartinių masyvių radiatorių slėgio <i>NT-H1</i> pasiskirsto gerai. Tiesą sakant, dalis pastos netgi patenka ant lusto kraštų.</p>
<p><img src=" http://www.technews.lt/upl/Failai/uztepta_pasta_tn.JPG" /></p>
<p><i>NT-H1</i> konsistencija yra tiršta, ji pakankamai sausa, o todėl keičiant nauja, senąją nuimti pakankamai lengva. Turint galvoje net 480000 cP klampumą, išstumti iš švirkšto šį karštį perduodantį tepalą pakankamai nesunku. <i>NT-H1</i> džiūna pakankamai greitai, todėl palikus sausoje aplinkoje, pasta sukietėja. Žinoma, taip neatsitinka, jei ji laikoma sandariai uždarytame švirkšte, tačiau po kurio laiko kamštelį atsukti tampa sunkoka.</p>
<p><b>Testavimas</b></p>
<p> Testavimams buvo naudojama įprasta sistema, identiška ankstesnei apžvalgai. Kambario temperatūra siekė 22 laipsnius pagal Celcijų, o korpusas testo metu buvo uždarytas, šiltą orą išpūtė 12 cm sisteminis aušintuvas. Temperatūrų matavimui buvo naudojamos <i>SpeedFan</i> ir <i>PCWizard 2008</i> programos, o centrinio procesoriaus apkrovimui <i>Prime 95</i> programa. Diagramose nurodomas pirmo ir antro branduolio temperatūrų vidurkiai. </p>
<p><img src=" http://www.technews.lt/upl/Failai/Kompiuterio_komplektacija.PNG" /></p>
<p>Testuoti buvo du, <i>Arctic Cooling 7 Pro</i> ir standartinis <i>Intel</i>, aušintuvai. Su pirmuoju buvo naudojama <i>AC MX-2</i> bei <i>Noctua NT-H1</i> pasta, o ant antrojo pagrindo buvo standartinė <i>Intel</i> bei <i>NT-H1</i>. Pastebėjimas dėl <i>AC 7 PRO</i> montavimo – dėl lustų rinkinio radiatoriaus aušintuvo nebuvo įmanoma sumontuoti taip, kad karštas oras būtų pučiamas į <i>NF-P12</i>. Dėl šios priežasties oro srautas buvo nukreiptas į maitinimo bloko ventiliatorių. Termopastų nuvalymui buvo naudojamas Vait Spiritas. :)</p>
<p><img src=" http://www.technews.lt/upl/Failai/AC_7_PRO_intel_box_TN.JPG" /></p>
<p>Pasak <i>Noctua</i>, pateiktai pastai nereikia „užsikonservuoti“, vos tik užtepus ją galimą naudoti nesibaimint dėl problemų, kurios gali iškilti kai kurioms kitoms termopastoms. <i>AC 7 PRO</i> buvo naudota daugiau nei 200 valandų, todėl ją galima būtų laikyti turinčia teorinį pranašumą. Standartinė <i>Intel</i> pasta taip pat buvo „įdegusi“. </p>
<p><img src=" http://www.technews.lt/upl/Failai/AC7PROTN.PNG" /></p>
<p>Didžiausias <i>NT-H1</i> pranašumas jaučiamas kompiuteriui dirbant ramiu režimu. Apkrovus procesorių maksimaliai, persvara pastebimai sumažėja, tačiau išlieka Noctua produkto pusėje.</p>
<p><img src="http://www.technews.lt/upl/Failai/Intel_boxTN.PNG" /></p>
<p>Nedidelis apžvelgiamos pastos pranašumas su standartiniu <i>Intel</i> aušintuvu matomas greičiausiai dėl mažesnio aušintuvo pagrindo ploto. O galbūt tiesiog pastos buvo išspausta per daug arba per mažai? :)</p>
<p><img src=" http://www.technews.lt/upl/Failai/sistema_tn.JPG" /></p>
<p><b>Paskutinės mintys</b></p>
<p>Testuojant šią pastą įsitikinau, kad Noctua eilinį kartą „nesusimovė“ ir pateikė rinkai įvairiapusiškai kokybišką gaminį. Šis gaminys turi visus tokiam produktui, kaip termopasta, reikalingus pliusus, tačiau pakankamai didelę problemą – jį Lietuvoje, kaip ir kai kuriose kitose šalyse, surasti pakankamai sunku. </p>
<p><i>NT-H1</i> yra nesunkiai nuvaloma, turi pakankamai neblogą kainą, jei skaičiuotume pagal sumą tenkančią vienam kiekio vienetui, jai nereikia „įdegti“, kad pradėtų demonstruoti geriausius rezultatus. Kompanija teigia, kad pasta yra nelaidi elektros srovei bei demonstruoja gerus rezultatus net ekstremalaus aušinimo metu.</p>
<p><b>Išvada</b></p>
<p>Noctua <i>NT-H1</i> toli gražu nedaro gėdos kompanijai. Tai produktas, dėl savo savybių esantis vienas geresnių pasirinkimų termopastų rinkoje bei išlaikantis pagirtinas temperatūras. Šiam produktui suteikiame puikaus kainos ir kokybės derinio apdovanojimą.</p>
<p>Pliusai:<br />
<br />*Nelaidi elektros srovei<br />
<br />*Geri rezultatai<br />
<br />*Lengvai nusivalo<br />
<br />*Nedidelė kaina<br />
<br />*Nereikia laukti, kol bus galima naudoti pilnavertiškai<br />
<br />Trūkumai<br />
<br />*Labai sudėtinga rasti Lietuvoje</p>
<p>Dėkojame Noctua už suteiktą NT-H1 pavyzdį.</p>
<p><img src="http://www.technews.lt/upl/Failai/derinys.png" /></p>
<p>Autorius: <a class="ns" href="http://www.technews.lt/user/1">Wicked Akuba</a><br /></p>
