---
layout: post
status: publish
published: true
title: Nvidia taikosi į VIA?
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 1498
wordpress_url: http://localhost/site/new/nvidia_taikosi_i_via_/
date: '2008-03-19 09:16:10 +0200'
date_gmt: '2008-03-19 09:16:10 +0200'
categories:
- Naujienos
---
<p><i>Nvidia</i> nuo įsikūrimo orientavosi ties grafikos procesorių gamyba. Tačiau <i>AMD</i> nupirkus kompaniją <i>ATI</i>, o <i>Intel</i> ruošiantis į pasaulį išleisti po ilgų metų pertraukos pirmą neintegruotą vaizdo posistemį, <i>Nvidia</i> tapo vieninteliu iš šių trijų žaidėjų, negaminančiu <i>x86</i> procesorių kompiuteriams.<br />
<br><br />
<br>Be to, tiek <i>Intel</i>, tiek <i>AMD</i> greitu metu planuoja integruoti grafikos posistemius ir į savo procesorius. Šios priežastys verčia <i>Nvidia</i> ieškoti būdų, kaip ateityje neprarasti pelno. Neoficialiais tinklapio <a class="ns" href="http://www.digitimes.com/mobos/a20080318PD212.html">Digitimes</a> šaltinių teigimu, kompanija šiuo metu taikosi įsigyti lustų rinkinių bei procesorių gamintoją <i>VIA</i>.<br />
<br><br />
<br>Kaip teigiama, svarstomos trys galimybės: bendras kompanijų aljansas, visos <i>VIA</i> kompanijos arba tik jos procesorių padalinio pirkimas. Pranešime minima, kad <i>Nvidia</i> siūloma kaina <i>VIA</i> pasirodė per maža, tačiau jei <i>VIA</i> pelnas ir toliau kris, pasiūlymas gali būti apsvarstytas iš naujo.<br />
<br><br />
<br>Kad ir kaip bebūtų, <i>Nvidia</i> šio pranešimo nekomentavo, o <i>VIA</i> kalbas apie kompanijos pardavimą neigė. </p>
