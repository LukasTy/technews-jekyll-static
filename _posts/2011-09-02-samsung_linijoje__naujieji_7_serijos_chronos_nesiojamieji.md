---
layout: post
status: publish
published: true
title: Samsung linijoje - naujieji 7 serijos Chronos nešiojamieji
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5907
wordpress_url: http://localhost/site/new/samsung_linijoje__naujieji_7_serijos_chronos_nesiojamieji/
date: '2011-09-02 05:49:11 +0300'
date_gmt: '2011-09-02 05:49:11 +0300'
categories:
- Naujienos
---
<div class="imgright"><img src="http://www.part.lt/img/50817bddf71c6b0f4839634a606593c0215.jpg"  /></div>
<p>Pietų Korėjos gigantas tik prasidėjus rudeniui nieko nelaukė ir pateikė šūsnį naujienų, apie kurias tiesiog reikia pakalbėti. Mes jau pranešėme apie bada OS atnaujinimą ir naująjį Galaxy Tab šeimos narį, tačiau atsinaujinta ir nešiojamųjų linija.</p>
<p>„Ankstesniosios 9-osios serijos kompiuterių sėkmės paskatinti plečiame mūsų Premium klasės nešiojamųjų kompiuterių seriją. Išskirtinio dizaino Samsung 7-osios serijos įrenginiuose įdiegėme naujų galingų funkcijų, pritaikėme pažangiausias gamybos technologijas, siekdami sukurti išskirtinį produktą, – kalbėjo IT sprendimų padalinio vyresnysis viceprezidentas Kyuho Uhmas. – Mūsų tikslas – kurti nešiojamuosius kompiuterius, kurie palengvina ir papildo vartotojų kasdienį gyvenimą, leidžia atlikti daugiau ir greičiau.“</p>
<p>Taigi, kompanija pristato naujus 7-osios serijos Chronos nešiojamuosius. Naujosios serijos kompiuterių korpusas, pagamintas iš poliruoto aliuminio, yra labai plonas (23,9 mm) ir kompaktiškas, o priklausomai nuo modelio kompiuteriai sveria apie 2,17-2,31 kg. </p>
<p>7-osios serijos Chronos įrengtas Intel Core i7 Quad Core procesorius su ExpressCache technologija. Dėl galingo procesoriaus ir pritaikytų technologijų kompiuteriai yra funkcionalesni, jais naršyti internete, remiantis Microsoft Internet Explorer duomenimis, galima dukart greičiau. Be to, dėl Quick Boot sistemos kompiuterį įjungus juo galima pradėti naudotis greičiau nei įprasta – maždaug po 19 sekundžių. Pritaikius firminę Samsung FastStart sistemą iš budėjimo režimo įrenginiui „pabusti“ pakanka 2 sekundžių.</p>
<p><img src="http://www.part.lt/img/9250eeac2188b9b6c004bbcc31176ab410.jpg" /></p>
<p>7-osios serijos Chronos kompiuteriuose pritaikyta ir nauja Samsung technologija MAX screen, todėl nepaisant įrenginio kompaktiškumo, vartotojai gali vaizdą stebėti 1 coliu (2,54 cm) didesnės įstrižainės ekrane. Pavyzdžiui, 15 colių (38 cm) ekranas įrengtas ankstesniojo dydžio korpuse, skirtame 14 colių (35,5 cm) modeliui. Kompiuteriuose taip pat įrengtas automatinis jutiklis, kuris pritaiko klaviatūros apšvietimą priklausomai nuo aplinkos, kurioje dirbama, apšvietimo. </p>
<p>Naujųjų Chronos nešiojamųjų kompiuterių baterijos naudojimo laikas yra ilgesnis. Remiantis MobileMark testų duomenis, kompiuteriu galima naudotis iki 9 valandų be papildomo įkrovimo. Be to, Samsung technologija Battery Life Plus išsaugo 80 % baterijos elementų pradinės talpos per 1500 krovimo ciklų. Tai reiškia, kad šių kompiuterių baterija veikia iki 5 kartų ilgiau nei kitų modelių baterijos.</p>
<p>7-osios serijos CHRONOS įrenginiai vaizdą atkuria HD+ (1600x900) raiška. Tokios savybės kaip SuperBright 300 nitų ryškumas, 16 milijonų atspalvių ir šviesą atspindinti danga lemia sodrių spalvų, ryškias ir aiškias nuotraukas, vaizdo įrašus. Taip pat kompiuteriuose įrengta AMD Radeon HD6750M vaizdo plokštė, todėl kokybiškiau atkuriami vaizdo įrašai, žaidimai ir daugialypės terpės bylos. Garso įrašai su naujaisiais kompiuteriais skamba tiksliau ir tikroviškiau dėl Samsung technologijos SoundAlive.<br /></p>
