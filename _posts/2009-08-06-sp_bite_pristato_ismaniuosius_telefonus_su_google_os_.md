---
layout: post
status: publish
published: true
title: "(SP) Bitė pristato išmaniuosius telefonus su Google OS"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3851
wordpress_url: http://localhost/site/new/sp_bite_pristato_ismaniuosius_telefonus_su_google_os_/
date: '2009-08-06 13:05:54 +0300'
date_gmt: '2009-08-06 13:05:54 +0300'
categories:
- Naujienos
---
<div class="imgright"><img src="http://www.part.lt/img/3691e80ca20215bbe664bf83e4e6608c685.jpg"  /></div>
<p>Telekomunikacijų  bendrovė „Bitė Lietuva“ pirmoji Lietuvoje jau rugpjūčio mėnesį pradės prekiauti išmaniaisiais „HTC Magic“ ir „HTC Hero“ telefonais su „Google Android“ operacine sistema.  </p>
<p>Šie įrenginiai sukurti pagal mobilių vartotojų poreikius ir siūlo neribotas galimybes bendrauti bei ieškoti reikalingos informacijos tiesiog savo telefone. Telefonuose įdiegta daugybė su „Google“ paslaugomis susietų funkcijų – „Google“ paieška, „GMail“ elektroninio pašto programa, „Google Maps“, „Google Talk“, taip pat yra „YouTube“ ir socialinio tinklo „Facebook“ integracija bei daug kitų naudingų funkcijų. Su „HTC Magic“ ir „HTC Hero“: </p>
<p>* Būkite pasiekiami el. paštu visur - naujuose įrenginiuose tai padaryti ypač paprasta, nes yra „GMail“ elektroninio pašto programa bei verslo įmonėse naudojamo „Microsoft® Exchange“ serverio sinchronizavimo su el. paštu, kalendoriumi ir adresų knygele galimybės, taigi visuomet gausite asmeninius ir verslo el. pašto pranešimus.</p>
<p>* Naudokitės visomis „Google“ galimybėmis! Naudodami „Google“ paieškos sistemą, suraskite reikiamą informaciją ar pasitelkę į pagalbą „Google Maps“™ žemėlapių peržiūros priemonę, nuodugniai ištirkite visą rajoną.</p>
<p>* Įamžinkite ir dalinkitės - su pažangia vaizdo įrašymo funkcija įamžinkite rūpimas akimirkas ir tiesiai iš savo telefono siųskite vaizdo įrašą el. paštu, MMS arba tiesiog paskelbkite savo naująjį šedevrą „YouTube“™ ar „Facebook“.</p>
<p>„Neabejojame, kad šie ypač funkcionalūs įrenginiai, tarptautinėje rinkoje vadinami tiesiog „Google“ telefonais, ras savo vartotoją. Neveltui juose įdiegtos visos svarbiausios „Google“ funkcijos ir geriausios savybės – šie telefonai sukurti galvojant apie funkcionalų naudojimąsi internetu ir el. paštu telefone kasdien. Tikime, kad šie įrenginiai dar labiau kilstels kokybės kartelę išmaniųjų telefonų rinkoje“, – sakė Šarūnas Chomentauskas, „Bitės“ produktų vystymo vadovas.  </p>
<p>Ypatingai kompaktiški 3G technologijos pagrindu veikiantys „HTC Magic“ ir „HTC Hero“ įrenginiai neturi įprastinės mobiliojo telefono klaviatūros. „HTC Hero“ įrengtas 3,2 colių lietimui jautrus 320x480 raiškos ekranas, 5 MP vaizdo kamera su automatinio fokusavimo galimybe, GPS imtuvas, „Wi-Fi“ ir Bluetooth bevielio ryšio moduliai. Naujajame įrenginyje pirmą kartą siūloma intuityvi vartotojo sąsaja „HTC Sense“, kuri grindžiama trimis pagrindiniais principais: galimybė įrenginį pritaikyti individualiems poreikiams, paprastas būtinos informacijos pateikimas ir novatoriškas požiūris į įprastas telefonų funkcijas. Svarbu pabrėti, kad HTC Hero įrenginys leidžia naršyti interneto puslapius su „Flash“ technologija bei užtikrina daugelio populiariausių vaizdo įrašų peržiūros galimybę.   </p>
<p>„HTC Magic“ įrengtas 3,2 colių lietimui jautrus 320x480 raiškos ekranas, 3,2 MP vaizdo kamera su automatinio fokusavimo galimybe, GPS imtuvas, WiFi ir Bluetooth bevielio ryšio moduliai. Išmanusis įrenginys pritaikytas naudotis visomis svarbiausiomis „Google“ paslaugomis bei užtikrina daugelio populiariausių vaizdo įrašų peržiūros galimybę. </p>
<p>Abu įrenginiai padengti specialia danga, apsaugančia nuo pirštų antspaudų, juose taip pat įmontuotas skaitmeninis kompasas, veikiantis su „Google Maps“ programa, bei naujas paieškos mygtukas. Abu telefonai itin kokybiškai rodo tiek dvimatę, tiek ir trimatę grafiką.  </p>
<p>„Google Android” operacinės sistemos ištakos siekia 2005 m., kai „Google” įsigijo mažą kompaniją „Android, Inc”, kūrusią operacinę sistemą mobiliesiems įrenginiams. 2007 m. įvyko oficialus „Google Android„ operacinės sistemos pristatymas ir nuo tada operacinės sistemos kūrimas buvo perduotas į tam tikslui įkurto konsorciumo, jungiančio 48 stambiausias programinės ir techninės įrangos gamintojus bei telekomunikacijų kompanijas, rankas. „Google Android” yra atviro kodo sistema, tad visi „Android“ kūrėjai gali modifikuoti sistemą, tačiau privalo išlaikyti visiška sistemų tarpusavio suderinamumą. Šios sistemos kūrėjams atviros visos  įrenginio su šia sistema galimybės, o tai įgalina kurti inovatyvias ir pilnai vartotojams pritaikytas programas. </p>
<p>Naujieji HTC telefonai „Bitės“ salonuose pasirodys jau rugpjūčio mėnesį. Nuo šios savaitės „Bitės“ interneto svetainėje užsiregistravę vartotojai pirmieji sužinos apie tikslią prekybos šiais mobiliaisiais įrenginiais pradžią.<br />
 </p>
