---
layout: post
status: publish
published: true
title: Samsung pristato Omnia 7 su Windows Phone 7
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5150
wordpress_url: http://localhost/site/new/samsung_pristato_omnia_7_su_windows_phone_7/
date: '2010-10-11 21:05:17 +0300'
date_gmt: '2010-10-11 21:05:17 +0300'
categories:
- Naujienos
---
<div class="imgright"><img src="http://www.part.lt/img/eb47a1ad233b72f0a13298905a94e83247.JPG"  /></div>
<p>Samsung Electronics pristatė Samsung Omnia 7 (GT-I8700 modelio) išmanųjį telefoną su Microsoft Windows Phone 7 operacine sistema. Tai pirmasis „Samsung“ telefonas su šia sistema, kuris pasirodys Europos ir Azijos rinkose.</p>
<p>Sukurtas pramogų ir mobilaus gyvenimo būdo entuziastui Samsung Omnia 7 pasižymi 4 colių įstrižainės jutikliniu Super AMOLED ekranu, 1 GHz procesoriumi ir 5 mln. taškų fotoaparatu. Telefonu galima naudotis Microsoft Xbox LIVE žaidimų ir Zune muzikos bei filmų platformomis. </p>
<p>"Samsung Omnia 7 – mūsų pirmais išmanusis telefonas su Windows Phone 7. Tikimės, kad vartotojų dėmesį patrauks jo veikimo greitis ir stilingumas bei pramogų galimybės. Pristatydami šį telefoną patvirtiname savo įsipareigojimą siūlyti vartotojams platų pasirinkimą įvairių platformų, kurios tiktų jų gyvenimo būdui“, – sakė Samsung Electronics mobiliųjų komunikacijų padalinio prezidentas ir vadovas JK Shin. </p>
<p>"Samsung yra svarbiausias Microsoft partneris tiekiant visam pasaulio Windows Phone sistemos telefonus”, – teigė Microsoft mobiliųjų komunikacijų padalinio prezidentas Andy Lees. – Jų išleistas Samsung Omnia 7 telefonas su Windows Phone sistema žymi svarbų žingsnį vartotojams pateikiant naujo tipo telefoną, išsiskirianti iš konkurentų“.</p>
<p>Ryškiame 4 colių įstrižainės jutikliniame Super AMOLED tipo Samsung Omnia 7 telefono ekrane vaizdas aiškiai bus matomas ir lauke, esant ryškiai šviesai. Telefone įdiegtos technologijos leidžia dideliu greičiu perduoti duomenis. Pavyzdžiui, 4 MB dainą galima atsisiųsti per 4,4 sekundės, o 40 MB vaizdo įrašą įkelti į internetą pakanka 56 sekundžių. Erdvinis garsas ir aukšta balso kokybė leidžia kalbėtis su draugu arba surengti konferencinį pokalbį taip, lyg visi pašnekovai būtų viename kambaryje. Puiki Omnia 7 išvaizda, metalinis korpusas šį telefoną daro stilingu palydovu įvairiose situacijose. </p>
<p>Samsung Omnia 7 telefonu galima prisijungti tiesiogiai prie Xbox LIVE bei Zune tarnybų. Žaidimų mėgėjus pradžiugins didelis žaidimų pasirinkimas Xbox LIVE tinkle. Muzikos ir filmų mėgėjams patiks didelė įvairių vaizdo ir muzikos įrašų biblioteka Zune sistemoje. Omnia 7 gali automatiškai sinchronizuoti duomenis su kompiuteriu Wi-Fi ryšiu, kad telefone nuolat būtų atnaujinama mėgiamiausių įrašų kolekcija. 5 mln. taškų raiškos fotoaparatas su LED blykste padės fiksuoti dinamiškas gyvenimo akimirkas ir pasinaudoti pažangiomis funkcijomis.</p>
<p>Samsung Omnia 7 naudojamos Windows Phone 7 operacinės sistemos vartotojo sąsaja į intuityviai valdoma ir dinamiška. Windows Phone Hubs padės tvarkyti informacijos srautą ir supaprastinti kasdienes užduotis. Suasmeninamas telefono pradinis ekranas su Tiles funkcija, kuri vietoje įprastų programų piktogramų rodo nuolat atnaujinamą atitinkamų programų ar paslaugų informaciją. Atnaujinimai realiuoju laiku pateiks naujausią informaciją iš interneto, naujienas, nuorodas ir naujausią žinias iš socialinių tinklalapių tiesiogiai į pradinį telefono ekraną. Ekrano langai, skirti žmonėms, nuotraukoms, biurui, prekyvietei, žaidimams ir muzikai bei vaizdui, užtikrins, kad visas turinys bus jam skirtoje vietoje. </p>
<p>Patobulintas dalinimasis multimedijos turiniu – dar viena labai svarbi funkcija. Su Omnia 7 prieiga prie įvairių socialinių tinklų ir nuotraukų talpinimo portalų visada po ranka, todėl galima, spustelėjus vieną mygtuką, draugui persiųsti nuotraukas ir pasidalinti savo turiniu.<br /></p>
