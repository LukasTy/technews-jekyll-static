---
layout: post
status: publish
published: true
title: "Žvilgsnis į nešiojamojo kompiuterio aušintuvą iš TrippLite"
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 96
wordpress_url: http://localhost/site/new/zvilgsnis_i_nesiojamojo_kompiuterio_ausintuva_is_tripplite/
date: '2009-01-24 00:20:45 +0200'
date_gmt: '2009-01-24 00:20:45 +0200'
categories:
- Aušinimas
- Apžvalgos
---
<p>Šiandien susidursite su dar vienu jau matytos kompanijos <i>TrippLite</i> produktu – nešiojamųjų kompiuterių aušintuvu. Tai dar vienas <i>Noteables</i> serijos atstovas – <i>NC2004EC</i> modelis. Ankstesnis testuotas bendrovės produktas buvo visai įdomus sprendimas saugantiems savo asmeninę informaciją, bet visgi turėjo pastebimų trūkumų. Šiandien turime galimybę pažvelgti į produktą skirtą tiems, kurie nori apginti savo nešiojamąjį nuo perkaitimo, o mes, vyrai, ir savo sveikatą :). Pasak kai kurių mokslininkų karštas nešiojamasis laikomas ant kelių gali padaryti nepataisomą poveikį išskirtinei vyrų organų sistemai. </p>
<p>Be abejonės, suprantate apie ką kalbu, tačiau palikime šiuos reikalus nuošalyje ir judėkime prie produkto apžvalgos. Ji nebus labai didelės apimties, nes tai produktas, kuriam nereikia sudėtingos montavimo sistemos. Antra – buvo susidurta su problemomis, apie kurias šiek tiek vėliau. Kaip jau minėjau, šis <i>TrippLite</i> produktas skirtas visų nešiojamojo kompiuterių komponentų vėsinimui, ir taip pat atstoja įrenginio padėklą.</p>
<p><b>Turinys:</b><br />
<br /><b>Pakuotė ir dizainas</b><br />
<br /><b>Instaliacija ir veikimas</b><br />
<br /><b>Išvados</b></p>
<p><b>Pakuotė ir dizainas</b> </p>
<p>Šio <i>TrippLite</i> produkto pakuotė labai neįprasta. Praktiškai visa ji pagaminta iš gana kieto permatomo plastiko ir platėja į apačią. Keliose vietose yra iškilimų – ten matome guminius elementus, kurie turėtų padėti nešiojamajam nenuslysti nuo aušintuvo net jei šis yra padėtas nevisiškai lygiai. Šios dėžės atidarymas sukėlė tokių pačių problemų kaip ir seniau matytas <i>TrippLite</i> produktas. Vėlgi teko naudoti aštrius daiktus ir brutalią jėgą norint palaužti itin tvirtą pakuotę :). Žinoma, tai nėra didelis minusas, nes tokio tipo įpakavimas neturėtų būti pažeistas netgi ir blogesnėse sąlygose. </p>
<p><img src=" http://akuba.technews.lt/TrippLite%20cooler/Pakuote.jpg" /></p>
<p>Pagaliau nugalėjus „kiautą“ galime pažvelgti į tai, kas yra po juo. Daug papildomos įrangos čia neradau – vos vieną maitinimo kabelį. Žinoma, ko daugiau gali prireikti? Aušintuvui energija tiekiama iš nešiojamojo kompiuterio per USB jungtį, o kabelio ilgis siekia maždaug 80 cm. To pilnai pakanka, kartais net norėtųsi jį patrumpinti dėl papildomos laidų painiavos. Kaip jau minėjau, ant tos pusės kur dedamas nešiojamasis yra du guminiai elementai prilaikantys kompiuterį ir paliekantys tarp jų tarpą. Taip pasielgta dėl to, kad ventiliatorius turėtų erdvės ištraukti karštą orą iš po kompiuterio ir išpūsti jį tiesiai už ekrano. </p>
<p><a class="ns" href="http://akuba.technews.lt/TrippLite%20cooler/Kabelis.jpg">
<div class="imgright"><img src="http://akuba.technews.lt/TrippLite%20cooler/Kabelis_maza.jpg" border="1" /></div>
<p></a><a class="ns" href="http://akuba.technews.lt/TrippLite%20cooler//guminiai%20elementai.jpg"><br /><img src="http://akuba.technews.lt/TrippLite%20cooler//guminiai%20elementai_maza.jpg" /><br /></a></p>
<p>Ventiliatoriaus plotas apima praktiškai visus daugiausiai šilumos išskiriančius komponentus. Pats korpusas yra pagamintas iš kietos sidabro spalvos plastmasės, kuri, nors ir lengva, atrodo šiek tiek pigiai. Ventiliatoriaus mentelės yra pagamintos iš minkštos juodos plastmasės, išbandžius jos tvirtumą (besisukant ventiliatoriui staigiai įkišau nedidelį kietesnės plastmasės pagaliuką) likau nusivylęs. Mentelė lūžo ir išlėkė pro oro išėjimo angą. Apačioje yra net aštuoni panašūs, bet žemesni, guminiai laikikliai, kurie neleidžia kompiuteriui slysti stalo paviršiumi. Šioje įrenginio dalyje taip pat rasime ir specifikacijas, apie kurias jau kitoje pastraipoje.</p>
<p><a class="ns" href="http://akuba.technews.lt/TrippLite%20cooler/is_virsaus.jpg">
<div class="imgright"><img src="http://akuba.technews.lt/TrippLite%20cooler/is_virsaus_maza.jpg" border="1" /></div>
<p></a><a class="ns" href="http://akuba.technews.lt/TrippLite%20cooler/is_apacios.jpg"><br /><img src="http://akuba.technews.lt/TrippLite%20cooler/is_apacios_maza.jpg" /><br /></a></p>
<p>Sužinoję, kad ventiliatoriaus apsisukimų skaičius tesiekia vos 600 aps./min, turbūt pasakysite, kad aušinimo efektyvumas yra labai prastas. Neskubėkite, ventiliatoriaus skersmuo - 16 cm ir būtent dėl šios priežasties oro srautas siekia net 80 CFM. Tai lygiai tiek pat, kaip 1500 aps./min besisukančio 12 cm ventiliatoriaus. Dėl mažų apsukų skleidžiamas triukšmas yra labai nedidelis – 16 dBA. Yra naudojama 5 V įtampa, srovės stipris siekia 180 mA, o taip galima suskaičiuoti, kiek įrenginys sunaudoja elektros energijos – 0,9 W. Pasak kompanijos, ventiliatorius be sutrikimų turėtų dirbti 80 000 valandų. Aušintuvas yra 15 mm aukščio, 225 mm ilgio, 300 mm pločio ir sveria 327 gramus.</p>
<p><b>Instaliacija ir veikimas</b> </p>
<p><a class="ns" href="http://akuba.technews.lt/TrippLite%20cooler/varztas.jpg">
<div class="imgright"><img src="http://akuba.technews.lt/TrippLite%20cooler/varztas_maza.jpg" border="1" /></div>
<p></a><a class="ns" href="http://akuba.technews.lt/TrippLite%20cooler/suluzusi%20mentele.jpg"><br /><img src="http://akuba.technews.lt/TrippLite%20cooler/suluzusi%20mentele_maza.jpg" /><br /></a></p>
<p><i>TrippLite</i> aušintuvui nereikia jokio papildomo montavimo. Užtenka tiesiog prijungti laidą prie galinės aušintuvo dalies, o kitą galą į bet kurią USB jungtį ir ventiliatorius įsijungia. Guminiai laikikliai savo darbą atlieka tikrai gerai, neslysta nei kompiuteris, nei aušintuvas ant stalo ar kito paviršiaus. Ventiliatoriaus beveik nesigirdi, o jei jis yra po nešiojamuoju, jo veikimą užgožia nešiojamojo kompiuterio aušinimo komponentai. </p>
<p><img src="http://akuba.technews.lt/TrippLite%20cooler/NB_cooler.jpg" /></p>
<p><a class="ns" href="http://akuba.technews.lt/TrippLite%20cooler/beyond%20NB.jpg">
<div class="imgright"><img src="http://akuba.technews.lt/TrippLite%20cooler/beyond%20NB_maza.jpg" border="1" /></div>
<p></a>Šiandien neturėjau galimybės atlikti testų, dėl to tenka labai apgailestauti. Senukas <i>HP Pavilion</i> niekaip nenorėjo draugauti su programine įranga rodančia temperatūrą. <i>Ubuntu</i> sistemoje veikiantis <i>lm-sensors</i> niekaip nerado sensorių, o galbūt jų čia išvis ir nėra. :) Išorės temperatūras pamatavau tik su stalinio kompiuterio ventiliatorių valdiklio sensoriais. Rezultatai, žinoma, nieko aiškaus nepasakė – nenaudojant aušintuvo temperatūros buvo keliais laipsniai aukštesnės nei su juo. Neabejoju, kad vidinius komponentus sušildomą orą tokio dydžio ventiliatorius turėtų ištraukti pakankamai efektyviai.</p>
<p><b>Išvados</b></p>
<p>Nors ir apžvalga nebuvo pilnavertė, galėjote susidaryti bendrą vaizdą apie produktą. Aušintuvas galėtų būti šiek tiek tvirtesnis, tačiau dėl savo lieknumo jis yra lengvas ir be problemų pernešamas. Didelis ventiliatorius sukuria tikrai didelį oro srautą, o aušintuvo korpusas tuo tarpu neslysta stalo paviršiumi. Tiems, kas nori tylaus ir lengvo įrenginio, kuris galėtų atvėsinti nešiojamąjį kompiuterį ir tai padaryti už pakankamai nedidelę 30 dolerių sumą, <i>TrippLite</i> produktas bus visai neprastas pasirinkimas.</p>
<p>Dėkojame Sabrina Castro iš <a class="ns" href="http://www.tripplite.com/">TrippLite</a> už suteiktą galimybę testuoti produktą. </p>
<p>Autorius: <a class="ns" href="http://www.technews.lt/user/1">Wicked Akuba</a><br /></p>
