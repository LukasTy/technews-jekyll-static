---
layout: post
status: publish
published: true
title: AMD prie 28nm vaizdo plokščių gamybos greičiausiai pereis 2012-ųjų antrą ketvirtį
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 5606
wordpress_url: http://localhost/site/new/amd_prie_28nm_vaizdo_ploksciu_gamybos_greiciausiai_pereis_2012uju_antra_ketvirti/
date: '2011-02-23 18:50:06 +0200'
date_gmt: '2011-02-23 18:50:06 +0200'
categories:
- Naujienos
---
<div class="imgright"><img src="http://t2.gstatic.com/images?q=tbn:7-8qjOMhnnO5MM:http://www.brandsoftheworld.com/brands/0021/5470/brand.gif"  /></div>
<p>Kompanija AMD, užsiimanti centrinių procesorių bei vaizdo plokščių gamyba, prie pažangesnio 28nm grafinių lustų gamybos etapo greičiausiai pereis 2012-ų metų antrajame ketvirtyje.</p>
<p>AMD varžovas vaizdo plokščių rinkoje nVIDIA neseniai pristatytose informacinėse skaidrėse atskleidė, jog ji bus pasirengusi pereiti prie 28nm 2012-ųjų viduryje. Skirtingai nei nVIDIA, kuri turi kontraktą tik su puslaidininkų gamintoju TSMC, AMD bendradarbiauja ir dar su vienu lustų gamintoju - GlobalFoundries. Nors pastarasis neturi didelės patirties grafikos lustų gamyboje, išskyrus gaminant hibridinius 32nm Liano APUs, GlobalFoundries jau antrajame šių metų ketvirtyje turėtų paruošti 28nm gaminių pavyzdžius savo artimiausiems partneriams. Kai kurių analitikų teigimu, tai gali lemti, jog AMD mobilius 28nm grafinius lustus bus galima išvysti jau šių metų pabaigoje.</p>
<p>Kiti šaltiniai praneša, jog AMD savo žvilgsnį vis dėlto nukreips į labiau patyrusią TSMC, kuri 28nm produktus galės pateikti ne anksčiau kaip 2012-ųjų antrajame ketvirtyje. Gamybos pradžioje TSMC gebės paruošti iki 5000 vienetų silicio plokštelių, iš kurių pagaminti 28nm lustai pirmiausia bus skirti Apple, nVIDIA, Qualcomm bei Texas Instruments kompanijoms.</p>
