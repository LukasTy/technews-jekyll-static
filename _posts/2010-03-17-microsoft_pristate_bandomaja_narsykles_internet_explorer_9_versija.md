---
layout: post
status: publish
published: true
title: Microsoft pristatė bandomąją naršyklės IE 9 versiją
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4675
wordpress_url: http://localhost/site/new/microsoft_pristate_bandomaja_narsykles_internet_explorer_9_versija/
date: '2010-03-17 15:59:01 +0200'
date_gmt: '2010-03-17 15:59:01 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:BjDIi0EgEOOeeM:http://www.turners.co.nz/About/news/PublishingImages/General%2520Logos/internet-explorer-logo.jpg"  /></div>
<p>Interneto dizainerių ir kūrėjų konferencijoje MIX10 programinės įrangos gamintoja Microsoft tęsia naujienų pristatymą, kuris patvirtina kompanijos pasiryžimą tobulinti naršymą internete. Microsoft pristatė ankstyvą naršyklės Internet Explorer 9 versiją, kuri leis programuotojams iš anksto įvertinti pasikeitimus susijusius su naršyklės galimybėmis, veikimu ir standartų palaikymu. </p>
<p>Pasak Dean Hachamovitch, Internet Explorer naršyklės vadovo, pristačiusio bandomąją versiją programuotojams, naujovės leis kūrėjams naudoti tuos pačius programinius kodus ir sukurti labai funkcionalias programas internetui, kurios visiškai išnaudos šiuolaikinio asmeninio kompiuterio ir operacinės sistemos technines galimybes.</p>
<p><b>Spartinimas technine įranga padidins kūrėjų ir vartotojų lūkesčius</b></p>
<p>Konferencijoje Microsoft  pademonstravo naują JavaScript variklį, kuris žymiai efektyviau išnaudos šiandieninių vaizdo plokščių procesorių branduolius interneto puslapių atvaizdavimui. Dėl to vartotojai interneto puslapius galės naršyti greičiau ir nuosaikiau, o tinklalapių kūrėjai turės neribotas galimybes išnaudoti naujus naršyklių standartus.</p>
<p>„Naršyklė  Internet Explorer 9 yra pirmoji, kuri leis programuotojams ir vartotojams visiškai išnaudoti šiandieninių kompiuterių techniką ir operacinės sistemos Windows galimybes.“, – sakė Dean Hachamovitch.</p>
<p>Pasibaigus MIX10 konferencijai programuotojai galės stebėti Microsoft naršyklės kūrimo procesą ir pateikti savo pastabas apie Internet Explorer 9 tobulinimą. Visi interneto programų kūrėjai gali parsisiųsti testavimams skirtą Internet Explorer 9 versiją iš tinklalapio www.IETestDrive.com</p>
<p><b>HTML5 standartas – naujos naršyklės centre</b></p>
<p>Microsoft MIX10 konferencijos metu detalizavo išplėstą palaikymą tinklalapių kūrimo kalbos standarto HTML5 specifikacijoms: CSS3, SVG, XHTML „ardymui“, vaizdo ir garso žymoms (angl. tags), naudojančioms standartinius (H.264/MPEG4 ir MP3/ACC) kodekus ir kitoms.</p>
<p>Didelis Microsoft dėmesys standartui HTML5 ir išplėstas jo palaikymas rodo, kad tai bus svarbiausias akcentas tolimesniame Internet Explorer 9 naršyklės kūrime. Pasak kompanijos atstovų, naršyklių kūrėjams pagerinus standartų palaikymą, programuotojams bus paprasčiau kurti tinklalapius skirtingoms naršyklėms, o vartotojams interneto puslapiai visada atrodys vienodai, nesvarbu kokią naršyklę jie naudoja. Todėl visiems interneto projektų kūrėjams rekomenduojama savo projektuose išbandyti ankstyvą Internet Explorer 9 versiją, jau palaikančią HTML5 standartą.</p>
