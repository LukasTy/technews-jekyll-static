---
layout: post
status: publish
published: true
title: Pirmoji pasaulyje 3D namų kino sistema iš Samsung
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4813
wordpress_url: http://localhost/site/new/pirmoji_pasaulyje_3d_namu_kino_sistema_is_samsung/
date: '2010-05-19 16:46:40 +0300'
date_gmt: '2010-05-19 16:46:40 +0300'
categories:
- Naujienos
---
<div class="imgright"><img src="http://www.part.lt/img/030c98a1903838e5988ac0230820ec4a270.jpg"  /></div>
<p>Samsung išleido pirmąją pasaulyje trimačio namų kino sistemą, kuri atkuria nepriekaištingą trimatį vaizdą ir garsą. Šiuo metu Samsung pasiūlė rinkai trimačių produktų komplektą, kurį sudaro trimačiai televizoriai, Blu-ray grotuvai ir akiniai.</p>
<p>„Siekdama patenkinti klientų poreikius ir išlaikyti savo, kaip pasaulinės lyderės, kuriančios skaitmenines technologijas, pozicijas, Samsung sukūrė trimačio namų kino sistemą ir toliau vartotojams teiks savo klasėje geriausius trimačius įrenginius.“, – sakė Yang Kyu Kim, Samsung Electronics vizualinių ekranų padalinio pardavimų ir rinkodaros vyresnysis prezidentas. </p>
<p>Namų kino sistema sukurta remiantis patirtimi, įgyta dirbant su trimate technologija, kuri buvo įdiegta Full HD LED televizoriuose ir Blu-ray grotuvuose, pristatytuose šių metų pradžioje. Visi naujieji Samsung modeliai ypač tikroviškai atkuria trimačius vaizdus ir turi itin mažą poveikį akims, todėl nesukelia galvos skausmų.</p>
<p>Namų kino sistemoje įmontuota technologija Crystal Amp Pro, sumažinanti garso iškraipymus ir trikdžius. Be to, dėl sustiprinto garso signalo garsas yra švaresnis ir aiškesnis. Automatinis garso srauto nustatymas leidžia išmatuoti atstumą tarp garsiakalbio ir klausytojo bei užtikrina geriausią garso atkūrimą. Naujoji namų kino akustinė sistema taip pat papildyta dviem vertikaliais garsiakalbiais ir 1330 W stiprintuvu, kurie, kitaip nei įprastos akustinės sistemos, sukuria platų erdvinį trimačio formato garso skambesį. Taip namuose sukuriamas ypač tikroviškas ir įspūdingas trimatis efektas.</p>
<p>Naudojant namų kino sistemoje įdiegtas technologijas galima atkurti informaciją, kuri saugoma kompiuteriuose ar mobiliuosiuose telefonuose, bei gauti nemokamą informaciją internetu, pavyzdžiui, naujienas, orų prognozes, akcijų kainas, UCC, filmus ir kt. Beje, turinys ir programinė įranga atnaujinama automatiškai.</p>
<p><img src="http://www.part.lt/img/67a754eeecdf56f7042149669d3261f9396.JPG" /></p>
