---
layout: post
status: publish
published: true
title: Pasirodė Internet Explorer 9 bandomoji versija
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5095
wordpress_url: http://localhost/site/new/pasirode_internet_explorer_9_bandomoji_versija/
date: '2010-09-16 14:07:42 +0300'
date_gmt: '2010-09-16 14:07:42 +0300'
categories:
- Naujienos
---
<div class="imgright"><img src="http://t0.gstatic.com/images?q=tbn:BjDIi0EgEOOeeM:http://www.turners.co.nz/About/news/PublishingImages/General%2520Logos/internet-explorer-logo.jpg"  /></div>
<p>Bendrovė Microsoft paskelbė, kad nuo šiandien viso pasaulio vartotojai jau gali atsisiųsti naujosios interneto naršyklės Internet Explorer 9 bandomają versiją. Prie naujos kartos naršyklės kūrimo prisidėjo daugiau nei 70 didžiausių pasaulyje interneto tinklalapių. Microsoft atstovų teigimu, Internet Explorer 9 bus greitesnė ir patikimesnė bei derės su Windows 7 operacine sistema.</p>
<p>Internet Explorer 9 kūrę partneriai ir dizaineriai bendrai pritraukia daugiau nei 800 milijonų interneto lankytojų – daugiau nei du trečdalius visų aktyvių interneto vartotojų. Kūrėjų teigimu, naršyklė, išnaudodama Windows 7 galimybes, vartotojams, besilankantis partnerių portaluose, suteiks naujų įspūdžių. </p>
<p>Tarp interneto gigantų, bendradarbiavusių su Internet Explorer 9 kūrėjais, yra didžiausi interneto socialiniai tinklai Facebook, Myspace, LinkedIn, Netlog, Twitter, didžiausias interneto prekybos portalas Amazon.com, aukcionų portalas eBay, pramogų informacijos portalas IMDB.com ir kiti.</p>
<p>„Didžiausią laiko dalį internete praleidžiame naršydami po įvairiausius tinklalapius, todėl interneto naršyklė turėtų atskleisti geriausias jų savybes. Tinklalapio vaizdas Internet Explorer 9 naršyklėje nuo šiol yra gyvesnis ir sodresnis, todėl didelė dalis interneto portalų, taip pat ir lietuviškų tinklalapių kūrėjai, norėjo prisijungti prie naršyklės kūrimo ir pristatyti anksčiau nematytas galimybes.“, – sakė Aleksandras Golod, Windows produktų grupės vadovas Baltijos šalims.</p>
<p>Naujosios naršyklės veikimo principus, dar kuriant Internet Explorer 9, galėjo išbandyti interneto projektų programuotojai – Microsoft kas du mėnesius pateikdavo testines versijas laisvam parsisiuntimui. „Mes turėjome galimybę dar nepasirodžius beta versijai pasitikrinti, kaip bus vaizduojamos mūsų interneto svetainės, kaip elgsis programos. Tai naujas ir labai pozityvus naršyklių kūrimo proceso aspektas.“, - sakė Darius Bisikirskas, vartotojo sąsajos ekspertas iš el. verslo vystymo bendrovės Net Frequency.</p>
<p>Naujoji Internet Explorer 9 naršyklė rodo daugiau tinklalapio raiškos taškų, todėl vaizdas tampa ryškesnis ir sodresnis nei kitose interneto naršyklėse. Kūrėjų teigimu, naujos naršyklės funkcijos leis vartotojams pajausti, tarsi jie naudotų savo asmeninio kompiuterio programas, o ne naršytų internete.</p>
<p>Naršyklė Internet Explorer 9 leidžia išnaudoti techninės įrangos ir Windows 7 operacinės sistemos galimybes bei palaiko tokius naujus interneto standartus kaip HTML5, SVG (Scalable Vector Graphics), CSS3. Dabar programuotojai gali būti tikri, kad jų sukurti portalų aprašai veiks naudojant visas modernias naršykles.</p>
<p>„Naujausio interneto standarto HTML5 palaikymas naršyklėje Internet Explorer 9 mums suteiks labai galingus įrankius ateityje leisiančius žymiai efektyviau ir paprasčiau patenkinti internautų poreikius. Vien tik naršyklės galimybė atvaizduoti multimedijos elementus be Flash papildinio, mums leis daugiau eksperimentuoti su video turiniu ir didins tokio turinio pasiekiamumą.”, - sakė interneto sprendimų agentūros Kryptis direktorė Vaiva Lukminaitė.</p>
<p>Internet Explorer 9 gali išnaudoti 90 proc. kompiuterio techninių resursų galimybių – daugiau nei bet kuri kita naršylė. Internet Explorer 9 visiškai palaiko HTML5 formatą, todėl grafiniams vaizdams perteikti daugiau naudojamas grafinis procesorius, o ne pagrindinis kompiuterio procesorius.</p>
