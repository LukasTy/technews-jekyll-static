---
layout: post
status: publish
published: true
title: MSI Radeon HD 6870 Hawk vaizdo plokštė
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6182
wordpress_url: http://localhost/site/new/msi_radeon_hd_6870_hawk_vaizdo_plokste/
date: '2011-11-19 16:07:14 +0200'
date_gmt: '2011-11-19 16:07:14 +0200'
categories:
- Vaizdo plokštės
- Apžvalgos
---
<p>Veikiausiai atsitikus taip, jog naujos kartos AMD ir nVidia vaizdo posistemiai pasirodys tik kitais metais, mes dar turime šiek tiek laiko apžvelgti esamų kartų produktus iš abiejų stovyklų. Šį kartą mūsų testavimo poligone trūkstama dalis iš AMD – Radeon HD 6870.</p>
<p>>Šiek tiek apie MSI<br />
<br />>Pakuotė<br />
<br />>AMD Radeon HD 6870 pozicija rinkoje<br />
<br />>Vaizdo plokštė iš arčiau<br />
<br />>Bendros Radeon HD 6870 ir konkurentų specifikacijos<br />
<br />>Žaidimų testai<br />
<br />>Kiti testai<br />
<br />>Spartinimas<br />
<br />>Išvada</p>
<p><b>Šiek tiek apie MSI</b></p>
<p>MSI (MicroStar) - gerai tiek Lietuvoje, tiek ir visame pasaulyje žinomas gamintojas, kokybiškais gaminiais užsitarnavęs pirkėjų palankumą. 1986 metais įsikūrusi kompanija geriausiai visiems pažįstama kaip pagrindinių plokščių gamintoja, tačiau jos prekių asortimente randame ir platų vaizdo plokščių, nešiojamų kompiuterių, „barebone“ rinkinių ir netgi serverių įrangos pasirinkimą. Kompanija savo padalinius turi Kinijoje, Čekijoje, Honkonge, Japonijoje, Korėjoje, Indijoje, Taivane, JAV, Kanadoje, Brazilijoje, Vokietijoje, Prancūzijoje, Australijoje, Nyderlanduose, Turkijoje, Jungtinėje Karalystėje, Rusijoje, Ukrainoje, Serbijoje ir Lenkijoje.</p>
<p><b>Pakuotė</b></p>
<p>Kaip ir visad, pradėsime nuo produkto pakuotės. Pavadinimą veikiausiai perskaitėte jau visi, tačiau priminsiu, jog mūsų testavimo poligone – nestandartinis AMD Radeon HD 6870 variantas iš MSI turintis priedėlį Hawk, kuris reiškia papildomas gėrybes pakuotėje ir didesnį numatytąjį branduolio dažnį.</p>
<p>Vaizdo posistemis atkeliavo milžiniškoje pakuotėje, kurios priekinėje pusėje nurodoma, jog šis produktas turi R6870 Hawk vardą, pasižymi GDDR5 tipo darbine atminti, kurios čia 1GB, o svarbiausia, kad turi nestandartinį aušinimo sprendimą ir net dvi DisplayPort išvestis galinėje vaizdo posistemio dalyje.</p>
<p>Galinėje dalyje informacijos kiek daugiau, tačiau išskyrus daugybės AMD technologijų paminėjimo, kaip kad AMD Avivo, AMD Eyefinity ar AMD Stream, nieko labai svarbaus nematyti. Visgi naudingos ir naujos informacijos yra. MSI teigia, jog norint naudotis šia vaizdo plokšte reikėtų turėti bent jau 500W ar didesnės galios maitinimo bloką, o atminties pralaida šiame gaminyje – 256 bitai.</p>
<p><a class="ns" href=" http://technews.lt/SB/HD%206870/Dideles/2.jpg">
<div class="imgright"><img src=" http://technews.lt/SB/HD%206870/Mazos/2.jpg"  /></div>
<p></a><a class="ns" href=" http://technews.lt/SB/HD%206870/Dideles/1.jpg"><br /><img src=" http://technews.lt/SB/HD%206870/Mazos/1.jpg" /><br /></a></p>
<p>Visai kas kita mums pasirodė iš dalies atidarius dėžutę. MSI R6870 Hawk įpakuota tokioje pakuotėje, kurios priekinė dalis pasikelia į viršų atskleisdama dar daugiau detalių apie gaminį, o pro plastmasinį dangtį galime išvysti dalį paties grafinio posistemio aušinimo sprendimo.</p>
<p>Čia nurodoma daugybe įvairių dalykėlių už kuriuos ir mokame daugiau, nei įprastai. Su MSI Afterburner programine įranga galime keisti net trijų parametrų voltažą, įskaitant branduolio ir darbinės atminties, čia naudojama 8+2 fazių energijos tiekimo sistema, o Military Class II komponentai panaudoti vaizdo plokštėje jai turėtų leisti veikti kiek ilgiau, nei naudojant įprastus komponentus.</p>
<p><a class="ns" href=" http://technews.lt/SB/HD%206870/Dideles/4.jpg">
<div class="imgright"><img src=" http://technews.lt/SB/HD%206870/Mazos/4.jpg"  /></div>
<p></a><a class="ns" href=" http://technews.lt/SB/HD%206870/Dideles/3.jpg"><br /><img src=" http://technews.lt/SB/HD%206870/Mazos/3.jpg" /><br /></a></p>
<p>Apatinėje dalyje, kaip jau minėjau, pro plastmasinį dangtį matome dalį vaizdo posistemio aušinimo sprendimo, dar žemiau apie jį būtent ir kalbama. Naujasis MSI Twin Frozr III aušintuvas sukuria net apie 20 procentų daugiau oro srauto nei įprastai, kas, žinoma, sumažina lusto esančio R6870 Hawk viduje kaitimą, tačiau nepaisant didesnio sukuriamo oro srauto šis MSI sprendimas yra tylesnis, nei standartinis variantas AMD Radeon HD 6870 vaizdo posistemiuose.</p>
<p>Pagaliau visiškai atidarę pakuotę ir nuėmę plastmasinį dangtį mes išvystame MSI R6870 Hawk vaizdo posistemį, vartotojo vadovą, kompaktinį tvarkyklių diską, kurį reikėtų iškart išmesti ir parsisiųsti naujausias tvarkyles iš AMD tinklapio, tris laidus matuoti voltažui, apie ką pakalbėsime kiek vėliau apžiūrėdami vaizdo posistemį, DVI adapterį ir vieną miniDisplayPort į DisplayPort adapterį. </p>
<p><a class="ns" href=" http://technews.lt/SB/HD%206870/Dideles/6.jpg">
<div class="imgright"><img src=" http://technews.lt/SB/HD%206870/Mazos/6.jpg"  /></div>
<p></a><a class="ns" href=" http://technews.lt/SB/HD%206870/Dideles/5.jpg"><br /><img src=" http://technews.lt/SB/HD%206870/Mazos/5.jpg" /><br /></a></p>
<p><b>AMD Radeon HD 6870 pozicija rinkoje</b></p>
<p>Šioje pastraipoje mes turime trumpam nutolti nuo MSI R6870 Hawk vaizdo posistemio ir bendrai pakalbėti apie Radeon HD 6870 produkto poziciją rinkoje. Kad tai atliktumėme, turime žvilgtelti ne tik į esamas AMD ir nVidia kartas, tačiau ir sugrįžti šiek tiek į praeitį.</p>
<p>Manau daugelis iš jūsų žino tai, jog AMD Radeon HD 5000 šeimoje sparčiausi vieno lusto gaminiai buvo iš AMD Radeon HD 5800 serijos, tačiau su nauja Radeon HD 6000 šeima taip nenutiko. Atsitiko taip, kad AMD panoro panaudoti visiškai naują vardinimo schemą. Tai reiškia, jog Radeon HD 6800 yra ne aukščiausios klasės gaminiai savo šeimoje, o skirti vidutinei klasei.</p>
<p>Noriu pasakyti, kad Barts kodinį vardą turinčiu lustu pagrįstos AMD Radeon HD 6850 ir Radeon HD 6870 vaizdo plokštės nėra spartesnės už Radeon HD 5800 seriją. Štai Radeon HD 6850 yra spartesnė vaizdo plokštė už Radeon HD 5830, tačiau ne už Radeon HD 5850, kai mūsų bandoma Radeon HD 6870 bus spartesnė už minėtą Radeon HD 5850, tačiau ne už serijos flagmaną Radeon HD 5870.</p>
<p>Iš dalies tai parodo ir specifikacijos. AMD Radeon HD 6850 turi 960 šešėlinių vienetų, 32 ROP vienetus, šio vaizdo posistemio lusto dažnis yra 775MHz, o atminties – 1000MHz. Spartesnis iš senesnės kartos HD 5850 turi net 1440 šešėlinių vienetų, tuos pačius 32 ROP vienetus, o dažniai labai panašūs, tiksliau 725MHz branduoliui ir  1000MHz atminčiai. Dėl daugiau šešėlinių vienetų HD 5850 ir yra kiek spartesnė.</p>
<p><center><br /><img src=" http://technews.lt/SB/HD%206870/Dideles/GPU-Z.jpg" /><br /></center></p>
<p>Panašiai yra kalbant ir apie mūsų bandomą HD 6870. Ji naudoja „neapkarpytą“ Barts lustą, kuris turi 1120 šešėlinių vienetų, 32 ROP vienetus, jo lusto dažnis 900MHz, o atminties – 1050MHz. Spartesnis HD 5870 tuo tarpu turi netgi 1600 šešėlinių vienetų, 32 ROP vienetus ir nors jo lusto dažnis mažesnis ir yra 850MHz, tačiau viską atperka didesnis atminties dažnis, esantis 1200MHz, bei daugiau šešėlinių vienetų.</p>
<p>Iš pat pradžių AMD Radeon HD 6800 serija neturėjo rimtų konkurentų savo kainos zonoje, nes HD 6850 lenkė nVidia GeForce GTX 460 768MB, o HD 6870 testuose gana akivaizdžiai buvo geresnė už kiek pigesnę GeForce GTX 460 1GB, tačiau nVidia į tai sureagavo ir pristatė atitinkamą gaminį – GeForce GTX 560, kurį mes, beje, esame apžvelgę kiek ankščiau.</p>
<p>Mes neturime AMD Radeon HD 5870 vaizdo posistemio ir nesužinosime, kiek gi šis yra spartesni už naujos serijos HD 6870 gaminį, tačiau konkurentams pastarajam posistemiui yra. Kai GeForce GTX 550 Ti yra kažkur toli, toli iš blogosios pusės, konkurenciją jam sudarys GTX 560. Į AMD Radeon HD 6870 ir nVidia GeForce GTX 560 kovą mes ir kreipsime didžiausią dėmesį šioje apžvalgoje.</p>
<p><b>Vaizdo plokštė iš arčiau</b></p>
<p>Šiame skyrelyje mes šiek tiek atsiribosime nuo standartinio AMD Radeon HD 6870 varianto, apie kurį kalbėjome praėjusiame skyrelyje. Visą dėmesį sutelksime į MSI Radoen HD 6870 Hawk modelį, jo išskirtines ypatybes bei naująjį Twin Frozr III aušinimo sprendimą.</p>
<p>Žvelgiant bendrai į vaizdo plokštę galiu pasakyti, kad ji gana ilgoka, tačiau sistemoje neužims daugiau dviejų lizdų, kas reiškia, jog sujungti tokius du vaizdo posistemius norintiems problemų kilti neturėtų. Čia pažiba jau minėtas Twin Frorz III aušintuvas, kuris aprėpia visą vaizdo posistemį, bet apie jį kiek vėliau.</p>
<p><a class="ns" href=" http://technews.lt/SB/HD%206870/Dideles/8.jpg">
<div class="imgright"><img src="http://technews.lt/SB/HD%206870/Mazos/8.jpg"  /></div>
<p></a><a class="ns" href=" http://technews.lt/SB/HD%206870/Dideles/7.jpg"><br /><img src="http://technews.lt/SB/HD%206870/Mazos/7.jpg" /><br /></a></p>
<p><a class="ns" href=" http://technews.lt/SB/HD%206870/Dideles/10.jpg">
<div class="imgright"><img src="http://technews.lt/SB/HD%206870/Mazos/10.jpg"  /></div>
<p></a><a class="ns" href=" http://technews.lt/SB/HD%206870/Dideles/9.jpg"><br /><img src="http://technews.lt/SB/HD%206870/Mazos/9.jpg" /><br /></a></p>
<p>Kaip matote, HD 6870 Hawk turi dvi miniDisplayPort jungtis, dvi DVI jungtis ir vieną HDMI išvestį. Tokį jungčių arsenalą, deja, gali pasiūlyti tik AMD partneriai, nes nVidia taiko visiškai kitokią politiką. Štai AMD vaizdo posistemius gaminančios kompanijos gali laisvai kombinuoti šešias TMDS linijas į tokią išvesčių konfigūraciją, kokios jos nori. Kai mūsų bandytame HD 6870 konkurente GTX 560 iš Gigabyte mes matėme tik DVI ir HDMI jungtis, čia randame visas tris populiariausias – ir DVI, ir HDMI, ir DisplayPort.</p>
<p><a class="ns" href=" http://technews.lt/SB/HD%206870/Dideles/12.jpg">
<div class="imgright"><img src="http://technews.lt/SB/HD%206870/Mazos/12.jpg"  /></div>
<p></a><a class="ns" href=" http://technews.lt/SB/HD%206870/Dideles/11.jpg"><br /><img src="http://technews.lt/SB/HD%206870/Mazos/11.jpg" /><br /></a></p>
<p>Kaip jau įprasta, kairiame vaizdo plokštės šone randame vieną CrossFire tiltą, kas leidžia sujungti bet kokias dvi HD 6800 serijos vaizdo plokštes, o dešiniame šone – dvi 6 jungčių PCIe energijos jungtis, per kurias vaizdo posistemiui bus tiekiama energija. AMD Barts lustai tikrai nėra labai taupūs, taiga tokios dvi jungtys tiesiog būtinos. Ir, kaip minėjome ankščiau, reikėtų bent jau 500W maitinimo bloko.</p>
<p><a class="ns" href=" http://technews.lt/SB/HD%206870/Dideles/14.jpg">
<div class="imgright"><img src="http://technews.lt/SB/HD%206870/Mazos/14.jpg"  /></div>
<p></a><a class="ns" href=" http://technews.lt/SB/HD%206870/Dideles/13.jpg"><br /><img src="http://technews.lt/SB/HD%206870/Mazos/13.jpg" /><br /></a></p>
<p>Šio vaizdo posistemio pažiba, žinoma, yra masyvus Twin Forzr III aušintuvas. Jame panaudoti net penki šiluminiai vamzdeliai, kurie labai greitai pašalina karštį iš AMD Barts lusto per sprendime esančias aliuminines plokšteles. Karštą orą galiausiai pašalina du 80mm skersmens ventiliatoriai.</p>
<p><a class="ns" href=" http://technews.lt/SB/HD%206870/Dideles/16.jpg">
<div class="imgright"><img src="http://technews.lt/SB/HD%206870/Mazos/16.jpg"  /></div>
<p></a><a class="ns" href=" http://technews.lt/SB/HD%206870/Dideles/15.jpg"><br /><img src="http://technews.lt/SB/HD%206870/Mazos/15.jpg" /><br /></a></p>
<p>Toliau prasideda retai matomi dalykėliai. Vienas iš jų – jungiklis, kuris atrodo yra perimtas iš HD 6900 serijos. Kai iš tiesų šis jungiklis jau minėtoje serijoje turėtų padėti tuo atveju, kai netinkamai įrašomas BIOS atnaujinimas, MSI jo paskirtį pakeitė. Paslinkus jungiklį į vieną pusę, Twin Frozr III ventiliatoriai pereina į tylųjį rėžimą, o paslinkus į kitą pusę, į spartos rėžimą. </p>
<p>MSI Radeon HD 6870 Hawk turi ir dar vieną jungiklį, kuris randamas montažinėje plokštėje. Šis padės spartinant vaizdo plokštę ir naudojant egzotiškus aušinimo sprendimus, nes visiškai pašalins apsaugą nuo per didelio voltažo, taip sugadinant vaizdo plokštę naudojant įprastus aušinimo sprendimus.</p>
<p><img src=" http://technews.lt/SB/HD%206870/Dideles/17.jpg" /></p>
<p>Ir galiausiai noriu atkreipti dėmesį į paskutinį aspektą, tai yra tris mažus baltus jungiklius. Jau minėjau, kad HD 6870 Hawk pakuotėje randame tris laidus matuoti voltažui. Štai čia juos ir įkišame, prijungiame voltmetrą ir gyvai matome kaip keičiasi voltažas jį keliant, sakykime, su MSI Afterburner programine įranga ar tiesiog kiek labiau apkraunant vaizdo posistemį. Trys galimi keitimai, trys ir jungikliai.</p>
<p><img src=" http://technews.lt/SB/HD%206870/Dideles/18.jpg" /></p>
<p>MSI čia montažinę plokštę padarė juodos spalvos kas, manau, labai dera prie to, jog tai spartintojams skirtas gaminys. Kažkur maždaug ties viduriu montažinėje plokštėje yra įsitaisęs AMD Barts XT lustas, o aplink jį išdėlioti aštuoni Hynix GDDR5 atminties lustais, kurie numatyti darbuotis 1250MHz dažniu. Kaip jau galėjote suprasti, kiekvienas iš lustų yra 1 Gbit talpos (128MB), kas bendrai ir sudaro 1GB darbinės atminties. Tiek jos, kaip jau minėjome ankščiau, ir turi MSI Radeon HD 6870 Hawk.</p>
<p><a class="ns" href=" http://technews.lt/SB/HD%206870/Dideles/20.jpg">
<div class="imgright"><img src=" http://technews.lt/SB/HD%206870/Mazos/20.jpg"  /></div>
<p></a><a class="ns" href=" http://technews.lt/SB/HD%206870/Dideles/19.jpg"><br /><img src=" http://technews.lt/SB/HD%206870/Mazos/19.jpg" /><br /></a></p>
<p>Čia naudojamas Barts XT lustas yra kiek gamykliškai paspartintas. Vietoje įprastų 900MHz, čia taktinis dažnis yra 930MHz. Visi kiti parametrai tokie, kokie ir turėtų būti. Lustas turi 1120 šešėlinių vienetų, 32 ROP vienetus ir 1GB GDDR5 darbinę atmintį besidarbuojančią 1050MHz dažniu.</p>
<p><a class="ns" href=" http://technews.lt/SB/HD%206870/Dideles/22.jpg">
<div class="imgright"><img src=" http://technews.lt/SB/HD%206870/Mazos/22.jpg"  /></div>
<p></a><a class="ns" href=" http://technews.lt/SB/HD%206870/Dideles/21.jpg"><br /><img src=" http://technews.lt/SB/HD%206870/Mazos/21.jpg" /><br /></a></p>
<p><b>Bendros Radeon HD 6870 ir konkurentų specifikacijos</b></p>
<p><img src=" http://technews.lt/SB/HD%206870/Testai/lentele.png" /></p>
<p><b>Žaidimų testai</b></p>
<p>• Centrinis procesorius: AMD Phenom II X4 925 @ 3,5GHz<br />
<br />• Pagrindinė plokštė: Gigabyte GA-890FXA-UD7<br />
<br />• Darbinė atmintis: G.Skill Ripjaws DDR3 1600MHz 8GB<br />
<br />• Kietasis diskas: OCZ Vertex 3 240GB<br />
<br />• Maitinimo blokas: Enermax Modu 87+ 900W<br />
<br />• Operacinė sistema: Windows 7 Service Pack 1 64 bitų</p>
<p>Vaizdo plokštes bandėme įvairiuose žaidimuose, tiek AMD, tiek nVidia vaizdo plokštėms palankesniuose. Jei žaidimas turėjo testavimo įrankį, naudojome jį, jei ne, dvi minutes žaidėme tą patį lygį bei naudojomės FRAPS programa. Tai buvo daroma tris kartus iš eilės ir išvedamas kadrų per sekundę vidurkis. Visos vaizdo plokštės buvo testuotos toje pačioje, ankščiau paminėtoje sistemoje. Žaidimų testavimas vyko dvejuose dažniausiai naudojamuose rezoliucijose – 1680x1050 bei 1920x1080.</p>
<p><b>3DMark Vantage</b></p>
<p>Tai praėjusios kartos kompanijos Futuremark testas vaizdo plokščių spartai įvertinti. Jis išnaudoja Microsoft DirectX 10 galimybes. Programa pateikia grafikos plokštės bei procesoriaus įvertinimus. Testai atlikti su Performance nustatymų rinkiniu, pateikiamas tik bendras rezultatas.</p>
<p><img src=" http://technews.lt/SB/HD%206870/Testai/1.png" /></p>
<p>Žinoma, 3DMark Vantage yra sintetinis testas ir galimas daiktas, kad daugelis žaidėjų, kurie rinksis vaizdo posistemį ir žiūrės į testus didelio dėmesio į jį nekreips, tačiau verta pažymėti, kad GTX 560 bazinė versija pagaliau sulaukė konkurencijos. Kad ir nedidele persvara, bet HD 6870 čia aplenkė savo konkurentą.</p>
<p><b>Crysis Warhead</b></p>
<p>Praėjo jau net trys metais nuo pirmosios Crysis versijos pasirodymo, tačiau naujausioji žaidimo versija Crysis Warhead vis dar rodo savo nagus naujos kartos vaizdo posistemiams. Mes vis dar keliamą sau klausimą „ar mano sistema pajėgi parodyti visą Crysis Warhead gražumą?“, o į šį teigiamai gali atsakyti tik tie technikos entuziastai, kurie naudoja pačius galingiausius vaizdo posistemius.</p>
<p><img src=" http://technews.lt/SB/HD%206870/Testai/2.png" /></p>
<p><img src=" http://technews.lt/SB/HD%206870/Testai/3.png" /></p>
<p>Nepaisant to, kad Crysis Warhead lyginant šių dienų standartais jau yra gana senas žaidimas, tačiau jis vis tiek labai tinkamas įvertinti galingiausių vaizdo posistemių pajėgumą. Šiame teste, abejose rezoliucijose, GTX 560 labai nedaug atsilieka nuo HD 5850, o HD 6870 pabėga šiek tiek į priekį.</p>
<p><b>DIRT 2</b></p>
<p>Tai labai daug kompanijos AMD reklamuotas žaidimas, kurio kūrimu rūpinosi Codemaster kompanija. Patobulintas Ego variklis mums ne tik rodo gražius vaizdus, tačiau ir dirba su DirectX 11 API, tad kartu su naujausiomis vaizdo plokštėmis mums pademonstruos, ką gi gali šis naujausias standartas.</p>
<p><img src=" http://technews.lt/SB/HD%206870/Testai/4.png" /></p>
<p><img src=" http://technews.lt/SB/HD%206870/Testai/5.png" /></p>
<p>Nors DIRT 2 visiems žinomas kaip žaidimas labiau palankesnis AMD grafiniams posistemiams, GTX 560 čia laikosi labai neblogai. Kad ir kaip bebūtų, trečią kartą iš eilės gana nedidele persvara HD 6870 lenkia savo tiesioginį konkurentą GTX 560 ir net nežada užleisti pozicijų.</p>
<p><b>Metro 2033</b></p>
<p>Šį žaidimą galime praminti šiuolaikinių vaizdo plokščių „žudiku“, Crysis pasekėju. Šis žaidimas išnaudoja daugybe naujausių DirectX 11 API ypatybių, taigi apkrauna net ir pačias našiausias vaizdo plokštes. Prieš žaidžiant šį žaidimą su DirectX 11 vaizdo plokšte, reikia labai gerai apgalvoti, kokius nustatymus pasirinkti, nebent jūs naudojate gana našią HD 6000 ar GTX 500 serijos vaizdo plokštę.</p>
<p><img src=" http://technews.lt/SB/HD%206870/Testai/6.png" /></p>
<p><img src=" http://technews.lt/SB/HD%206870/Testai/7.png" /></p>
<p>Ir vėlgi vos, vos, tačiau mūsų dviejų vaizdo posistemių kovoje laimi HD 6870. Skirtumas Full HD rezoliucijoje Metro 2033 žaidime toks menkas, kad net galime sakyti, jog tiek GTX 560, tiek ir HD 6870 parodė lygiai tokius pačius rezultatus.</p>
<p><b>Battlefield: Bad Company 2</b></p>
<p>Pirmasis serijos žaidimas, deja, buvo skirtas tik žaidimų kompiuteriams, bet antrosios dalies sulaukėme ir mes, įprastų stalinių bei nešiojamų žaidimų kompiuterių mylėtojai. Dar vienas žaidimas šiame teste, kuris palaiko DirectX 11 API ir mums siūlo pačią geriausią grafiką, kuri yra įmanoma šiuo metu.</p>
<p><img src=" http://technews.lt/SB/HD%206870/Testai/8.png" /></p>
<p><img src=" http://technews.lt/SB/HD%206870/Testai/9.png" /></p>
<p>Atrodo, jog tai tampa tendencija. Kad ir HD 6870 persvara neviršija penkių kadrų per sekundę, tačiau persvara ir išlieka persvara. AMD Radeon HD 6870 bazinė versija kol kas laimėjo visuose testuose, kokius tik bandėme prieš GTX 560 ir mums teliko du žaidimai. Pažiūrėsime, ar kas nors pasikeis.</p>
<p><b>S.T.A.L.K.E.R. Call of Pripyat</b></p>
<p>Ukrainiečių kompanijos GSC Game World trečioji S.T.A.L.K.E.R žaidimų serijos dalis, žinoma Call of Pripyat vardu, pasižymi atnaujintu X-Ray grafikos varikliu, kuris šį kartą turi visas DirectX 11 API ypatybes. Žaidimas demonstruoja pribloškiančius vaizdus, tad nieko keisto, kad aukščiausiais grafikos nustatymais gali mėgautis tik tiek žaidėjai, kurie gali savo vaizdo posistemiui išleisti padorią sumą.</p>
<p><img src=" http://technews.lt/SB/HD%206870/Testai/10.png" /></p>
<p><img src=" http://technews.lt/SB/HD%206870/Testai/11.png" /></p>
<p>Pasikeitimų nematome ir ukrainiečių S.T.A.L.K.E.R. Call of Pripyat žaidime. Vienintelis skirtumas, matyt, yra tas, jog HD 6870 persvara prieš GTX 560 šiek tiek išaugo, lyginant su kitais žaidimais.</p>
<p><b>Crysis 2</b></p>
<p>Tai naujausias žaidimas mūsų vaizdo plokščių testuose. Crysis 2 yra vaizdo plokščių „žudiko“ Crysis įpėdinis ir nors pradžioje naujasis CryEngine 3 variklis mums siūlė kiek nuviliančią grafiką, pasirodę DirectX 11 ir ypač detalios tekstūros paketai viską apvertė aukštyn kojomis. Pagaliau kovodami futuristinėje ateities šaudyklėje galime mėgautis nuostabia grafika.</p>
<p><img src=" http://technews.lt/SB/HD%206870/Testai/12.png" /></p>
<p><img src=" http://technews.lt/SB/HD%206870/Testai/13.png" /></p>
<p>Tenka pastebėti du dalykus. Pirmasis tas, jog pasirodę DirectX 11 ir detalios tekstūros paketai išties įgalino gražesnius vaizdus, tačiau su jais visiškai susidoroja tik ypač aukštos klasės produktai. Antrasis dalykas, kad HD 6870 ir vėl priekyje. AMD Radeon HD 6870 visuose mūsų testuose aplenkė GTX 560.</p>
<p><b>Kiti testai</b></p>
<p>Šį kartą šiame skyrelyje jums ne tik nurodysime, iki kelių laipsnių įkaisdavo mūsų testuojama vaizdo plokštė, tačiau ir tai, kiek apytiksliai energijos ji sunaudota pilnai apkrauta. Kalbant apie testavimo metodiką ties lusto temperatūra, pagrindinę plokštė laikėme ant stalo, vaizdo plokščių aušinimui įtakos nedarė jokie pašaliniai veiksniai. </p>
<p>Naudojome naujausią FurMark programinės įrangos versiją, kuri ypač apkrauna vaizdo plokštę, o posistemį apkraudavome apie 15 minučių ir užsirašydavome FurMark nurodomą rezultatą. Tiesa, žaisdami žaidimus tokių temperatūrų jūs neišvysite, tad FurMark nurodomą rezultatą galime laikyti blogiausio scenarijaus rezultatu. Energijos suvartojimą matavome specialiu prietaisu, lentelėje nurodyta ne visos sistemos, o tik vaizdo posistemio suvartojama energija. Kad būtų galima įvertinti realų energijos suvartojimą, leistas ne sintetinis testas, o žaistas Metro 2033 žaidimas.</p>
<p><img src=" http://technews.lt/SB/HD%206870/Testai/14.png" /></p>
<p><img src=" http://technews.lt/SB/HD%206870/Testai/15.png" /></p>
<p>Kaip ir galėjome nuspėti, naujasis MSI aušinimo sprendimas Twin Frozr III savo darbą atlieka tiesiog fantastiškai. Vaizdo posistemį apkrovus FurMark sintetiniu testu lusto temperatūra nebuvo didesnė kaip 64 laipsniai pagal Celsijų, kas yra labai gerai. Visgi HD 6870 energijos suvartoja daug, o paspartinus vaizdo posistemį suvartojimas dar labiau išaugtų, tačiau viską lyginant su tiesioginiu konkurentu GTX 560, viskas net labai panašu, nors GTX 560 yra šiek tiek ėdresnė. </p>
<p><b>Spartinimas</b></p>
<p>Nėra visiškai jokios priežasties manyti kitaip, jog MSI Radeon HD 6870 Hawk yra tikriems technikos entuziastams skirtas gaminys, kurį būtina spartinti, tačiau mes susidūrėme su problemomis. Taip, mes jau rašėme apie tokias šios vaizdo plokštės ypatybes, kaip galimybę keisti lusto, atminties ir AUX voltažą, kas turėtų leisti labiau paspartinti vaizdo posistemį, tačiau atsitiko taip, kad susidūrėme su limitais.</p>
<p>Naujausioji MSI Afternburner versija mums, kaip minėjau, leidžia keisti net tris voltažo reikšmes, tačiau vaizdo posistemyje esantis BIOS yra su limitais. Kai MSI Radeon HD 6870 Hawk lustas ir taip numatytas darbuotis 930MHz dažniu, jį dar galima pakelti tik iki 1000MHz. Bandžiau ieškoti BIOS atnaujinimo ar panašių dalykėlių, tačiau viskas ką pavyko pasiekti, tai minėtas 1000MHz dažnis.</p>
<p>Su darbinės atminties dažniu kiek kitaip. Naudojami Hynix atminties lustai gali dirbti  1250MHz dažniu, tačiau čia ir vėl susiduriame su limitais. Limitas ir yra 1250MHz, kurį pasiekėme. Vos kilstelėję lusto ir atminties voltažą pasiekėme visus galimus limitus. MSI Radeon HD 6870 Hawk veikė 1GHz lusto dažniu ir efektyviu 5GHz GDDR5 darbinės atminties dažniu. Visgi aš neabejoju, kad galima pasiekti ir daugiau, ypač kalbant apie lusto dažnį, tačiau kaip apeiti esamus MSI Afterburner limitus, neradau informacijos.</p>
<p><img src=" http://technews.lt/SB/HD%206870/Testai/16.png" /></p>
<p><img src=" http://technews.lt/SB/HD%206870/Testai/17.png" /></p>
<p><b>Išvada</b></p>
<p>Žvelgiant į kainas Lietuvoje, AMD Radeon HD 6870 yra nuostabus pasirinkimas savo kainos zonoje. Lietuvoje standartinį variantą galimą įsigyti už maždaug 600 litų. Jūs veikiausiai žinote, kad standartinių GTX 560 variantų nebūna, tačiau jam labai artimi gaminiai, kaip mūsų bandyta Gigabyte GeForce GTX 560 OC, kainuoja apie 580 litų. Ką mes matome, tai bemaž tikrą lygybę.</p>
<p>Kalbant apie MSI Radeon HD 6870 Hawk, kuris Lietuvoje kainuoja apie 660 litų, jis nėra blogas pasirinkimas. Atsižvelgiant į ypatybių rinkinį, kurį jis turi, 50 litų daugiau, nei standartinis variantas tikrai nėra pirkėjų apiplėšinėjimas, Twin Frozr III aušintuvas labai geras, tačiau limitai esantys BIOS nežavi.</p>
<p>Nepaisant visko, MSI Radeon HD 6870 Hawk gauna mūsų „Technews.lt renkasi“ apdovanojimą. Ir viskas tik dėl gana nedidelės kainos, puikaus aušinimo sprendimo, išvesčių gausybės bei tokių ypatybių, kaip galimybė keisti tris voltažo reikšmes ar matyti voltažą gyvai su voltmetru. Tai puikiai surinktas gaminys.</p>
