---
layout: post
status: publish
published: true
title: Programišiai ir vėl atakavo Sony vartotojų sąskaitas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6077
wordpress_url: http://localhost/site/new/programisiai_ir_vel_atako_sony_vartotoju_saskaitas/
date: '2011-10-13 15:18:33 +0300'
date_gmt: '2011-10-13 15:18:33 +0300'
categories:
- Naujienos
---
<div class="imgright"><img src="http://technews.lt/upload/PSN.jpg"  /></div>
<p>Manau ne vienas prisimena istoriją, kai Sony patyrė didžiausią išpuolį savo istorijoje, nutekėjo apie 100 milijonų vartotojų informacija, o PlayStation tinklas neveikė kurį laiką. Šį kartą Sony ir vėl teigia, kad programišiai buvo nusitaikę į kompanijos vartotojų sąskaitas.</p>
<p>Kompanija patvirtino, kad laikinai yra suspenduotos 93 tūkstančių vartotojų sąskaitos, į kurias programišiams neva pavyko įsilaužti. Štai spalio 7-10 dienomis Sony užfiksavo milžinišką skaičių bandymų neteisėtai prisijungti prie jos duomenų bazių, naudojat įvairius vartotojų vardus ir slaptažodžius.</p>
<p>Dėl tos priežasties, jog buvo bandyta daugybe skirtingų prisijungimo vardų ir slaptažodžių, Sony mano, jog šiuo metu nutekėjo ne jos duomenų bazėse esanti informacija, tačiau informacija dalimis buvo gauta iš kitų kompanijų duomenų bazių.</p>
<p>Kad ir kaip bebūtų, įsilaužėliams vis tiek pavyko prisijungti prie daugiau kaip 90 tūkstančių vartotojų sąskaitų. Sony teigia, jog kreditinių kortelių informacijos įsilaužėliai tikrai negavo ir viskas, ką jiems pavyko padaryti, sužinoti įprastą vartotojų informaciją, kaip kad namų adresą.</p>
<p>Sony visiems vartotojams, į kurių sąskaitos buvo įsilaužtą, išsiuntė elektroninį laišką, jog reikėtų pasikeisti slaptažodį. Iki to laiko, kol vartotojai perskaitys laišką ir pasikeis slaptažodį, visos 93 tūkstančiai sąskaitų yra laikinai užblokuotos.</p>
