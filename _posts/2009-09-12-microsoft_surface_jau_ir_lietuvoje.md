---
layout: post
status: publish
published: true
title: Microsoft Surface jau ir Lietuvoje
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4043
wordpress_url: http://localhost/site/new/microsoft_surface_jau_ir_lietuvoje/
date: '2009-09-12 16:47:47 +0300'
date_gmt: '2009-09-12 16:47:47 +0300'
categories:
- Naujienos
---
<div class="imgright"><img src="http://t3.gstatic.com/images?q=tbn:UxPvoo_wi7S59M:http://waimingmok.files.wordpress.com/2008/11/microsoft-surface-3.jpg"  /></div>
<p>Š.m. rugsėjo 11-22 dienomis informacinių technologijų bendrovė Microsoft pirmą kartą lietuviams pademonstruos naująjį produktą – natūralia vartotojo sąsaja pasižymintį,  daugiataškiam lietimui jautrų ir kelių vartotojų komandas vienu metu vykdantį įrenginį Microsoft Surface.</p>
<p>Microsoft Surface panašus į nedidelį stalą, kurio paviršius yra lietimui jautrus ekranas. Prie jo patogiai gali prieiti ar prisėsti kelių žmonių grupė. Įrenginio ekrane pasirodantys vaizdai ir informacija keičiasi priklausomai nuo vartotojų judesių ir gestų. Įrenginio valdymui nebūtinas išankstinis pasirengimas, juo lengvai gali naudotis bet kurio amžiaus gyventojai nuo vaikų iki senjorų. Įprastais rankų prisilietimais valdant įrenginio ekraną galima lengvai surasti reikiamą informaciją, klausytis muzikos ar kitų garso įrašų, patogiai žiūrėti vaizdo medžiagą, didinti ar mažinti vaizdus, sukti juos skirtingais kampais, perkelti į bet kurią ekrano vietą. Nors pradžioje Microsoft Surface buvo kuriamas kaip patraukli laisvalaikio praleidimo ir pramogų priemonė, dėl itin paprasto valdymo įrenginys vis plačiau taikomas kitose srityse – viešbučiuose, restoranuose, medicinoje, finansų institucijose ir valstybinėse įstaigose.  </p>
<p>Microsoft Surface iš esmės keičia vartotojų įpročius, suteikia jiems galimybę rasti informaciją intuityviai, modeliuoti vaizdą ekrane pagal asmeninius poreikius“, -  pasakoja Tautvydas Dagys, bendrovės Microsoft Lietuva programavimo technologijų specialistas. T.Dagio teigimu, pagal  technologinę pažangą Microsoft Surface kompiuterių rinkoje priskiriamas prie vienų didžiausių pasiekimų, panaikinančių vartotojų jaučiamą barjerą naudojantis skaitmenine įranga. „Jei anksčiau vartotojas turėjo prisitaikyti prie technologijų, tai Microsoft Surface atveju būtent technologijos prisitaiko prie vartotojo“,  - sako T.Dagys.   </p>
<p>Dėl paprasto ir patogaus valdymo Microsoft Surface pirmiausia rado pritaikymą aptarnavimo ir pramogų srityse. Pvz., restorane prie Microsoft Surface prisėdę lankytojai gali susipažinti su valgiaraščiu, sužinoti patikusio patiekalo ingredientus ar pagaminimo subtilybes, padidinti dominančio patiekalo nuotrauką, pirštų paspaudimu užsisakyti patiekalą. Įrenginio ekrane lankytojai gali žaisti stalo žaidimus, žiūrėti ir keistis vaizdo medžiaga, ieškoti informacijos.</p>
<p>Viešbučiuose esančių Microsoft Surface ekranuose svečiai gali rasti naudingą informaciją, peržiūrėti susijusius vaizdus, tyrinėti žemėlapius, susirasti turistinius maršrutus, dalyvauti virtualiose ekskursijose. Tai ne tik pagreitina klientų aptarnavimą, bet ir leidžia kiekvienam svečiui naudotis tik jiems aktualia informacija.</p>
<p>Gydytojai Microsoft Surface pagalba gali vienu metu patogiai peržiūrėti su pacientų sveikata susijusią informaciją – pvz., vienu metu ekrane stebėti kardiogramą, didinti ir vartyti rentgeno nuotraukas ar trimačius vidaus organų modelius, peržvelgti ligos istoriją, tikrinti medicinos tyrimų rezultatus.</p>
<p>Lietuvoje Microsoft Surface savybėmis taip pat domisi įvairių sričių atstovai, svarstomos galimybės panaudoti įrenginį viešbučiuose bei muziejuose.  </p>
<p>Galime priminti, kad Microsoft Surface koncepcija ir prototipai buvo kuriami nuo 2003 metų. Vartotojams Microsoft Surface pirmą kartą buvo pristatytas 2007 metais. Šiuo metu naujasis įrenginys naudojamas jau 17 pasaulio šalių.  Lietuvoje Microsoft Surface yra demonstruojamas š.m. rugsėjo 11-22 dienomis. Iki rugsėjo 15 d. Microsoft Surface galima pamatyti Kaune (Mokslo ir Technologijų Parke Technopolis, Europos pr. 121). Rugsėjo 16-22 dienomis su įrenginio galimybėmis bus galima susipažinti bendrovės Microsoft Lietuva buveinėje Vilniuje (Šeimyniškių g.3).</p>
