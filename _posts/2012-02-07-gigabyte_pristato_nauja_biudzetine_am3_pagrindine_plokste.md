---
layout: post
status: publish
published: true
title: Gigabyte pristato naują biudžetinę AM3+ pagrindinę plokštę
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6334
wordpress_url: http://localhost/site/new/gigabyte_pristato_nauja_biudzetine_am3_pagrindine_plokste/
date: '2012-02-07 19:52:42 +0200'
date_gmt: '2012-02-07 19:52:42 +0200'
categories:
- Naujienos
---
<p>
<br />Bendrovė „Gigabyte“ anonsavo naują pagrindinę plokštę su AMD AM3+ lizdu – „Gigabyte 970A-DS3 Ultra Durable 4 Classic“. Skirtingai nei vyresnysis brolis „Gigabyte 970A-UD3 Ultra Durable 3“, pristatytoji pasižymi naujesniais konstrukciniais komponentais, tačiau abu gaminiai bus panašūs.</p>
<p>Kitaip nei „Ultra Durable 3“ modelis, „Ultra Durable 4 Classic“ naudoja pažangesnę stiklo pluošto montažinę plokštę (angl. PCB), kuri leidžia labiau apsaugoti jos kontaktus nuo korozijos. Čia taip pat naudojamos aukštos klasės mikroschemos (angl. ICs), kurios yra atsparesnės elektrostatinei iškrovai ir elektros šuoliams, todėl užtikrins, jog įvykus kritinėms problemoms VRM grandinėje, centrinis procesorius ir operatyvioji atmintis nebus sugadinti. </p>
<p>Neatsisveikinta ir su „Ultra Durable 3“ technologiniais sprendimais: aukštos klasės induktoriais, mažiau kaistančiais ir efektyvesniais elektros įtampos reguliavimo tranzistoriais (angl. low RDS), skelbia IT portalas <a class="ns" href="http://www.techpowerup.com/160060/Gigabyte-Intros-The-970A-DS3-Ultra-Durable-4-Classic-Motherboard.html">Techpowerup.com</a></p>
<p>AM3+ lizdą turinti „Gigabyte 970A-DS3 Ultra Durable 4 Classic“ palaiko AMD FX, „Phenom II“ bei „Athlon II“ šeimų centrinius procesorius, kuriems maitinti sumontuotas niekuo neišsiskiriantis penkių fazių elektros įtampos reguliatorius (angl. VRM). Pagrindinė plokštė turi įprastinius keturis dviejų kanalų (angl. Dual Channel) DDR3-1866+ operatyviajai atminčiai skirtus lizdus, kurie maksimaliai palaiko iki 32 GB talpą.</p>
<p>„Gigabyte“ inžinieriai nenuėjo itin drastišku, gamybos kaštus mažinančiu keliu, ir nusprendė sumontuoti patį naujausią „SB950“ pietinį tiltą, vietoje galimybės grįžti prie senojo „SB710“ modelio. Tai leido išlaikyti šešias SATA 6 Gb/s jungtis bei RAID 5 funkciją. „Gigabyte 970A-DS3“ taip pat turi dvi PCI-e 2.0 x16 jungtis, iš kurių viena veikia x16, o kita – x4 režimu, tris PCI-e x1 bei dvi PCI sąsajas.</p>
<p>Galiniame jungčių skydelyje išdėstytos dvi, „Etron EJ168“ valdiklio valdomos USB 3.0 jungtys, šešios USB 2.0 bei 5.1 kanalų garso išvestys, į kurias signalas patenka apdorotas integruoto „Realtec ALC887“ lusto. Pagrindinė plokštė neturi UEFI BIOS palaikymo ir naudoja dvigubą Award BIOS sisteminę programą.</p>
<p>Neviršydama 280 litų kainos, „Gigabyte 970A-DS3 Ultra Durable 4 Classic“ taikysis užkariauti biudžetinės klasės žaidėjų kompiuterių sistemas.</p>
<p><img src="http://technews.lt/upload/giga-1.jpg" /></p>
<p><span class="saltinis"> Nuotrauka iš TechPowerUp.com</span></p>
