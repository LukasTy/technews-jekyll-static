---
layout: post
status: publish
published: true
title: Nokia flagmanas N8 šiandien pasirodo Lietuvoje
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5226
wordpress_url: http://localhost/site/new/nokia_n8_flagmanas_siandien_pasirodo_lietuvoje/
date: '2010-11-10 17:10:55 +0200'
date_gmt: '2010-11-10 17:10:55 +0200'
categories:
- Naujienos
---
<div class="imgright"><img src="http://www.part.lt/img/8cb337bc9caa4e2c3abbb763af83366a376.jpg"  /></div>
<p>Naujasis Nokia išmaniųjų telefonų flagmanas Nokia N8 Lietuvoje pasirodo lapkričio 10 dieną, tai yra šiandien. Vaizdo fiksavimo ir apdorojimo galimybėmis išsiskiriantis Nokia N8 su visais mokesčiais kainuoja apie 1700 litų.</p>
<p>„Šio išmaniojo telefono išankstiniai pardavimai internete visame pasaulyje yra didžiausi per visą Nokia istoriją ir viršijo prognozes. Esu tikras, kad Nokia N8 bei kiti netrukus pasirodysiantys modeliai stiprins Nokia lyderystę išmaniųjų telefonų rinkos segmente“, – sakė Nokia generalinis direktorius Baltijos šalyse Simonas Skupas.</p>
<p>Anot S. Skupo, šiuo metu Nokia N8 yra geriausias vaizdo fiksavimo ir apdorojimo galimybes turintis mobilusis telefonas. Modelyje yra integruota 12 megapikselių raiškos kamera su optinio priartinimo galimybe, rankiniu būdu valdomais fotografavimo parametrais ir itin galinga blykste. Telefonu užfiksuotų nuotraukų kokybė prilygsta įprastu skaitmeniniu fotoaparatu padarytoms nuotraukoms. Nokia N8 kamera galima filmuoti vaizdą HD raiška, o nufilmuotus vaizdus – čia pat telefone karpyti, suklijuoti ar kitaip redaguoti. Per HDMI jungtį prijungus telefoną prie televizoriaus, dideliame ekrane galima žiūrėti Nokia N8 atmintyje įrašytus filmus arba žaisti mobiliuosius žaidimus. Nokia N8 pasižymi ir Dolby Digital Plus surround garso kokybe. </p>
<p><img src="http://www.part.lt/img/d272c643155b294be7e607bab5f4cced350.jpg" /></p>
<p>Naujasis Nokia flagmanas turi 8,9 centimetrų skersmens ekraną, kuriame patogu naršyti po internetą, galima matyti animuotus Flash formato vaizdus. Telefono funkcionalumas integruotas ir su Lietuvoje bei pasaulyje populiariausiu socialiniu tinklu Facebook – Nokia N8 leidžia perkelti įvykių informaciją iš savo socialinio tinklo tiesiai į telefono kalendorių. Naujajame modelyje galima stebėti interneto TV laidas iš tokių kanalų kaip CNN, E! Entertainment, Paramount ar National Geographic.</p>
<p>Kartu su „Nokia N8“, bendrovė pristatė atnaujintą telefono operacinę sistemą Symbian, kuri tapo draugiškesnė vartotojui, paprasčiau valdoma, nes pati numato norimus atlikti veiksmus neužduodama klausimų vartotojui. Telefonas veikia daugiaprogramiu režimu – leidžia vienu metu atidaryti keletą programų langų ir paprastai pereiti iš vieno į kitą (kaip kompiuteryje). Nokia N8 galima susikurti 3 darbastalius ir į juos įkelti mėgstamas programas ar valdiklius (angl. widgets), kurių internetinėje aplikacijų parduotuvėje Ovi sukaupta keliasdešimt tūkstančių.</p>
<p>Nokia N8 yra parduodamas su nemokamais Ovi Žemėlapiais ir navigacija, pritaikyta keliauti  automobiliu ir pėsčiomis. Ji padės susiorientuoti daugiau nei 70-yje pasaulio šalių, tarp jų ir Lietuvoje. Į žemėlapius yra įtraukta trimačių pastatų vaizdų, kurie padeda ir palengvina orientavimąsi aplinkoje.</p>
