---
layout: post
status: publish
published: true
title: Labai mažas Dell Alienware M11x žaidimų nešiojamasis
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4484
wordpress_url: http://localhost/site/new/labai_mazas_dell_alienware_m11x_zaidimu_nesiojamasis/
date: '2010-01-09 15:03:39 +0200'
date_gmt: '2010-01-09 15:03:39 +0200'
categories:
- Naujienos
---
<p>Dell Alienware nešiojamieji kompiuteriai visad būna be proto galingi, tačiau šie monstrai nesupranta, kas yra protinga kaina ar mažas svoris. Dell savo spaudos konferencijoje bandė paneigti šį teiginį ir pristatė naują M11x nešiojamąjį, kuris bandys įgyvendinti minėtus dalykus.</p>
<p>Dell Alienware M11x nešiojamasis yra internetinių nešiojamųjų dydžio, nes jo ekranas vos 11.6 colių dydžio, tačiau kompiuteris bus skirtas spartos mėgėjams – jį varys diskretinė nVidia GT335M vaizdo plokštė, o jo kaina, kai jis pasirodys šį pavasarį, sieks mažiau 1000 JAV dolerių.</p>
<p>Pasak Dell atstovų, M11x galės veikti net šešias valandas perjungus jį į taupymo rėžimą, kai bus naudojamas integruotas grafikos posistemis, tačiau tuo metu, kai prireiks galios, grafikos apdorojimą bus galima perkelti į galingą nVidia mobilią grafinę plokštę, kas, pasak kompanijos, užtruks vos dvi sekundes. Privalumas ir tas, kad šio proceso metu operacinės sistemos perkrauti ar išsiregistruoti iš savo vartotojo sąskaitos tikrai nereikės.</p>
<p><img src="http://www.part.lt/img/8eacb297d08a63499edda6f5dee2b77a337.JPG" /></p>
<p>Žinoma, baterijos syvai bus naudojami neregėtais mastais ir kompiuterio veikimo laikas sumažės net tris kartus, kas reiškia dvi valandas intensyvaus žaidimo. Kompanija pademonstravo ir parodomąjį modelį, jį prijungė prie didesnio monitoriaus, pademonstruodama net tris turimas išvestis – DisplayPort, HDMI ir VGA. Tai reiškia, jog žaisti žaidimus bus galima ir tiesiog didesniame jūsų stalinio kompiuterio ekrane ar dideliame LCD televizoriuje. </p>
<p>Dell tvirtino, kad Call of Duty: Modern Warfare 2 Full-HD rezoliucijoje sukosi net 30 kadrų per sekunde sparta, o grafikos nustatymai buvo vieni iš aukščiausių. Pripažinkime, kad tai yra net labai neblogai.<br /></p>
