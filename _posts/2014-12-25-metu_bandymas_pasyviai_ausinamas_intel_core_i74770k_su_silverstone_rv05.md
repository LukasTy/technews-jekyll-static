---
layout: post
status: publish
published: true
title: '2014 metų bandymas su „SilverStone RV05“: pasyviai aušinamas „Intel Core i7-4770K“
  - realu ar ne?'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8389
wordpress_url: http://localhost/site/new/metu_bandymas_pasyviai_ausinamas_intel_core_i74770k_su_silverstone_rv05/
date: '2014-12-25 14:43:07 +0200'
date_gmt: '2014-12-25 12:43:07 +0200'
categories:
- Korpusai
- Apžvalgos
---
<p style="text-align: justify;">Tikro 90° kampu pasukamojo dizaino nebuvimas paskutiniame „SilverStone RV04“ korpuse šiek tiek nuvylė entuziastus, tačiau tai visvien nesutrugdė pasiekti ypač gerų aušinimo rezultatų. Su RV05 modeliu „SilverStone“ vėl grįžta prie unikalaus patentuoto vidaus dizaino, leidžiančio pagrindinius komponentus pakreipti 90° kampu. Maža to, RV05 viduje viskas dar ir nučiuožia į korpuso priekį. Tokį „SilverStone“ apsisprendimą išnaudosime visiškai pakeisdami temperatūrų matavimo metodiką. Nuo šiol visuose korpusuose (jei tik jie palaikys m-ATX pagrindines) bus integruojama visiškai pasyvi sistema (pasyviai aušinamas CPU ir VGA), tokiu būdu kur kas lengviau išsiaiškinti, kiek efektyvus yra korpuse sumontuotas gamyklinis aušinimas.</p>
<p style="text-align: center;"><img style="width: 520px; height: 489px;" src="http://technews.lt/userfiles/SSRV05logo.jpg" alt="" /></p>
<p>&nbsp;</p>
<p><strong>Pakuotė ir komplektacija</strong></p>
<p style="text-align: justify;">Be gana ilgos įžangos apie savo penktos kartos „Raven“ serijos korpusą ir jo specifikacijas „SilverStone“ pirmoje vietoje kalba apie revoliucinį 90 laipsnių kampu paverstą motininės plokštės tvirtinimo dizainą, dvejus aukšto efektyvumo 180 mm ventiliatorius, įvairaus dydžio radiatorių palaikymą, unikalę išvaizdą ir dar daugelį kitų savybių, kurių didžioji dalis randama tik „Raven“ korpusuose.</p>
<p style="text-align: center;"><a href="http://technews.lt/userfiles/SAM_2781.jpg"><img style="width: 232px; height: 155px;" src="http://technews.lt/userfiles/SAM_2781.jpg" alt="" /></a><a href="http://technews.lt/userfiles/SAM_2782.jpg"><img style="width: 232px; height: 155px;" src="http://technews.lt/userfiles/SAM_2782.jpg" alt="" /></a></p>
<p style="text-align: center;"><a href="http://technews.lt/userfiles/SAM_2783.jpg"><img style="width: 232px; height: 155px;" src="http://technews.lt/userfiles/SAM_2783.jpg" alt="" /></a><a href="http://technews.lt/userfiles/SAM_2785.jpg"><img style="width: 232px; height: 155px;" src="http://technews.lt/userfiles/SAM_2785.jpg" alt="" /></a></p>
<p style="text-align: justify;">Gamintojas rūpinasi savo produkto gerove iki kol jis pasieks pirkėjus ir apžvalgininkus – tam parinktas kokybiškas supakavimas. Į komplektaciją įtraukiamas vartotojo gidas, montavimui reikalingi varžtai, keletas „zip-ties“ surišėjų ir magnetinis dulkių filtras. Iškart pasakysime, kad vartotojo gidas yra lengvai perprantamas ir paprastam mirtingajam, ko dažniausiai „SilverStone“ vartojimo knygučių sudarinėtojai nesugeba išpildyti.</p>
<p style="text-align: center;"><a href="http://technews.lt/userfiles/SAM_2787.jpg"><img style="width: 232px; height: 155px;" src="http://technews.lt/userfiles/SAM_2787.jpg" alt="" /></a><a href="http://technews.lt/userfiles/SAM_3108.jpg"><img style="width: 232px; height: 155px;" src="http://technews.lt/userfiles/SAM_3108.jpg" alt="" /></a></p>
<p>&nbsp;</p>
<p><strong>Specifikacijos </strong></p>
<p style="text-align: center;"><strong><img style="width: 514px; height: 318px;" src="http://technews.lt/userfiles/RV05specs(1).png" alt="" /></strong></p>
<p>&nbsp;</p>
<p><strong>Žvilgsnis į išorę </strong></p>
<p style="text-align: justify;">„SilverStone RV05“ išvaizda, kaip „Raven serijos gaminiui, nėra netikėta. Iškart užuodžiama originali ir tuo pačiu savotiška stilistika, kurios didžiausia ypatybė pastebima iškart. RV05 ne tik pasižymi masyviais, įmantrios formos, plastmasiniais lakštais, kurie gaubia plieninę korpuso konstrukciją, bet ir yra tiksliai nenusakomos išorinės formos. Geriausiai tinkantis RV05 apibūdinimas – šiek tiek kūgio formą primenantis korpusas, kuris palinkęs į priekį.</p>
<p style="text-align: center;"><a href="http://technews.lt/userfiles/SAM_2803.jpg"><img style="width: 232px; height: 155px;" src="http://technews.lt/userfiles/SAM_2803.jpg" alt="" /></a><a href="http://technews.lt/userfiles/SAM_2820.jpg"><img style="width: 232px; height: 155px;" src="http://technews.lt/userfiles/SAM_2820.jpg" alt="" /></a></p>
<p style="text-align: justify;">Iš šonų link centro šiek tiek išsipučiantis aptakios formos priekis iš esmės yra vienalytis ir nejudinamas. Po viršutinėje dalyje esančiu serijos ženklu matoma permatomos plastmasės V formos juosta, kuri, greičiausiai, kaip ir RV04 atveju, atlieka HDD indikatoriaus funkciją ir praneša, kad sistema įjungta. Kairėje korpuso pusėje paliktas siauras stalčius, skirtas optinių laikmenų įstūmimui. Tampa visiškai aišku, kad „SilverStone“ eilinį kartą atsisakė 3,5“ išorinių stalčių ir produktą pritaikė plono formato (angl. slim type) optinių diskų skaitytuvui, tik vėl pamiršo optinę laikmeną į išorę grąžinantį mygtuką. Šiek tiek nustebome, kad guminis stalčiaus dangtukas nebuvo įdėtas į maišelį prie visų kitų aksesuarų, o voliojosi kažkur korpuso viduje. Jį radę iš pradžių nesupratome kam tas daiktas skirtas.</p>
<p style="text-align: center;"><a href="http://technews.lt/userfiles/SAM_2805.jpg"><img style="width: 232px; height: 155px;" src="http://technews.lt/userfiles/SAM_2805.jpg" alt="" /></a><a href="http://technews.lt/userfiles/SAM_2809.jpg"><img style="width: 232px; height: 155px;" src="http://technews.lt/userfiles/SAM_2809.jpg" alt="" /></a></p>
<p style="text-align: center;"><a href="http://technews.lt/userfiles/SAM_2813.jpg"><img style="width: 232px; height: 155px;" src="http://technews.lt/userfiles/SAM_2813.jpg" alt="" /></a><a href="http://technews.lt/userfiles/SAM_2869.jpg"><img style="width: 232px; height: 155px;" src="http://technews.lt/userfiles/SAM_2869.jpg" alt="" /></a></p>
<p style="text-align: justify;">Korpuso viršus – labai agresyvus. Pagrindiniu akcentu tampa į sunkiai nusakomus formos rėmus telpanti panelė, kuri pasibaigia į Betmeno kaukei būdingais elementais – išaugomis. Nuėmus perforuotą plastmasės gaubtą galime prieiti prie PSU diegimo bei pagrindinės plokštės skirtos jungčių zonų, taip pat prie septynių išplėtimo lizdų ir 120 mm skermens ventiliatoriui skirtos ertmės. Šiuo aušinimo įrenginiu turi pasirūpinti pats korpuso savininkas. Norint patekti prie varžtais fiksuojamų daugkartinio naudojimo PCI dangtelių pirmiausiai teks nuimti varžtų pora pritvirtintą dangtelį. Nuėmus viršutinę panelę korpusas gali būti transportuojamas pasinaudojus skersinius tiltus. Šios rankenos tikrai tvirtos ir nesukuria baimės jausmo, kurį išgyvenome bandydami perkelti taip pat rankenas turintį „Bitfenix Prodigy M“.</p>
<p style="text-align: center;"><a href="http://technews.lt/userfiles/SAM_2807.jpg"><img style="width: 232px; height: 155px;" src="http://technews.lt/userfiles/SAM_2807.jpg" alt="" /></a><a href="http://technews.lt/userfiles/SAM_2811.jpg"><img style="width: 232px; height: 155px;" src="http://technews.lt/userfiles/SAM_2811.jpg" alt="" /></a></p>
<p style="text-align: center;"><a href="http://technews.lt/userfiles/SAM_2826.jpg"><img style="width: 232px; height: 155px;" src="http://technews.lt/userfiles/SAM_2826.jpg" alt="" /></a><a href="http://technews.lt/userfiles/SAM_2832.jpg"><img style="width: 232px; height: 155px;" src="http://technews.lt/userfiles/SAM_2832.jpg" alt="" /></a></p>
<p style="text-align: justify;">Ten, kur viršutinė dalis pradeda ribotis su priekiu, išdėstyti įjungimo, perkrovimo mygtukai bei korpuso jungčių mazgas. Dvi USB 3.0, jungtys mikrofonui ir ausinėms gali būti papildomai uždengtos nuo dulkių saugančiu guminiu dangteliu. Kaip jau ir būtume baigę viršutinės dalies analizę, tačiau žinojome, kad RV05 turi integruotą ventiliatorių valdiklį. Prasidėjusias paieškas vainikavo galinėje priekinio gaubto dalyje, už I/O panelės, paslėpti du slankikliai. Kiekvienas jų turi „low“ (600 RPM),  „medium“ (900 RPM) ir „high“ (1200 RPM) padėtis ir reguliuoja dviejų „Air Penetrator“ (AP181) ventiliatorių sūkius.</p>
<p style="text-align: center;"><a href="http://technews.lt/userfiles/SAM_2810.jpg"><img style="width: 232px; height: 155px;" src="http://technews.lt/userfiles/SAM_2810.jpg" alt="" /></a><a href="http://technews.lt/userfiles/SAM_2829.jpg"><img style="width: 232px; height: 155px;" src="http://technews.lt/userfiles/SAM_2829.jpg" alt="" /></a></p>
<p style="text-align: justify;">RV05 šoniniai dangčiai pagaminti iš storo plieno, kurių apatinė dalis pasislepia po apačioje esančiais masyviais slenksčiais. Pastarąjį žodį aprašydami korpusus naudojame pirmą kartą. Naudoti jį tikrai neįprasta, juk tai kur kas dažnesnė automobilių apdailos detalė. Šoniniai gaubtai čia tvirtinami ne pirštais prisukamais varžtais, o turi išmanų tvirtinimo mechanizmą, kurį pasiekti galima tik pirmiausiai nuėmus viršutinį korpuso dangtį. Dešinės pusės gaubte integruotas stačiakampio formos langas. Mes visuomet teikiame pirmenybę tokio tipo korpusams, kurie gali parodyti tai, kas slepiasi jų viduje, tačiau pirmas įspūdis toks, kad RV05 langas šiek tiek per mažas. Galbūt tai didesnė problema nei už ant lango paliktą didžiulį žmogaus rankos atspaudą. Dėl tokio radinio „SilverStone“ turėtų mažų mažiausiai susigėsti.</p>
<p style="text-align: center;"><a href="http://technews.lt/userfiles/SAM_2814.jpg"><img style="width: 232px; height: 155px;" src="http://technews.lt/userfiles/SAM_2814.jpg" alt="" /></a><a href="http://technews.lt/userfiles/SAM_2815.jpg"><img style="width: 232px; height: 155px;" src="http://technews.lt/userfiles/SAM_2815.jpg" alt="" /></a></p>
<p style="text-align: center;"><a href="http://technews.lt/userfiles/SAM_2804.jpg"><img style="width: 232px; height: 155px;" src="http://technews.lt/userfiles/SAM_2804.jpg" alt="" /></a><a href="http://technews.lt/userfiles/SAM_2845.jpg"><img style="width: 232px; height: 155px;" src="http://technews.lt/userfiles/SAM_2845.jpg" alt="" /></a></p>
<p style="text-align: justify;">„SilverStone RV05“ stovi ant iš keturių masyvių kojų augančių guminių paminkštinimų. Į korpuso priekį iščiuožiantis masyvus ir labai smulkus dulkių filtras dengia du 180 mm skermens „Air Penetrator“ ventiliatorius. Vietoje jų įmanoma sumontuoti du 140 mm skermens arba tris 120 mm skermens kitokius aušinimo įrenginius. Nemačiusiems „Raven“ dizaino korpusų galinė RV05 dalis gali pasirodyti keistai nuobodi – čia tėra maitinimo šaltiniui skirta oro paėmimo anga. Jos uždengimui skirtas komplekte buvęs įmagnetintas 120 mm skermens dulkių filtras. Dėl šoninių gaubtų tvirtinimo mechanizmo RV05 galinėje dalyje nepavyksta rasti net įprastų varžtų.</p>
<p style="text-align: center;"><a href="http://technews.lt/userfiles/SAM_2834.jpg"><img style="width: 232px; height: 155px;" src="http://technews.lt/userfiles/SAM_2834.jpg" alt="" /></a><a href="http://technews.lt/userfiles/SAM_2824.jpg"><img style="width: 232px; height: 155px;" src="http://technews.lt/userfiles/SAM_2824.jpg" alt="" /></a></p>
<p style="text-align: center;"><a href="http://technews.lt/userfiles/SAM_2816.jpg"><img style="width: 232px; height: 155px;" src="http://technews.lt/userfiles/SAM_2816.jpg" alt="" /></a><a href="http://technews.lt/userfiles/SAM_2838.jpg"><img style="width: 232px; height: 155px;" src="http://technews.lt/userfiles/SAM_2838.jpg" alt="" /></a></p>
<p>&nbsp;</p>
<p><strong>Žvilgsnis į vidų </strong></p>
<p style="text-align: justify;">„SilverStone RV05“ vidus, kaip ir išorė, padengtas juoda matine danga, tačiau tai tikrai nėra šio korpuso vizitinė kortelė. RV05 vidus atrodo kur kas mažesnis, nei galėjo pasirodyti žiūrint iš išorės. Plastmasės lakštai ir kitos išorėje esančios struktūros sukūrė kur kas didesnių parametrų gaminio įvaizdį, vidinė RV05 talpa nesiekia nė 63,8 litro (bendra talpa su išore). Kaip jau minėjome, RV05 pasižymi 90 laipsnių kampu pasuktu vidaus dizainu, todėl daug kam galutiniame variante komponentų padėtis gali būti daugiau nei keista. Tačiau šįkart „SilverStone“ inžinieriai sukūrė tokią konstrukciją, jog komponentai būtų palinkę į korpuso priekį. Puikiai prisimename, kad pasvirimo efektas sukuriamas ir žiūrint į RV05 išorę.</p>
<p style="text-align: center;"><a href="http://technews.lt/userfiles/SAM_2850.jpg"><img style="width: 464px; height: 309px;" src="http://technews.lt/userfiles/SAM_2850.jpg" alt="" /></a></p>
<p style="text-align: justify;">ATX ir m-ATX pagrindines talpinantis RV05 neturi tipiškų PSU kabeliams skirtų permesti angų už pagrindinės plokštės sienelės. Kabeliai savo tikslą motininėje plokštėje pasieks atėję iš po ertmės, esančios žemiau plastmasinio dėklo, skirto plono tipo optinių diskų skaitytuvui. Manome, kad kai kas PCI-E kabelius netgi gali pasirinkti vesti tiesiai virš dugne esančių sisteminių ventiliatorių, nes nugarinės dalies reljefas palieka nedaug tuščios vietos kabelių pravedimo manipuliacijoms, ypač jei bus montuojami ir abu SSD kaupikliai.</p>
<p style="text-align: center;"><a href="http://technews.lt/userfiles/SAM_2856.jpg"><img style="width: 464px; height: 309px;" src="http://technews.lt/userfiles/SAM_2856.jpg" alt="" /></a></p>
<p style="text-align: center;"><a href="http://technews.lt/userfiles/SAM_2855.jpg"><img style="width: 232px; height: 155px;" src="http://technews.lt/userfiles/SAM_2855.jpg" alt="" /></a><a href="http://technews.lt/userfiles/SAM_2871.jpg"><img style="width: 232px; height: 155px;" src="http://technews.lt/userfiles/SAM_2871.jpg" alt="" /></a></p>
<p style="text-align: justify;">Iš esmės RV05 vidus yra labai paprastos struktūros, tačiau būtina atkreipti dėmesį į tam tikras limitacijas. Du 3,5“ mechaninius diskus talpinantis plastmasinis dėklas atsiduria iškart po PSU zona, todėl pradeda riboti galimo panaudoti maitinimo šaltinio ilgį. Norint išvengti problemų mes turime nepilnus 18 cm, todėl apie kilovatinius agregatus ir 3,5“ dėklą šiame korpuse vienu metu galime praktiškai pamiršti. „SilverStone“ rekomenduoja ne ilgesnį nei 160 mm maitinimo bloką. Dėklas gali būti padalintas pusiau, tačiau potencialios problemos tai neišsprendžia. Vienintelė nuspėjama nauda – didesnis vietos atsiradimas kabelių pravedimui šalia dėklo ir čiut didesnio oro srauto judėjimas link viršaus. HDD į dėklą tiesiog įstumiamas ir iš ten nepabėgs. Apsidraudžiant kietąjį diską galima pritvirtinti vienu papildomu varžtu.</p>
<p style="text-align: center;"><a href="http://technews.lt/userfiles/SAM_2854.jpg"><img style="width: 232px; height: 155px;" src="http://technews.lt/userfiles/SAM_2854.jpg" alt="" /></a><a href="http://technews.lt/userfiles/SAM_2864.jpg"><img style="width: 232px; height: 155px;" src="http://technews.lt/userfiles/SAM_2864.jpg" alt="" /></a></p>
<p style="text-align: center;"><a href="http://technews.lt/userfiles/SAM_2867.jpg"><img style="width: 232px; height: 155px;" src="http://technews.lt/userfiles/SAM_2867.jpg" alt="" /></a><a href="http://technews.lt/userfiles/SAM_2868.jpg"><img style="width: 232px; height: 155px;" src="http://technews.lt/userfiles/SAM_2868.jpg" alt="" /></a></p>
<p style="text-align: justify;">SSD kaupikliams paliktos dvi vietos už pagrindinės plokštės sienelės. Daugiau jokių vietų informacijos kaupiklių patalpinimui RV05 korpuse neskirta. Trečių šalių CPU aušintuvui iki šoninio gaubto paliktas solidus 162 mm atstumas, vaizdo plokštėms – 312 mm atstumas. Viršyti šį skaičių neleis du AP180 ventiliatoriai, kurie turi apsaugines groteles ir nukreipia generuojamą oro srautą į centrą. Jame būtent ir turėtų atsirasti vaizdo plokštė su CPU aušintuvu. Prieš testavimą aušinimo sistemos sandara atrodo parinkta labai protingai.</p>
<p style="text-align: center;"><a href="http://technews.lt/userfiles/SAM_2860.jpg"><img style="width: 232px; height: 155px;" src="http://technews.lt/userfiles/SAM_2860.jpg" alt="" /></a><a href="http://technews.lt/userfiles/SAM_2852.jpg"><img style="width: 232px; height: 155px;" src="http://technews.lt/userfiles/SAM_2852.jpg" alt="" /></a></p>
<p>&nbsp;</p>
<p><strong>Montavimas</strong></p>
<p style="text-align: justify;">Nuimti viršutinį RV05 gaubtą tėra vienų juokų darbas, tačiau to nepasakysi apie sekantį etapą. Nuspaudus šoninių gaubtų vidinėje dalyje esančias rankenėles dangčiai praktiškai neatpalaiduojami. Didžiausią fiksaciją sukuria jų įspraudimas tarp gretutinių sienų ir užkišimas po slenksčiu. Pirmasis ištraukimas tapo iššūkiu. Nereikėtų visą kėlimo jėgą sukoncentruoti į vieną ant gaubto viršutinės dalies esančio plastiko vietą, nors jis ir iš kokybiškos serijos. Kartojant šoninių gaubtų nuėmimo procedūrą jie šiek tiek prasivaikščiojo, bet kiekvieną kartą grąžinant juos į vietą prireiks tikslumo ir lėtos eigos. Kartais priekinė gaubto dalis mėgsta nepataikyti į savo tašką, todėl pastebėjome, kad geriausiai veikia pilnas galinės dalies įfiksavimas ir saikingas jėgos panaudojimas šiek tiek spaudžiant gaubto priekinę dalį į vidų.</p>
<p style="text-align: justify;">Šį korpusą teks pavartyti erdvėje. Savaime aišku, kad nepavertus RV05 ant šono nepavyks tinkamai įtvirtinti pagrindinės plokštės, tačiau praktika parodė, kad korpusą būtina paversti ir ant jo užpakalio tvirtinant PSU su SSD kaupikliu. „SilverStone“ neapsunkino PSU tvirtinimo – rankenose esančios ertmės be menkiausių problemų leido atsuktuvu pasiekti varžtus. Jei ne EPS12V kabelis, kurio ilgis siekia 650 mm, tai jis be abejonių būtų likęs gulėti ant grotelių, bet geras ilgis išgelbėjo ir greičiausiai tik nuo prastesnio estetinio vaizdo. Norime manyti, kad poros maitinimo šaltinio kabelių palikimas prieš pagrindinės plokštės sienelę nei stipriai blokuotų dviejų 180 mm ventiliatorių sukuriamą oro srautą, nei keltų pavojų, kai abiejų ventiliatorių mentelės uždengtos grotelėmis.</p>
<p style="text-align: center;"><a href="http://technews.lt/userfiles/SAM_3082.jpg"><img style="height: 155px; width: 232px;" src="http://technews.lt/userfiles/SAM_3082.jpg" alt="" /></a><a href="http://technews.lt/userfiles/SAM_3092.jpg"><img style="width: 232px; height: 155px;" src="http://technews.lt/userfiles/SAM_3092.jpg" alt="" /></a></p>
<p style="text-align: justify;">Ilgesnio nei 160 mm ilgio „Seasonic P-860“ maitinimo šaltinio tikrai nenorėtume. Manevruoti prijungiamais kabeliais dėl žemiau labai arti esančio HDD narvo darosi nepatogu - tampa gana sudėtinga juos atjungti ar prijungti. Gyvenimo palengvinimui net norėjosi išimti vieną HDD narvo dėklą, bet situacija visgi nebuvo kritiška. Dėl nevienalyčio pagrindinės plokštės sienelės paviršiaus atstumas iki šoninio dangčio labai nevienodas ir kinta nuo 1 iki 2,5 cm. Sudėtingiausia zona tampa ten, kur keliauja SATA kabeliai link mechaninio disko. Kartu su ATX12V kabeliu čia įmanoma sangrūdą, dėl kurios šoninio dangčio uždėjimas gali tapti neįmanomas. Reikėtų atkreipti dėmesį ir į ankštą zoną tarp pagrindinės plokštės ir korpuso priekinės sienelės – ventiliatorių prijungimo procedūra gali tapti labai nemaloni.</p>
<p style="text-align: center;"><a href="http://technews.lt/userfiles/SAM_3077.jpg"><img style="width: 232px; height: 155px;" src="http://technews.lt/userfiles/SAM_3077.jpg" alt="" /></a><a href="http://technews.lt/userfiles/SAM_3097.jpg"><img style="width: 232px; height: 155px;" src="http://technews.lt/userfiles/SAM_3097.jpg" alt="" /></a></p>
<p style="text-align: center;"><a href="http://technews.lt/userfiles/SAM_3096.jpg"><img style="width: 232px; height: 155px;" src="http://technews.lt/userfiles/SAM_3096.jpg" alt="" /></a><a href="http://technews.lt/userfiles/SAM_3093.jpg"><img style="width: 232px; height: 155px;" src="http://technews.lt/userfiles/SAM_3093.jpg" alt="" /></a></p>
<p style="text-align: justify;">Kaip ir buvo galima tikėtis, už pagrindinės plokštės esanti ankšta erdvė verčia panaudoti „zip-ties“ surišėjus. Be jų ar kitos kabelių surišamosios priemonės sunku tikėtis, kad šoninis dangtis sėkmingai užsidarys, nebent visi kabeliai be išimties būtų plokščio (angl. stealth) tipo.</p>
<p style="text-align: center;"><a href="http://technews.lt/userfiles/SAM_3084.jpg"><img style="width: 232px; height: 155px;" src="http://technews.lt/userfiles/SAM_3084.jpg" alt="" /></a><a href="http://technews.lt/userfiles/SAM_3086.jpg"><img style="width: 232px; height: 155px;" src="http://technews.lt/userfiles/SAM_3086.jpg" alt="" /></a></p>
<p style="text-align: center;"><a href="http://technews.lt/userfiles/SAM_3078.jpg"><img style="width: 232px; height: 155px;" src="http://technews.lt/userfiles/SAM_3078.jpg" alt="" /></a><a href="http://technews.lt/userfiles/SAM_3090.jpg"><img style="width: 232px; height: 155px;" src="http://technews.lt/userfiles/SAM_3090.jpg" alt="" /></a></p>
<p style="text-align: center;"><a href="http://technews.lt/userfiles/SAM_3103.jpg"><img style="width: 232px; height: 155px;" src="http://technews.lt/userfiles/SAM_3103.jpg" alt="" /></a><a href="http://technews.lt/userfiles/SAM_3104.jpg"><img style="width: 232px; height: 155px;" src="http://technews.lt/userfiles/SAM_3104.jpg" alt="" /></a></p>
<p>&nbsp;</p>
<p><strong>Testavimas</strong></p>
<p style="text-align: justify;">Laikas labai įdomiai testavimo daliai, bet prieš tai reikia atsakyti į keletą klausimų, pavyzdžiui, kodėl i7-4770K aušinimui pasirinkome tik „Prolimatech Megahalems“ radiatorių, nors jo prigimtis ir nėra pasyvus aušinimas. To priežastimi tapo neprastas efektyvumas ir kompaktiški „Megahalems“ matmenys, nes tokie po ranka turimi aušintuvai, kaip „Noctua NH-D15“, tilptų ne į visus ateityje testuojamus korpusus bei blokuotų „Asus Z87 Maximus VI Gene“ pirmąjį PCI-Express 3.0 x16 lizdą, kuriame sėdės dar vienas visiškai pasyvus dalyvis – „MSI GTX 750 Ti Gaming OC“ vaizdo plokštė. Spartintuvui palikome originalų iš dviejų termo vamzdelių sudarytą radiatorių, tačiau numovėme dangtį kartu su dviem ventiliatoriais. „Seasonic P-860“ maitinimo šaltiniui aktyvavome pusiau pasyvų režimą, o nedidelės sistemos elektros sąnaudos nulėmė, kad ir PSU ventiliatorius stovėjo vietoje.</p>
<p style="text-align: justify;">i7-4770K procesoriaus įtampą su aktyvuotu Turbo Boost fiksavome ties 1.1375 v, tačiau „CPU-Z“ rodė, kad apkrovos metu reali įtampa kartais šokteli ir iki 1.5 v. Panašios ar net mažesnes įtampų vertės i7-4770K procesoriams automatiškai parenkamos dažnai – reta pagrindinė peržengia 1.2 v. Nesiruošiant spartinti aukšta įtampa tik be reikalo generuoja didesnes elektros sąnaudas ir karštį. Vaizdo plokštė 30 minučių bus apkrauta su „Unigine Heaven“ 4.0 sintetika, o CPU septynioms minutėms su „Prime95“ v27.7 įrankiu. Aplinkos temperatūra siekė ~19 °C.</p>
<p>Testavimo sistemą sudarė:</p>
<ul>
<li><strong>Procesorius:</strong> passively cooled Intel Core i7-4770K (3.5 GHz / Turbo Boost on 3.9 GHz/ HT on)</li>
<li><strong>Pagrindinės plokštė: </strong>Asus Z87 Maximus Gene VI</li>
<li><strong>RAM atmintis: </strong>Patriot Viper 3 DDR3 2x 4 GB 1600 MHz CL9-9-9-24 1T 1.5v</li>
<li><strong>Vaizdo plokštė: </strong>passively cooled MSI GTX 750 Ti Gaming OC (1085/5400 MHz)</li>
<li><strong>Informacijos kaupikliai:</strong> OCZ Vector 150 240 GB + WD RE3</li>
<li><strong>Maitinimo šaltinis:</strong> Seasonic P-860</li>
</ul>
<p>&nbsp;</p>
<p><strong>Rezultatai </strong></p>
<p style="text-align: justify;">Dėl saugumo reikėtų daryti atvirkščiai, bet pradėjome nuo minimalių AP180 sūkių. Po septynių minučių i7-4770K temperatūra perkopė 90 °C ir, mūsų nuomone, pamažu būtų lipusi link 100 °C – ribos, kai procesoriaus dažnis dėl karščio yra automatiškai sumažinamas. Antra sūkių intensyvumo pakopa visiškai stabilizavo i7-4770K temperatūras - karčiausias branduolys pasiekė tik 80 °C ir temperatūra nebekilo.. Maksimalūs AP180 sūkiai sumažino karštį dar šešiais laipsniais pagal Celsijų.</p>
<p style="text-align: center;"><a href="http://technews.lt/userfiles/RV05primemin(2).jpg"><img style="width: 464px; height: 227px;" src="http://technews.lt/userfiles/RV05primemin(2).jpg" alt="" /></a></p>
<p style="text-align: center;"><span style="font-size: 11px;"><em>2x AP180 (600 RPM) </em></span></p>
<p style="text-align: center;"><a href="http://technews.lt/userfiles/RV05prime95med(2).jpg"><img style="width: 464px; height: 228px;" src="http://technews.lt/userfiles/RV05prime95med(2).jpg" alt="" /></a></p>
<p style="text-align: center;"><span style="font-size: 11px;"><em>2x AP180 (900 RPM)</em></span></p>
<p style="text-align: center;"><a href="http://technews.lt/userfiles/RV05prime95max(2).jpg"><img style="width: 464px; height: 228px;" src="http://technews.lt/userfiles/RV05prime95max(2).jpg" alt="" /></a></p>
<p style="text-align: center;"><span style="font-size: 11px;"><em>2x AP180 (1200 RPM)</em></span></p>
<p style="text-align: justify;">Atėjo laikas temperatūrų matavimui su „Unigine Heaven“. Norėdami tokią (visiškai pasyvių komponentų) aušinimo metodiką tęsti ir su kitais korpusais bei bijodami, kad ne kiekvieno galimybės leis sėkmingai pabaigti 7-ių minučių trukmės „Prime95“ testą, nutarėme išmatuoti ne tik VGA, bet ir CPU temperatūras.</p>
<p style="text-align: center;"><img style="width: 478px; height: 511px;" src="http://technews.lt/userfiles/RV05uniginemin.png" alt="" /></p>
<p style="text-align: center;"><span style="font-size: 11px;"><em>2x AP180 (600 RPM) </em></span></p>
<p style="text-align: center;"><img style="width: 478px; height: 512px;" src="http://technews.lt/userfiles/RV05uniginemed.png" alt="" /></p>
<p style="text-align: center;"><span style="font-size: 11px;"><em>2x AP180 (900 RPM)</em></span></p>
<p style="text-align: center;"><img style="width: 478px; height: 511px;" src="http://technews.lt/userfiles/RV05uniginemax.png" alt="" /></p>
<p style="text-align: center;"><span style="font-size: 11px;"><em>2x AP180 (1200 RPM)</em></span></p>
<p style="text-align: justify;">RV05 ventiliatoriams besisukant lėčiausia eiga karščiausias CPU branduolys įkaito iki 49 °C, o „MSI GTX 750 Ti Gaming OC“ pasiekė 71 °C. Sūkių padidinimas VGA temperatūrą leido sumažinti iki 59 °C , o karščiausias CPU branduolys teįkaito iki 44 °C. Tiesa, RV05 pastebimai padidino savo skleidžiamą triukšmą: iš pakankamai tylaus (40,5 dBA) perėjo į vidutiniškai triukšmingą (45 dBA). Iš pažiūros dar labiau suaktyvėję ventiliatoriai (50 dBA) neatneša pastebimos naudos procesoriui ir maksimali temperatūra sumažėja tik 1 °C, tačiau žiūrint atidžiau kai kurių branduolių temperatūra sumažėja iki 4 °C. VGA temperatūra krinta iki 54 °C. HDD temperatūros visais atvejais labai žemos, nes HDD narvas yra tiesiai virš AP180 ventiliatoriaus.</p>
<p style="text-align: center;"><img style="width: 518px; height: 288px;" src="http://technews.lt/userfiles/RV05uniginetemps(2).png" alt="" /></p>
<p>&nbsp;</p>
<p><strong>Išvados</strong></p>
<p style="text-align: justify;">Vieni RV05 gali pavadinti baisiu, gremėzdiškai atrodančiu ir pirštų atspaudus pašėlančiai traukiančiu paskutiniu „SilverStone“ kūriniu. Kalbant paprasčiau, korpusas gali maloniai nustebinti arba šokiruoti. Mūsų asmeniniam skoniui, „SilverStone“ parinktas išorės dizainas visai neprastai perteikia nekasdienės bei nenuobodžios išvaizdos korpusą, tuo pačiu per daug nenuklystant į mūsų akiai mažai patrauklią transformerių, robotų ir panašią tematiką. Bet kiekvienas išvaizdą gali vertinti pagal savo požiūrį, ir šiuo klausimu mūsų pareikšta nuomonė niekad nebus besąlygiškai teisinga. Tiesiog kokybišku plastiku ir lengvai pasiekiamais dulkių filtrais (vienintele lengvai pažeidžiama korpuso detale pasirodė viršutinis įmantrus gaubtas) apsiplunksnavęs varnas ar tik panašus į jį siluetas mums atrodo patraukliau už bet kokią kitą šiuo metu mintyse braižomą egzotiką.</p>
<p style="text-align: justify;">Nuėmus iš išorės masyviai atrodančio RV05 šoninį dangtį daugeliui gali pasirodyti, kad vos 63,8 litrų vidus yra ankštas. Visgi RV05 talpina populiariauso ATX formato pagrindines plokštes (iš esmės neturėtų kilti jokių problemų ir su platesnių SSI-CEB išmatavimų modeliais, kaip „Asus X99-E WS“), o 162 mm skirti CPU aušintuvui ir 31 cm vaizdo plokštei daugeliu atveju nebus problema. Vienintelis rimtas apribojimas tenka maitinimo šaltiniui – ilgesnis nei 165-170 mm privers atsisakyti HDD narvo ir pasiūlys gyventi tik su SSD kaupikliais. Reikėtų manyti, kad tas, kuris gali multi VGA konfigūracijoms nupirkti kilovatinius gigantus, nesuks sau galvos dėl mechaninio disko praradimo ir galės priedo įsigyti terabaitinį SSD. Kur tikrai ankštoka – tai už pagrindinės plokštės sienelės. Kabelių išvedžiojimo galimybės nėra pačios patogiausios, todėl idealu turėti modulinį PSU su plokščiais kabeliais ir nepasididžiuoti panaudoti korpuso komplektacijoje esančių zip-ties surišėjų. Kas lieka su ne moduliniais maitinimo šaltiniais ar trumpais laidais, tas yra išgelbėtas. Visada galima kabelius tiesiog padėti ant AP180 ventiliatorių grotelių arba dalį padėti virš HDD narvo ar net į jį, jei naudojamas tik vienas HDD. Galbūt net didesne problema galima laikyti iš korpuso priekio ateinančias jungtis, kurios greičiausiai liks priglaustos prie vidaus priekinės sienelės. Manome, kad tokias estetines spragas „SilverStone“ norėjo šiek tiek paslėpti – štai turime nedidelio diametro langą, o juo kai kas gali ir nusivilti.</p>
<p style="text-align: justify;">„SilverStone“ tiek pasitiki RV05 vidiniu dizainu ir dviem orą įtraukiančiais AP180 ventiliatoriais, kad net pasivargino sumontuoti bent vieną ištraukiantį ventiliatorių, nes karštas oras savaime puikiai juda į viršų. Įdomiausia tai, kad „SilverStone nesiūlo virš CPU zonos montuoti išpučiančio ventiliatoriaus tvirtindama, kad tai gali išbalansuoti korpuso viduje teigiamą slėgį, šiek tiek nukenčiant vaizdo plokštės temperatūroms. Dar prieš imantis testavimo mus kankino dilema, kurį gi CPU apkrovimo įrankį pasirinkti. Entuziazmo įkvėptas „Prime95“ pasirinkimas nenuvylė. Žemiausiu pajėgumu dirbantys RV05 ventiliatoriai iš esmės nesugebėjo stabilizuoti i7-4770K temperatūrų, bet tai buvo be problemų padaryta kilstelėjus sūkius nuo 600 iki 900 RPM. Įvertinus, kad apkrovai naudotas „Prime95“, „Prolimatech Megahalems“ nėra tikras pasyvus aušintuvas ir RV05 neturi nė vieno orą ištraukiančio ventiliatoriaus – pasiekimas stulbinantis ir įkandamas tikrai ne kiekvienam korpusui, spėjame net dvigubai erdvesniam. Sunkumų su „nurengta“ GTX 750 Ti vaizdo plokšte visiškai nekilo – temperatūros labai komfortiškos ir su minimaliai besisukančiais AP180. Tikimės, kad šį eksperimentą įtrauksime ir į sekančias korpusų apžvalgas, o panaudotą ypač jautrų pasyvų komponentų duetą išlaikysime tikslesniai analizei, kokios masės oro srautas išties pasiekia svarbiausius taškus: vaizdo plokštę ir procesorių.</p>
<p style="text-align: justify;">„SilverStone“ prie visų minimų RV05 savybių prideda platų suderinamumą su vandens aušinimui skirtais radiatoriais. Galime sutikti ir paprieštarauti. RV05 dugne pašalinus abu AP180 ventiliatorius mes turime galimybę sumontuoti iki 360 mm radiatorių, tačiau nesunku įsivaizduoti, kaip bus išdarkytas orginaliai unikalus aušinimas. Vienintele potencialia vieta laikome viršutinę dalį ir 120 mm radiatoriui skirtą angą. Nemanome, kad RV05 paukštis gali pradėti medžioklę vandenyje. Jo prigimtis – trofėjų rinkimas ore, kur „SilverStone“ <a href="http://www.skytech.lt/sstrv05bw-silverstone-raven-black-midl-tower-chasis-usb-black-chasis-psu-matx-at-p-209230.html"><em>už 100 eurų</em></a> (345 litus) atrodo išties patraukliai.</p>
<p>&nbsp;</p>
<p><em>Privalumai: </em></p>
<ol>
<li>Unikalus vidaus ir išorės dizainas;</li>
<li>Labai gera surinkimo kokybė;</li>
<li>Patraukli kaina;</li>
<li>Puikiai išnaudota vidaus erdvė;</li>
<li>Aukščiausios klasės aušinimas;</li>
<li>Integruoti du kokybiški AP180 ventiliatoriai;</li>
<li>Trijų pakopų ventiliatorių sūkių valdiklis;</li>
<li>Tylus (prie minimalių apsukų);</li>
<li>Lengvai pasiekiami ir itin kokybiški dulkių filtrai;</li>
<li>Šoniniai dangčiai tvirtinami bevaržčiu mechanizmu;</li>
<li>Nedidelis svoris;</li>
<li>Lengva perkelti iš vienos vietos į kitą;</li>
<li>2x USB 3.0;</li>
<li>Akrilinis langas;</li>
<li>Į rankoves įvilkti vidiniai kabeliai;</li>
</ol>
<p><em>Vidutiniška:</em></p>
<ol>
<li>Tinkamai išvedžioti kabelius – ne pati lengviausia užduotis;</li>
<li>Šiek tiek sudėtingesnis montavimas nei į eilinį korpusą;</li>
<li>Šoninių gaubtų uždėjimas reikalauja kruopštumo;</li>
<li>Kai kam 162 mm erdvės CPU aušintuvui gali pasirodyti šiek tiek maža;</li>
<li>Kai kam gali nepatikti viršuje atsiradusios I/O jungtys;</li>
<li>Nekurtas su intencija į aušinimą vandeniu;</li>
<li>Akrilinio lango dydis gali nuvilti</li>
</ol>
<p><em>Trūkumai:</em></p>
<ol>
<li>Galimos suderinamumo problemos tarp ilgų PSU ir HDD narvo;</li>
<li>Intensyvūs AP180 sūkiai veda prie stipriai išaugusio triukšmo;</li>
<li>Imlus pirštų atspaudams;</li>
<li>Neturi išorinio 5,25” stalčiaus (daugeliui - ne problema)</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/technewsrecommended_vectorized%282%29.png" alt="" /><img style="width: 200px; height: 200px;" src="http://technews.lt/userfiles/technewsgreatvalue_vectorized%281%29.png" alt="" /></p>
