---
layout: post
status: publish
published: true
title: Paaiškėjo Intel Lynx Point lusto specifikacijos
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6372
wordpress_url: http://localhost/site/new/paaiskejo_intel_lynx_point_lusto_specifikacijos/
date: '2012-02-17 12:40:31 +0200'
date_gmt: '2012-02-17 12:40:31 +0200'
categories:
- Naujienos
---
<p>
<br />IT naujienų portalas <a class="ns" href="http://detail.zol.com.cn/picture_index_803/index8028950.shtml">Zol.com.cn</a> paviešino informacinę skaidrę, kurioje nurodomos „Intel“ aštuntos serijos mikroschemų rinkinio, žinomo „Lynx Point“ kodiniu pavadinimu, specifikacijos. Šis lustas bus naudojamas LGA1150 platformoje, o prekyboje pasirodys pirmoje kitų metų pusėje.</p>
<p>Kaip ir visi, nuo „Intel P55“ lusto laikų leidžiami mikroschemų rinkiniai, taip ir šis turės integruotą pietinį tiltą (angl. Southbridge), atsakingą už visą prie sistemos prijungiamų įrenginių darbą. Nors PCI-Express sąsajas „prižiūrės“ atskiras valdiklis integruotas į „Intel“ centrinių procesorių šerdį, „Lynx Point“ taip pat pasižymės ir lėtesniu, aštuonių linijų „PCI-Express Gen 2.0“ valdikliu, prie kurio bus jungiami PCI-E x1 bei PCI-E x4 duomenų pralaidos reikalaujantys įrenginiai. Kaip ir dabartiniai „Cougar Point“ lustai, šis su centriniu procesoriumi jungsis per DMI magistralę. Nors skaidrėje nepažymima DMI pralaida, manoma, jog ji sieks apie 4 GB/s. Skirtingai nei X79 lustas, „Lynx Point“ neturi papildomos 4 GB/s PCI-E sąsajos.</p>
<p>Kartu su „Lynx Point“ lustu „Intel“ atsisako SATA 2 (3 Gb/s) jungties versijos ir visiškai pereina prie SATA 3 (6 Gb/s) sąsajos. Tai turėtų būti ypač džiugi žinia besinaudojantiems RAID technologijos pranašumais, mat visos SATA jungtys turės 6 Gb/s pralaidumą. Deja, bet įmonė neskuba atsisakyti jau senstelėjusių USB 2.0 jungčių, todėl „Lynx Point“ turės ir USB 2.0 ir USB 3.0 versijas. </p>
<p>Tuo tarpu SPI, LPCIO, SMBus ir HD Audio palaikymas išliks toks pat, tačiau vaizdo perdavimui pasirinkta tik analoginė VGA išvestis, skelbia portalas <a class="ns" href="http://www.techpowerup.com/160702/Intel-quot-Lynx-Point-quot-8-series-Chipset-Detailed-Completely-SATA-6-Gb-s.html">TechPowerUp.com</a>.</p>
<p>„Intel Lynx Point“ ketina pasiūlyti didesnį saugumą, „Rapid Storage“ technologijos aparatinės įrangos patobulinimus bei mažesnį energijos suvartojimą.</p>
<p><img src="http://technews.lt/upload/138a.jpg" /></p>
<p><span class="saltinis">Zol.com.cn iliustracija.</span><br /></p>
