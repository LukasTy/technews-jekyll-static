---
layout: post
status: publish
published: true
title: 'Tyrėjai : vario ir deimanto mišinys sudaro itin laidžią šilumai medžiagą'
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3401
wordpress_url: http://localhost/site/new/tyrejai__vario_ir_deimanto_misinys_sudaro_itin_laidzia_silumai_medziaga/
date: '2009-04-10 10:56:56 +0300'
date_gmt: '2009-04-10 10:56:56 +0300'
categories:
- Naujienos
---
<div class="imgright"><img src="http://akuba.technews.lt/deimantas.jpg" border="1" /></div>
<p>Varis ir aliuminis – tai du metalai, praktiškai dominuojantys visuose procesorių ar vaizdo plokščių aušintuvuose. Be jų dar kartais naudojamas ir nikelis, tačiau iš esmės tik kaip dizaino elementas. Tačiau ar žinote, kad yra ir dar laidesnė šilumai medžiaga – deimantas. Be abejonės, šis iš anglies atomų sudarytas junginys yra labai brangus, tačiau dėl glaudžios sandaros – laidžiausia šilumai medžiaga pasaulyje. Vis didėjant kompiuterių pajėgumams, didėja ir komponentų išskiriamas šilumos kiekis, todėl iš Al ir Cu elementų sudaryti radiatoriai kartais nebepatenkina vartotojų norų. </p>
<p>Mokslininkai iš Drezdene esančio Fraunhoferio Gamybos Inžinerijos ir Taikomųjų Medžiagų (angl. <i>Institute for Manufacturing Engineering and Applied Materials Research</i>) instituto remiami <i>Siemens</i> bei <i>Plansee</i> bendrovių sakosi sukūrę medžiagą galinčią „surinkti“ pusantro karto daugiau šilumos. Daktaras Tomas Šūbertas (Thomas Schubert) sako, kad tai pavyko padaryti pasitelkus deimanto miltelius ir sumaišius juos su variu. Nors ir ši reta medžiaga praleidžia maždaug keturis kartus daugiau šilumos, tačiau be trečio elemento varis ir deimantas tiesiog nesudarytų tvirtos medžiagos. Tam tyrėjai greičiausiai pasitelkė chromą.</p>
<p>Kalbama, kad visa tai nebėra tik teoriniame lygmenyje, o yra pagaminti ir pirmieji šios medžiagos pavyzdžiai, tačiau bent jau artimaisiais metais neverta tikėtis išvysti jos pritaikymą masinėje gamyboje.</p>
