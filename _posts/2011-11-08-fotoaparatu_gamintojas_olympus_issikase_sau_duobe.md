---
layout: post
status: publish
published: true
title: Fotoaparatų gamintojas Olympus išsikasė sau duobę
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6156
wordpress_url: http://localhost/site/new/fotoaparatu_gamintojas_olympus_issikase_sau_duobe/
date: '2011-11-08 19:49:43 +0200'
date_gmt: '2011-11-08 19:49:43 +0200'
categories:
- Naujienos
---
<div class="imgright"><img src="http://technews.lt/upload/business-us-olympus.jpg"  /></div>
<p>Vieną iš didžiausių pasaulyje skaitmeninių kamerų ir kitos optinės technikos gamintojų, japonų korporaciją Olympus krečia didžiulis skandalas. Tokijuje surengtoje spaudos konferencijoje buvo patvirtinta, jog daugelį metų buvo klaidinti kompanijos akcininkai.</p>
<p>Kaip nurodo esamas kompanijos prezidentas Schuichis Takayama, buvę Olympus vadovai apie du dešimtmečius slėpė nuostolius, kuriuos fotoaparatų gamintojas patirdavo dėl labai abejotinų finansinių operacijų. Taip buvo norima išlaikyti kuo aukštesnę kompanijos akcijų vertę.</p>
<p>S.Takayama neatmeta galimybės, kad savo pirmtakui Tsuyoshiui Kikukawai ir kitiems dviem aukštas pareigas ėjusiems asmenims iškels baudžiamąją bylą. Jei taip atsitiktu, šiems trims buvusiems Olympus darbuotojams grėstų net apie 10 metų kalėjimo ir apie 128 tūkstančių JAV dolerių bauda už dokumentų klastojimą ir akcininkų klaidinimą.</p>
<p>Dabartinis Olympus prezidentas teigia apie machinacijas nieko nežinojęs, o buvę kompanijos vadovai Olympus iškasė duobę. Šiuo metu analitikai sako, jog rimtai verta pakalbėti apie kompanijos išlikimą, nes jos akcijos gali būti išbrauktos iš biržos sąrašų.</p>
