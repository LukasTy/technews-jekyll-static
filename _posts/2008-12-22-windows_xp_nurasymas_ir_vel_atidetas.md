---
layout: post
status: publish
published: true
title: Windows XP nurašymas ir vėl atidėtas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2876
wordpress_url: http://localhost/site/new/windows_xp_nurasymas_ir_vel_atidetas/
date: '2008-12-22 12:16:57 +0200'
date_gmt: '2008-12-22 12:16:57 +0200'
categories:
- Naujienos
---
<div class="imgright"><img src="http://tbn3.google.com/images?q=tbn:JqFrQDqOppnQ9M:http://www.coolest-gadgets.com/wp-content/uploads/windows_xp_logo.jpg" border="1"></div>
<p><br>Korporacija <i>Microsoft</i> dar vieną kartą atidėjo <i>Windows XP</i> „nurašymo“ terminą. Vietoj planuotos 2009 metų sausio 31 dienos, kompanija, paveikta spaudimo iš partnerių, nusprendė pratęsti laikotarpį iki kitų metų gegužės 30 dienos. Iki tol OEM partneriai vis dar galės įsigyti <i>Windows XP</i> kopijas.<br />
<br><br />
<br>Ir iš tiesų, tai geros žinios partneriams, kurie pastaruosius keletą mėnesių kaupė <i>Windows XP</i> licencijas, kad kuo ilgiau galėtų patenkinti savo klientų pageidavimus. Atsižvelgiant į vis dar aukštą <i>Windows XP</i> paklausą, partneriai ne kartą reiškė savo nepasitenkinimą <i>Microsoft</i> sakydami, kad bemaž visi jų verslo klientai nenori įsigyti <i>Windows Vista</i> operacinės sistemos, tačiau <i>Microsoft</i> turi visai kitų planų. Korporacija visais būdais stengiasi didinti naujosios operacinės sistemos rinkos dalį.<br />
<br><br />
<br>Tuo tarpu, kai legalią <i>Windows XP</i> OS vis dar galės įsigyti tik kompiuterių gamintojai, įprastiems vartotojams yra suteikta teisė pasinaudoti mūsų jau ankščiau minėta paslauga, kai <i>Windows Vista</i> yra „nuleidžiama“ iki <i>Windows XP</i> lygio. Žinoma, gamintojai už tai prašo papildomo mokesčio, kuris, pavyzdžiui, <i>Dell</i> atveju, nėra mažas. Bet kokiu atveju, <i>Microsoft</i> galės džiaugtis ypač gerais <i>Windows XP</i> pardavimais pirmoje šių metų pusėje, nes net neabejojama, kad gamintojai didins savas atsargas, o tuo tarpu mes laukiame <i>Windows 7</i> – galbūt ši operacinė sistema viską apvers aukštyn kojomis, o <i>Vista</i> ir <i>XP</i> bus užmirštos?<br />
<br></p>
