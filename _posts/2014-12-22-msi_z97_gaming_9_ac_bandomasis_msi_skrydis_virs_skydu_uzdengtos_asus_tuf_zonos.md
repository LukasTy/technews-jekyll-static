---
layout: post
status: publish
published: true
title: "„MSI Z97 Gaming 9 AC“: bandomasis MSI skrydis virš skydu uždengtos „Asus TUF“
  zonos"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8384
wordpress_url: http://localhost/site/new/msi_z97_gaming_9_ac_bandomasis_msi_skrydis_virs_skydu_uzdengtos_asus_tuf_zonos/
date: '2014-12-22 12:51:24 +0200'
date_gmt: '2014-12-22 12:51:24 +0200'
categories:
- Pagrindinės plokštės
- Apžvalgos
---
<p style="text-align: justify;">Iki šiol spėjome išbandyti net tris „ASRock“ pagrindines plokštes su Z97 mikroschemų rinkiniu ir vieną su H97. Taip jau sutapo, kad paeiliui testuojamos „ASRock“ pagrindinės plokštės po truputį augo ne tik savybių, bet ir kainos atžvilgiu, tačiau šįkart tendencijos išlaikyti nebepavyks. To priežastis? Kaltinti reikėtų MSI, kuri suteikė galimybę nuodugniai susipažinti su pačiu „Gaming“ serijos flagmanu. Apsauginiais gaubtais pasidabinusi juodos spalvos montažinė plokštė slepia plačias galimybes vaizdo plokščių multi konfigūracijoms, „Killer E2200“ ir bevielį „Intel“ tinklus bei kol kas pagrindinių plokščių rinkoje nematyto sudėtingumo integruotą garsą, kurį sudaro visų pamėgtas „Realtek ALC1150“ kodekas ir „C-Media CM6631“ audio procesorius.</p>
<p><img class="aligncenter" style="width: 520px; height: 416px;" src="http://technews.lt/userfiles/msiz97gaming9aclogo.png" alt="" /></p>
<p><strong>Pakuotė ir komplektacija</strong></p>
<p style="text-align: justify;">MSI stengiasi pabrėžti keturias svarbiausias „Gaming 9 AC“ savybes. Už greitį atsakinga „OC Genie 4“ automatinio spartinimo technologija, už garsą – „Xtreme Audio DAC“ ir „Audio Boost 2“ kombinacija, už stabilumą – pažangi VRM sistema, o už duomenų perdavimą kompanijos dosnumas padovanojant pirkėjui šešių mėnesių licenziją „XSplit Gamecaster“ įrankiui, kuris leidžia gyvai transliuoti ir įrašinėti mėgiamo žaidimo progresą.</p>
<p style="text-align: center;"><a href="http://technews.lt/userfiles/SAM_2963.jpg"><img style="width: 232px; height: 155px;" src="http://technews.lt/userfiles/SAM_2963.jpg" alt="" /></a><a href="http://technews.lt/userfiles/SAM_2964.jpg"><img style="width: 232px; height: 155px;" src="http://technews.lt/userfiles/SAM_2964.jpg" alt="" /></a></p>
<p style="text-align: center;"><a href="http://technews.lt/userfiles/SAM_2965.jpg"><img style="width: 232px; height: 155px;" src="http://technews.lt/userfiles/SAM_2965.jpg" alt="" /></a><a href="http://technews.lt/userfiles/SAM_2966.jpg"><img style="width: 232px; height: 155px;" src="http://technews.lt/userfiles/SAM_2966.jpg" alt="" /></a></p>
<p style="text-align: justify;">Išsamesnis supažindinimas su „Gaming 9 AC“ tęsiasi atvertus pakuotę. Čia detalizuojamas „Audio Boost 2“, „Xtreme Audio DAC“, iškilmingai pranešama, kad parinkti komponentai priklauso „Military Class 4“, o reiklesni žaidėjai galės pasinaudoti SLI arba „CrossFire“ technologijų palaikymu.</p>
<p style="text-align: center;"><a href="http://technews.lt/userfiles/SAM_2968.jpg"><img style="width: 232px; height: 155px;" src="http://technews.lt/userfiles/SAM_2968.jpg" alt="" /></a><a href="http://technews.lt/userfiles/SAM_2969.jpg"><img style="width: 232px; height: 155px;" src="http://technews.lt/userfiles/SAM_2969.jpg" alt="" /></a></p>
<p style="text-align: center;"><a href="http://technews.lt/userfiles/SAM_2971.jpg"><img style="width: 232px; height: 155px;" src="http://technews.lt/userfiles/SAM_2971.jpg" alt="" /></a><a href="http://technews.lt/userfiles/SAM_2972.jpg"><img style="width: 232px; height: 155px;" src="http://technews.lt/userfiles/SAM_2972.jpg" alt="" /></a></p>
<p style="text-align: justify;">Pasiūlyta komplektacija viršyja entuziasto reikalavimus. Ją galima suskirstyti į pagamintą iš popieriaus ir pagamintą iš kitų medžiagų. Turime aparatinės įrangos ir BIOS UEFI nustatymų vadovą, taip pat papildomos programinės įrangos vadovą, SATA kabeliams skirtus lipdukus, schematinį produkto brėžinį, ant durų rankenos kabinamą firminę brošiūrą ir masyvų lipduką bei dar keletą diegimo gidų.</p>
<p style="text-align: center;"><a href="http://technews.lt/userfiles/SAM_3031.jpg"><img style="width: 464px; height: 309px;" src="http://technews.lt/userfiles/SAM_3031.jpg" alt="" /></a></p>
<p style="text-align: justify;">MSI duoda šešis SATA kabelius, SLI tiltelį, eSATA -&gt; SATA kabelį, molex jungtimi maitinamą kronšteiną su dviem eSATA jungtimis, garso posistemės maitinimui skirtą molex adapterį, M tipo jungiklius, įtampų matavimui skirtus „V-check“ kabeliukus, pora CD su tvarkyklėmis, paminkštinimą turintį I/O skydelį, Wi-Fi antenas ir, žinoma, AC modulį, kuris būtinas norint turėti Bluetooth 4.0, Wi-Fi 802.11 a/b/g/n/ac ir „Intel WiDi“ funkciją. Pastaroji leidžia bevieliu ryšiu transliuoti vaizdo ir garso medžiagą į HDTV.</p>
<p style="text-align: center;"><a href="http://technews.lt/userfiles/SAM_3032.jpg"><img style="width: 232px; height: 155px;" src="http://technews.lt/userfiles/SAM_3032.jpg" alt="" /></a><a href="http://technews.lt/userfiles/SAM_3035.jpg"><img style="width: 232px; height: 155px;" src="http://technews.lt/userfiles/SAM_3035.jpg" alt="" /></a></p>
<p>&nbsp;</p>
<p><strong>Žvilgsnis iš arčiau</strong></p>
<p style="text-align: justify;">Pirmas įspūdis apie „MSI Z97 Gaming 9 AC“ išorinį dizainą galėtų būti: labai, velniškai, ypač patrauklu. Sunku pasakyti, ar estetika prilygsta „MPower“ serijos pagrindinėms (pvz „<a href="http://www.technews.lt/naujiena/n/a/msi_z87_mpower_pagrindine_plokste.html"><em>MSI Z87 MPower</em></a>“), bet žodžio patrauklu bijoti nereikėtų ir daugelis nepaneigs, kad norėtų, jog sisteminė plokštė atrodytų bent taip, kaip atrodo „Z97 Gaming 9 AC“, nesvarbu ją vertinsime aukštesniu ar kiek žemesniu balu grožio skalėje. Didžiausius laimėjimus aišku atiduodame juodai raudoniems radiatoriams virš VRM ir pietinio tilto - tokios dizaino ypatybės daugiau mažiau lydi kiekvieną „Gaming“ serijos motininę plokštę. Visai kas kita, ir ko daugiau nepamatysi nė ant vienos kitos MSI pagrindinės plokštės, tai I/O panelę ir integruoto garso zoną dengiantys perforuoti juodos spalvos gaubtai. Matomai MSI pabijojo būti apkaltinta „Asus“ ar jos TUF serijos plagiavimu, todėl pabandymui pasirinko konservatyvų padengimo šarvais metodą. Rezultatas gražesnis nei įsivaizduojamas rezultatas be šarvų, tačiau ar tai kartu ir praktiška?</p>
<p style="text-align: center;"><a href="http://technews.lt/userfiles/SAM_2976.jpg"><img style="width: 464px; height: 309px;" src="http://technews.lt/userfiles/SAM_2976.jpg" alt="" /></a></p>
<p style="text-align: justify;">Viršutinėje dalyje, po 8-pin EPS12V lizdu, išdėstyta dvylikos fazių „DigitALL“ maitinimo sistema. Įdomu tai, kad MSI yra pakankamai tyli ir savo puslapyje įkyriai neakcentuoja, jog tai yra aukščiausios klasės VRM sistema. Iš tikrųjų, toks kompanijos apsisprendimas mums patinka dėl vienos paprasčiausios priežasties – apsieita be muilo burbulo pūtimo. „Intersil ISL6388“ hibrido valdoma sistema yra sudaryta iš tikrų šešių fazių, o netikras skaičius (12) pasiekiamas dubliuotojų pagalba. Kitas džiuginantis komponentas – „Hi C“ serijos feritiniai induktoriai, kurių talpa siekia net 60 A. Tai vienas didžiausių šių dienų standartų. Kaip ir minėti induktoriai, taip ir juodos spalvos kondensatoriai priklauso „Military Class 4“ komponentams. Po vienu termo vamzdeliu sujungtais radiatoriais slypi „NIKO Semiconductor“ gamybos PK632BA ir  PK616BA LowRDS(on) tranzistoriai. Filtravimą atlieka dešimt iš tantalo pagamintų kondensatorių, kurių bendra talpa siekia 3300 μF. Aplink radiatorius apsiraizgęs 3-pin maitinimo kabeliukas, kuris maitina raudonai sušvintančius LED’us.</p>
<p style="text-align: center;"><a href="http://technews.lt/userfiles/SAM_2979.jpg"><img style="width: 232px; height: 155px;" src="http://technews.lt/userfiles/SAM_2979.jpg" alt="" /></a><a href="http://technews.lt/userfiles/SAM_2999.jpg"><img style="width: 232px; height: 155px;" src="http://technews.lt/userfiles/SAM_2999.jpg" alt="" /></a></p>
<p style="text-align: center;"><a href="http://technews.lt/userfiles/SAM_3021.jpg"><img style="width: 232px; height: 155px;" src="http://technews.lt/userfiles/SAM_3021.jpg" alt="" /></a><a href="http://technews.lt/userfiles/SAM_3023.jpg"><img style="width: 232px; height: 155px;" src="http://technews.lt/userfiles/SAM_3023.jpg" alt="" /></a></p>
<p style="text-align: center;"><a href="http://technews.lt/userfiles/SAM_3026.jpg"><img style="width: 232px; height: 155px;" src="http://technews.lt/userfiles/SAM_3026.jpg" alt="" /></a><a href="http://technews.lt/userfiles/SAM_3028.jpg"><img style="width: 232px; height: 155px;" src="http://technews.lt/userfiles/SAM_3028.jpg" alt="" /></a></p>
<p style="text-align: justify;">„MSI Z97 Gaming 9 AC“ turi keturis DIMM lizdus, kuriuose sėkmingai vienu metu gali veikti iki 32 GB dydžio DDR3 atmintis. Maksimalus palaikomas taktinis dažnis spartinant siekia 3300 MHz. Dvikanalis režimas neturi spalvinio žymėjimo, todėl teks sekti nurodymus ant PCB arba atsiversti vartotojo gidą, o modulių įtvirtinimui pritaikyta abipusė laikiklių atlenkimo sistema. Aplink viršutinę DIMM lizdų dalį turime pirmąsias jungtis ant CPU radiatoriaus montuojamiems ventiliatoriams (2x 4-pin). Kampe išdėstyti įjungimo/išjungimo, sistemos perkrovimo ir jos spartinimui skirtas „OC Genie“ mygtukai. Žemiau seka įtampų stebėjimo taškai, 24-pin ATX12V ir du USB 3.0 lizdai, kurių vienas pakreiptas 90 laipsnių kampu. Du USB 3.0 lizdai ant montažinės plokštės yra retai matomas sprendimas, jau neminint to, kad pasuktus lizdus turi tik aukštos klasės produkcija.</p>
<p style="text-align: center;"><a href="http://technews.lt/userfiles/SAM_2983.jpg"><img style="width: 232px; height: 155px;" src="http://technews.lt/userfiles/SAM_2983.jpg" alt="" /></a><a href="http://technews.lt/userfiles/SAM_2984.jpg"><img style="width: 232px; height: 155px;" src="http://technews.lt/userfiles/SAM_2984.jpg" alt="" /></a></p>
<p style="text-align: justify;">Pakalbėkime apie vieną svarbiausių pagrindinės plokštės architektūrinių savybių – išplėtimo lizdus. „Z97 Gaming 9“ turi po tris mechaninius PCI-Express 3.0 x16 ir PCI-Express 2.0 x1 lizdus, kurie išdėstyti prakaitomis. Viršuje atsidūręs PCI-Express 2.0 x1 lizdas leidžia išvengti blokavimo problemų tarp pagrindinio, aukščiausiai esančio, PCI-Express 3.0 x16 lizdo ir stambių CPU aušintuvų (gigantiškas „Noctua NH-D15“ blokavo viršutinį PCI-E x1 lizdą), tačiau pačioje apačioje atsidūręs trečiasis x16 lizdas multi konfigūracijas iš trijų aukštų (angl. triple slot) aušinimą turinčių vaizdo plokščių naudojantiems savininkams iškels neišvengiamą blokavimo problemą. Dėl ypač mažo tokių vaizdo plokščių skaičiaus turime pasakyti, kad MSI išdėstymą pasirinko atsižvelgdama į didesnę vartotojų pusę, tuo pačiu galutiniam dizainui tampant praktiškesniu. Mažesniųjų lizdų linijas išplečia „ASMedia ASM1084e“ valdiklis, o visi mechaniniai x16 lizdai naudoja CPU teikiamas elektrines gijas, todėl įmanomos x16/0/0, x8/x8/x0 ir x8/x4/x4 PCI-E 3.0 pralaidumo kombinacijos, kurios leidžia „Z97 Gaming 9 AC“ motininei plokštei palaikyti 3-way „CrossFire“ arba 2-way SLI.</p>
<p style="text-align: center;"><a href="http://technews.lt/userfiles/SAM_3055.jpg"><img style="width: 464px; height: 309px;" src="http://technews.lt/userfiles/SAM_3055.jpg" alt="" /></a></p>
<p style="text-align: justify;">Tarp antrojo ir trečiojo mechaninių PCI-Express x16 išplėtimo lizdų integruotas M.2 lizdas. Su „Intel Z97“ lustų rinkiniu atkeliavusi naujiena siūlo iki 10 Gb/s siekiantį pralaidumą ir palaiko ne tik SATA (6 Gb/s), bet ir PCI-Express protokolą naudojančius SSD kaupiklius, kurių ilgis gali siekti 42, 60 arba 80 mm. Pasižiūrėjus į SATA lizdus tampa aišku, kad MSI pasirinko M.2 vietoje SATA-Express. Ar nebuvo prašauta parodys tik ateitis, tačiau mielai norėtume matyti tiek M.2, tiek SATA Express, mat abi sąsajos dažniausiai dalinasi ta pačia pralaida. Tiesa, MSI atskirai turi pasiūlyti M.2 -&gt; SATA Express perėjimą. „Z97 Gaming 9 AC“ turi aštuonis 90 kampu pakreiptus SATA III lizdus, iš kurių šeši yra valdomi „Intel Z97“ lustų rinkinio, o žemiausiai esantys du (SATA7~8) valdomi „ASMedia ASM1061“ valdiklio.</p>
<p style="text-align: center;"><a href="http://technews.lt/userfiles/SAM_2982.jpg"><img style="width: 232px; height: 155px;" src="http://technews.lt/userfiles/SAM_2982.jpg" alt="" /></a><a href="http://technews.lt/userfiles/SAM_2987.jpg"><img style="width: 232px; height: 155px;" src="http://technews.lt/userfiles/SAM_2987.jpg" alt="" /></a></p>
<p style="text-align: justify;">Z97 lustų rinkinys aušinamas nesudėtingos sandaros radiatoriumi – MSI nenaudojo tokio, kuris su VRM radiatoriais būtų sujungtas termo vamzdeliu. Kitą vertus, radiatorius nestokoja grožio. MSI ne tik „užkepė“ didžiulį „Gaming“ serijos ženklą, bet ir suteikė viršutinei daliai šlifuoto aliuminio apdailą. Žemiau radiatoriaus turime du įdomius dalykėlius. Visų pirma žvilgsniai krypsta į Degub LED ekranėlį, kuris be pirminės funkcijos (diagnostikos) taip gali realiu metu rodyti procesoriaus temperatūrą, tačiau tam svarbiausia jau patekti į „Windows“ aplinką. „MSI Z97 Gaming 9 AC“ turi du fizinius BIOS‘us. Pasinaudojus slankikliu, USB laikmena ir MSI instrukcijomis naudojamas (pagrindinis) BIOS‘as gali būti atkurtas iš atsarginio. Dar žemiau turime SYSFAN_2 ir SYSFAN_3 4-pin jungtis ventiliatoriams. Trečioji sisteminiams ventiliatoriams skirta 4-pin jungtis įrengta virš aukščiausiai esančio PCI-E x1 lizdo.</p>
<p style="text-align: center;"><a href="http://technews.lt/userfiles/SAM_2986.jpg"><img style="width: 232px; height: 155px;" src="http://technews.lt/userfiles/SAM_2986.jpg" alt="" /></a><a href="http://technews.lt/userfiles/SAM_3059.jpg"><img style="width: 232px; height: 155px;" src="http://technews.lt/userfiles/SAM_3059.jpg" alt="" /></a></p>
<p style="text-align: justify;">Apvertus pagrindinę plokštę ant viršutinės PCB pusės ir atsukus trejetą varžtų pasimato įspūdingos sandaros integruoto garso posistemė, kuri dabar jau vadinama nebe „Audio Boost“, o tandemu iš „Audio Boost 2“ ir „Xtreme Audio DAC“. „Xtreme Audio DAC“ dalį sudaro „C-Media CM6631A“ garso procesorius (120 dB SNR/32 bit/192 KHz), kuris maitinamas per USB. Jis yra atsakingas už garsą, kuris perduodamas į priekinės panelės (angl. front panel) ausinių ir mikrofono lizdus. Gretimai jam taip pat integruotas „Wolfson WM8741“ DAC‘as (skaitmeninio signalo į analoginį keitiklis) ir „Cirrus Logic CS5346“ ADC‘ai (analoginio signalo į skaitmeninį keitiklis). Maža to, pasirūpinta „Texas Instruments TPA6120A2“ ir LM4562 operaciniais stiprintuvais, užtikrinant, kad prie priekinės panelės be baimės galima jungti iki 600 Ohm varžos ausines. „Realtek ALC1150“ savo ruožtu valdo I/O panelėje esančios lizdus. Operaciniais stiprintuvais pasirinkti „Texas Instruments TI OPA1652“. Savo ruožtu MSI projektuotojai leidžia pasirinkti kokiu būdu bus maitinama nuo bendros PCB izoliuota garso posistemė. Dar vieno slankiklio pagalba galima nustatyti, kad maitinimas vyktų tiesioginiu būdu (per molex adapterį tiesiai iš maitinimo šaltinio) ir visiškai aplenktų pagrindinėje plokštėje įrengtus mazgus. Toks būdas turėtų užtikrinti švaresnį signalą. Filtravimą atlieka japoniški „Nichicon“ ir vokiški „WIMA“ kondensatoriai, o nuo pašalinių trugdžių apsaugo EMI dangtelis, kuris į akis krito vos pamačius produktą.</p>
<p style="text-align: center;"><a href="http://technews.lt/userfiles/SAM_3004.jpg"><img style="width: 464px; height: 309px;" src="http://technews.lt/userfiles/SAM_3004.jpg" alt="" /></a></p>
<p style="text-align: center;"><a href="http://technews.lt/userfiles/SAM_3005.jpg"><img style="width: 232px; height: 155px;" src="http://technews.lt/userfiles/SAM_3005.jpg" alt="" /></a><a href="http://technews.lt/userfiles/SAM_3010.jpg"><img style="width: 232px; height: 155px;" src="http://technews.lt/userfiles/SAM_3010.jpg" alt="" /></a></p>
<p style="text-align: justify;">I/O panelėje turime vieną PS/2, dvi USB 2.0 ir aštuonias USB 3.0 jungtis. USB 2.0, pasak gamintojo, pritaikytos 500/1000 Hz duomenų atnaujinimo srautui. Dešinėje esančios dvi USB 3.0 jungtys valdomos „ASMedia ASM1042“ valdiklio, o likusios šešios – „ASMedia ASM1074“. Dėl to, kad ant montažinės plokštės turime du kartus daugiau USB 3.0 jungčių, taip įvyko, kad galinėje panelėje nebebuvo galimybės nors vieną USB 3.0 lizdą paskirti iš „Intel Z97“ lustų rinkinio. Taip pat turime HDMI, DisplayPort, optinę S/PDIF išvestis ir reikiamas jungtis 7.1 audio sistemai. „Gaming 9 AC“ atveju jos net paauksuotos. Gigabitinis tinklas - „Killer E2205“, o Bluetooth v4.0 ir bevieliu 802.11 ac tinklu rūpinasi „Intel Wireless AC-7260“ valdiklis.</p>
<p style="text-align: center;"><a href="http://technews.lt/userfiles/SAM_2977.jpg"><img style="width: 464px; height: 309px;" src="http://technews.lt/userfiles/SAM_2977.jpg" alt="" /></a></p>
<p style="text-align: justify;">MSI giriasi galinti užtikrinti, kad viena  USB 3.0 lizdų „kaladė“ užtikrins visiškai stabilų energijos tiekimą išoriniams garso įrenginiams, kaip kad prijungiamiems DAC‘ams ar ausinėms su USB garso plokštėmis. Tam MSI panaudojo atskirą +12V -&gt; +5V įtampos keitiklį. Norintiems džiaugties bevieliu tinklu teks būtinai nuimti I/O jungtis dengiančius šarvus. Tai padaroma iš viršutinės PCB pusės ir jokių problemų nesukelia, kol prireikia įstatyti AC modulį į jam skirtą lizdą. Ši procedūra reikalauja ypatingo kruopštumo ir tikslumo, kitaip atsitiktinai gali būti nulaužtos modulio kojytės.</p>
<p style="text-align: center;"><a href="http://technews.lt/userfiles/SAM_3001.jpg"><img style="width: 232px; height: 155px;" src="http://technews.lt/userfiles/SAM_3001.jpg" alt="" /></a><a href="http://technews.lt/userfiles/SAM_3003.jpg"><img style="width: 232px; height: 155px;" src="http://technews.lt/userfiles/SAM_3003.jpg" alt="" /></a></p>
<p>&nbsp;</p>
<p><strong>Specifikacijos </strong></p>
<p style="text-align: center;"><strong><img style="width: 513px; height: 850px;" src="http://technews.lt/userfiles/Z97gaming9acspecs(1).png" alt="" /> </strong></p>
<p>&nbsp;</p>
<p><strong>UEFI BIOS</strong></p>
<p style="text-align: justify;">Kaip jau minėjome, „MSI Z97 Gaming 9 AC“ turi du fizinius „American Megatrends Inc.“ ROM’us. Trečią kartą iš eilės „Click BIOS 4“ versijai būdinga ta pati milžiniška sekcija (virš baltojo drakono), kurioje vilkimo būdu galima keisti įrenginių seka, iš kurių bus kraunama operacinė sistema. Viena iš naujovių, kurios neturėjo ir „UEFI BIOS 4“ naudojančios MSI Z87 serijos pagrindinės plokštės, tapo nedidelis, dešiniajame viršutiniame krašte atsiradęs, „My Favorites“ ženkliukas, leidžiantis viename skirsnyje laikyti svarbiausius nustatymus arba pasirinkti į kurią nustatymų sekciją iškart bus patenkama po BIOS UEFI užkrovimo. Iš „settings“ sekcijos galima vykdyti integruotų mazgų valdymą (pvz atjungti integruotą garso posistemį), keisti energijos taupymo parametrus, keisti PCI-Express x16 lizdų pralaidumo konfigūraciją ir pan.</p>
<p style="text-align: center;"><a href="http://technews.lt/userfiles/Z97Gaming9ACBIOS%281%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%281%29.jpg" alt="" /></a><a href="http://technews.lt/userfiles/Z97Gaming9ACBIOS%2819%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%2819%29.jpg" alt="" /></a></p>
<p style="text-align: center;"><a href="http://technews.lt/userfiles/Z97Gaming9ACBIOS%2820%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%2820%29.jpg" alt="" /></a><a href="http://technews.lt/userfiles/Z97Gaming9ACBIOS%283%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%283%29.jpg" alt="" /></a></p>
<p style="text-align: justify;">Lyginant su „ASRock“ taikomu išdėstymu, gali pasirodyti, kad dešinėje neišnykstantys sekcijų pavadinimai tik švaisto vietą viduryje atsirandančių nustatymų sąskaita, tačiau galutinei koordinajai tai visiškai netrugdo.</p>
<p style="text-align: justify;">„OC“ sekcija siūlo rinktis paprastą (angl. simple) arba pažangų (angl. advanced) režimą. Natūralu, kad „Advanced“ režimas siūlo priėjimą prie didesnio skaičiaus įtampų nustatymų bei pakankamai svarbių kitų parinkčių, kaip „Enhanced Turbo“. Puikiai atsimename, kad testuotose Z87 serijos MSI pagrindinėse plokštėse vienu atveju ši funkcija neveikė, o kitu atveju tiesiog buvo išimta iš asortimento. Su „Gaming 9 AC“ „Enhanced Turbo“ pagaliau veikia (nesvarbu, kad naudojame kitą procesorių) ir „Intel Core i7-4770K“ gali sėkmingai veikti maksimaliu 3,9 GHz dažniu nepriklausomai nuo apkraunamų branduolių skaičiaus. Tiesa, po „Enhanced Turbo“ aktyvacijos/deaktyvacijos sistema iš pirmo karto nebesugebėdavo užsikrauti – Debug LED rodė kaip A2 įvardytą problemą, bet tokio kodo vartotojo gide neradome.</p>
<p style="text-align: center;"><a href="http://technews.lt/userfiles/Z97Gaming9ACBIOS%284%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%284%29.jpg" alt="" /></a><a href="http://technews.lt/userfiles/Z97Gaming9ACBIOS%289%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%289%29.jpg" alt="" /></a></p>
<p style="text-align: justify;">Kartu su „MSI Z97 Gaming 9 AC“ turime dar nematytą naujovę, pavadintą „Memory Try It!“ Iš pirmo žvilgsnio atrodo, kad tai yra pirminio lygio pagalba vartotojams, kurie nori išpešti daugiau naudos iš turimos operatyvios atminties. „Performance“ parinktis gali leisti šiek tiek optimizuoti vėlinimo laikus, o „compatability“ režimas daugiau taikytinas tiems, kurie nori patikrinti, ar, sakykime, 2400 MHz CL11 moduliai gali išsilaikyti prie CL10. Visgi panašu į tai, kad ši pagalba siūloma tik tiems, kurie naudoja didesnio dažnio modulius (nėra 1600 - 1866 MHz parinkčių). „CPU features“ sekcijoje galime keisti tokius parametrus, kaip HT technologija ar aktyvių branduolių skaičius.</p>
<p style="text-align: center;"><a href="http://technews.lt/userfiles/Z97Gaming9ACBIOS%285%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%285%29.jpg" alt="" /></a><a href="http://technews.lt/userfiles/Z97Gaming9ACBIOS%287%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%287%29.jpg" alt="" /></a></p>
<p style="text-align: center;"><a href="http://technews.lt/userfiles/Z97Gaming9ACBIOS%288%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%288%29.jpg" alt="" /></a><a href="http://technews.lt/userfiles/Z97Gaming9ACBIOS%286%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%286%29.jpg" alt="" /></a></p>
<p style="text-align: justify;">Nereikėtų abejoti, kad „Gaming 9 AC“ neturi pakankamai nustatymų įtampų keitimui, tačiau keistai pasirodė MSI spendimas suplakti CPU branduolių ir žiedinės magistralės valdymą į vieną. Šiuo atveju abiems centrams bus nustatytas adaptyvus, nekintantis (override) arba jų kombinacija su „offset“ režimai. Tačiau vėliau (spartinant) paaiškėjo, kad žiedinės magistralės įtampos režimas gali būti valdomas nepriklausomai. CPU įtampos fliuktuaciją apkrovos metu mažinanti „Load Line Calibration“ funkcija čia vadinama „Vdropp Offset Control“. Vietoje funkcijos įjungimo/išjungimo MSI siūlo laipsnišką, procentais išreikštą, sustiprinimą.</p>
<p style="text-align: center;"><a href="http://technews.lt/userfiles/Z97Gaming9ACBIOS%2810%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%2810%29.jpg" alt="" /></a><a href="http://technews.lt/userfiles/Z97Gaming9ACBIOS%2811%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%2811%29.jpg" alt="" /></a></p>
<p style="text-align: justify;">Vienu svarbiausių klausimų lieka ventiliatorių valdymas. CPU ventiliatorių valdymui MSI pritaikė konfigūruojamą keturių pakopų metodą. Vienas spalvotas kvadratėlis leidžia manipuliuoti 10-ia laipsnių pagal Celsijų (5 °C intervalais) ir 25 procentais ventiliatoriaus pajėgumo (12-13 %  intervalais). Prie SYS_FAN lizdų prijungtų sisteminių ventiliatorių sūkiai gali būti fiksuoti (50 – 100 % viso pajėgumo) arba sukonfigūruoti darbui panašiai, kaip prie CPU_FAN jungiami ventiliatoriai: vienam kvadratėliui tenka 20 % ventiliatoriaus pajėgumo (10 procentų intervalais) ir 10 laipsnių pagal Celsijų (5 °C intervalais).</p>
<p style="text-align: center;"><a href="http://technews.lt/userfiles/Z97Gaming9ACBIOS%2813%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%2813%29.jpg" alt="" /></a><a href="http://technews.lt/userfiles/Z97Gaming9ACBIOS%2814%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%2814%29.jpg" alt="" /></a></p>
<p style="text-align: center;"><a href="http://technews.lt/userfiles/Z97Gaming9ACBIOS%2817%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%2817%29.jpg" alt="" /></a><a href="http://technews.lt/userfiles/Z97Gaming9ACBIOS%2818%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%2818%29.jpg" alt="" /></a></p>
<p>&nbsp;</p>
<p><strong>Programinė įranga</strong></p>
<p style="text-align: justify;">Pagrindine pridedamos programinės įrangos dalimi išlieka „MSI Command Center“, su kuriuo jau susipažinome apžvelgdami Z87 serijos pagrindines plokštes. Įrankis leidžia keisti CPU branduolių dažnio daugiklį, operatyvios atminties dažnį, vėlinimo laikus, taip pat turi šūsnį įtampos nustatymų. „MSI Command Center“ pagalba galima susikurti „RAMDisk“ skirsnį arba rankiniu būdu valdyti ventiliatorių sūkius, dėja, tik 25 procentų intervalais.</p>
<p style="text-align: center;"><a href="http://technews.lt/userfiles/z97gaming9cc(1).png"><img style="width: 520px; height: 337px;" src="http://technews.lt/userfiles/z97gaming9cc(1).png" alt="" /></a></p>
<p style="text-align: center;"><a href="http://technews.lt/userfiles/z97gaming9cc(2).png"><img style="height: 337px; width: 520px;" src="http://technews.lt/userfiles/z97gaming9cc(2).png" alt="" /></a></p>
<p style="text-align: center;"><a href="http://technews.lt/userfiles/z97gaming9cc(3).png"><img style="width: 520px; height: 338px;" src="http://technews.lt/userfiles/z97gaming9cc(3).png" alt="" /></a></p>
<p style="text-align: center;"><a href="http://technews.lt/userfiles/z97gaming9cc(6).png"><img style="width: 520px; height: 338px;" src="http://technews.lt/userfiles/z97gaming9cc(6).png" alt="" /></a></p>
<p style="text-align: center;"><a href="http://technews.lt/userfiles/z97gaming9cc(7).png"><img style="width: 520px; height: 338px;" src="http://technews.lt/userfiles/z97gaming9cc(7).png" alt="" /></a></p>
<p style="text-align: justify;">Tvarkyklės ir likusi papildoma programinė įranga buvo diegiami pasinaudojant „MSI Live Update 6“ įrankiu, kuris suranda šviežiausias „Gaming 9 AC“ tinkančias tvarkykles, jas parsiunčia ir įdiegia. Problemų su „MSI Live Update 6“ praktiškai neiškilo. Įrankis sugebėjo sėkmingai įdiegti visas mus dominusias tvarkykles ir nesugebėjo susidoroti tik su „Intel ME“ paketu, kurį teko įdiegti rankiniu būdu. „Live Update 6“ taip pat geba surasti naujausią BIOS versiją, bet mūsų pasirinkimu atnaujinimas iki 1.7 versijos vyko BIOS UEFI erdvėje, prieš tai įsikėlus failą į USB laikmeną.</p>
<p style="text-align: center;"><a href="http://technews.lt/userfiles/Z97gaming9liveupdate.png"><img style="width: 520px; height: 398px;" src="http://technews.lt/userfiles/Z97gaming9liveupdate.png" alt="" /></a></p>
<p style="text-align: justify;">Iš unikalesnės papildomos programinės įrangos galima išskirti „MSI Go2BIOS“ ir „MSI Eco Center“. „Go2BIOS“ „Windows“ aplinkoje leidžia nustatyi, kad sekančiu sistemos persikrovimo metu automatiškai būtų užeita į BIOS, o „Eco Center“ elektros taupymo sumetimais leidžia atjungti įvairius prievadus, kaip SATA7~8 lizdai, ventiliatoriai ar USB lizdai. Patvirtiname, kad NH-D15 ventiliatoriai sėkmingai atsikratė savo prievolės.</p>
<p style="text-align: center;"><a href="http://technews.lt/userfiles/z97gaming9eco.png"><img style="width: 520px; height: 458px;" src="http://technews.lt/userfiles/z97gaming9eco.png" alt="" /></a></p>
<p style="text-align: justify;">Kadangi „Gaming 9 AC“ turi „Killer“ tinklą, automatiškai jai priskirtas „Killer Network Manager“ įrankis, padedantis susireguliuoti apkrovos srautus i pralaidumo pirmenybę. Savo ruožtu „Sound Blaster Cinema 2“ yra beveik identiškas „MSI Z87M Gaming“ apžvalgos metu minėtam „Sound Blaster Cinema“ sprendimui ir siūlo lengvai prienamus garso profilius muzikai, filmams, žaidimams tiek ALC1150, tiek „C-Media CM6631“ posistemių daliai.</p>
<p style="text-align: center;"><img style="width: 520px; height: 374px;" src="http://technews.lt/userfiles/z97gaming9killer.png" alt="" /></p>
<p style="text-align: center;"><img style="width: 520px; height: 375px;" src="http://technews.lt/userfiles/z97gaming9SBC2.png" alt="" /></p>
<p>&nbsp;</p>
<p><strong>Testavimas</strong></p>
<p>Testavimo sistemą kartu su programiniu „Windows 7“ (SP1) pagrindu sudarė:</p>
<ul>
<li><strong>Procesorius:</strong> Intel Core i7-4770K (3.5 GHz / Turbo Boost on/ HT on)</li>
<li><strong>RAM atmintis: </strong>Patriot Viper 3 DDR3 2x 4 GB 1600 MHz CL9-9-9-24 1T 1.5v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Informacijos kaupiklis:</strong> OCZ Vector 150 240 GB</li>
<li><strong>Korpusas: </strong>Bitfenix Colossus Window Green</li>
<li><strong>Pagrindinės plokštės:</strong></li>
</ul>
<ol>
<li>ASRock Fatal1ty H97 Killer (BIOS P1.40)</li>
<li>ASRock Fatal1ty Z97 Killer (BIOS P1.50)</li>
<li>ASRock Z87E-ITX (BIOS 1.21A)</li>
<li>ASRock Z97 Pro3 (BIOS P1.40)</li>
<li>ASRock Z97 Anniversary (BIOS P1.10)</li>
<li>MSI Z87 MPower (BIOS 1.9)</li>
<li>MSI Z87M Gaming (BIOS 1.2)</li>
<li>MSI Z97 Gaming 9 AC (BIOS 1.7)</li>
</ol>
<p style="text-align: center;"><a href="http://technews.lt/userfiles/SAM_3068.jpg"><img style="width: 520px; height: 347px;" src="http://technews.lt/userfiles/SAM_3068.jpg" alt="" /></a></p>
<p style="text-align: center;"><span style="font-size: 11px;">Miniatiūrinis „Noctua NH-L9i“ ilgai ant „Gaming 9 AC“ neužsibuvo pastebėjus, jog „Prime95“ testo metu temperatūros sėkmingai artėja link 95 °C. </span></p>
<p style="text-align: justify;">Kiekvienas testas kartojamas tris kartus ir išvedamas vidurkis. Tarp testų sistema yra perkraunama, siekiant išvengti infromacijos įsiminimo (angl. caching). Energijos sąnaudos matuojamos visos sistemos, kuomet CPU branduoliai penkioms minutėms apkraunami „Prime95“ įrankiu. SATA prievado sparta matuota su „ATTO“ įrankiu ir 512 GB talpos „Crucial M550“ SSD kaupikliu.</p>
<p><u>Pastaba: </u></p>
<p style="text-align: justify;">Su „Intel Core i7-4770K“ procesoriumi testuotos tik „Fatal1ty H97 Killer“ ir „Fatal1ty Z97 Killer“ pagrindinės plokštės. Likusių su „Core i7-4770K“ pratestuoti nespėta, todėl įtraukiami rezultatai gauti su „Intel Core i5-4570“. Norime priminti, kad dėl gamykliškai aktyvuotos „Multi Core Enhancement“ funkcijos „ASRock Z87E-ITX“ visus i5-4570K CPU branduolius priverčia veikti 3.6 GHz dažniu nepriklausomai nuo programos gijų išnaudojimo pobūdžio.</p>
<p style="text-align: center;"><img style="width: 517px; height: 288px;" src="http://technews.lt/userfiles/Z97Gaming9%287zip%29.png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/Z97Gaming9%28Cinebench%29.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/Z97Gaming9%28memband%29.png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/Z97Gaming9%28sandrafpu%29.png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/Z97Gaming9%28x-264%29.png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/Z97Gaming9%28truecrypt%29.png" alt="" /></p>
<p style="text-align: justify;">„Gaming 9 AC“ pasiima vieną aiškią pergalę x264 FHD teste, o dveji užfiksuoti rezultatai iš likusių penkių yra praktiškai identiški „ASRock“ plokštėms su Z97 ir H97 lustų rinkiniais.</p>
<p style="text-align: center;"><img style="width: 518px; height: 288px;" src="http://technews.lt/userfiles/Z97Gaming9%28hiperprime%29.png" alt="" /></p>
<p style="text-align: justify;">„HiperPi“ rezultatai nėra pavyzdiniai, tačiau MSI produktas nesumušamas atliekant skaičiavimus su „Wprime“ įrankiu.</p>
<p style="text-align: center;"><img style="width: 517px; height: 288px;" src="http://technews.lt/userfiles/Z97Gaming9(lostplanet2).png" alt="" /></p>
<p style="text-align: justify;">Vieninteliame vaizdo plokštės pajėgumų reikalaujančiame teste „Gaming 9 AC“ patvirtina savo vardą, tiesa, nežymiai. Nors kažko kito tikėtis ir negalima.</p>
<p style="text-align: center;"><img style="width: 480px; height: 614px;" src="http://technews.lt/userfiles/Gaming9Z97controller.png" alt="" /></p>
<p style="text-align: center;"><span style="font-size: 11px;"><em>Intel Z97 SATA III valdiklis </em></span></p>
<p style="text-align: center;"><img style="width: 480px; height: 614px;" src="http://technews.lt/userfiles/Gaming9ASMediacontroller.png" alt="" /></p>
<p style="text-align: center;"><span style="font-size: 11px;"><em>ASMedia ASM1061 SATA III valdiklis </em></span></p>
<p style="text-align: center;"><em><img style="width: 517px; height: 288px;" src="http://technews.lt/userfiles/Z97Gaming9SATAperf.png" alt="" /></em></p>
<p style="text-align: justify;">Visiems turintiems greitesnį SATA III SSD kaupiklį aiškus nurodymas nejungti jo į SATA 7~8 lizdus, nes „ASMedia“ valdiklis nė iš tolo negali prilygti „Intel“.</p>
<p style="text-align: center;"><img style="width: 517px; height: 192px;" src="http://technews.lt/userfiles/Z97Gaming9RMAA(2).png" alt="" /></p>
<p style="text-align: justify;">Iš ALC1150 naudojančių pagrindinių plokščių sukuriame lentelę, kuri juodu ant balto parašo, kad „Gaming 9 AC“ garso posistemis, tiksliau ALC1150 dalis, turi pranašumą prieš visus kitus dalyvius, matuojant bet kuriuos garso kokybės parametrus.</p>
<p style="text-align: justify;">Lyginant ALC1150 su „C-Media CM6631“ procesoriumi, netikėtai pranašumas skaitine reikšme atitenka „Realtek“ pusei, tačiau praktinis klausymas parodė, kad realybė kiek kitokia. Trumpas komentaras apie tai išvadose.</p>
<p style="text-align: center;"><img style="width: 517px; height: 288px;" src="http://technews.lt/userfiles/Z97Gaming9(power).png" alt="" /></p>
<p style="text-align: justify;">„Gaming 9 AC“ procesoriui automatiškai parinko 1.216 v įtampą, kai „ASRock“ plokštės nebuvo tokios griežtos ir neperlipo 1.2 v. Logiška, kad sistema su „Gaming 9 AC“ naudoja daugiausiai energijos. Kaip tuojau pat sužinosime, 1.216 v įtampa yra didesnė už tą (1.2 v), kuri parenkama spartinant i7-4770K „OC Genie 4“ pagalba. Gana keista, kai mažesniu dažniu dirbančiam CPU parenkama aukštesnė įtampa.</p>
<p>&nbsp;</p>
<p><strong>Spartinimas</strong></p>
<p>Pirmiausiai išbandėme automatinį „Core i7-4770K“ spartinimą, kurį galima atlikti su „OC Genie 4. Įjungus sistemą su spustelėtu „OC Genie 4“ mygtuku „Core i7-4770K“ sėkmingai įgavo apvalų 4 GHz dažnį. Jam buvo pritaikyta beveik 1.2 v įtampa (1.197 v).</p>
<p style="text-align: center;"><img style="width: 415px; height: 411px;" src="http://technews.lt/userfiles/Gaming9Genie4OC.png" alt="" /></p>
<p style="text-align: justify;">Toliau ėmėmės rankinio i7-4700K spartinimo ir susidūrėme su labai rimtomis problemomis. Net „Advanced“ režimu BIOS atsisakė pateikti kitokius CPU dažnio daugiklius nei auto, kuris lygus 35x. „CPU ratio“ eilutė neišmetė jokių įmanomų pasirinkimų ir užsispyrusiai liko prie savo automatinio daugiklio. Bandome grįžti į „simple“ režimą bei išjungti „Turbo Boost“. Po perkrovimo Debug ekranėlis praneša apie A2 klaidą ir sistema nebeužsikrauna. Kadangi tai yra savaitgalis ir MSI techninis aptarnavimas nedirba imame ieškotis patys, ką reiškia A2 kodavimas. Pasirodo, tai - pranešimas, susijęs su IDE/SATA įrenginiais. Pasiūlymai: SATA laido pakeitimas, lizdo, į kurį jungiamas SSD/HDD pakeitimas, sistemos paleidimas visiškai be informacinių kaupiklių... Kitas SATA laidas nepadeda, bet „OCZ Vector 150“ pajungimas į SATA~2, o nebe SATA~1 lizdą duoda teigiamų vaisių. Deja, neilgam. Keletą kartų sėkmingai atliekame korekcijas BIOS aplinkoje ir vėl gauname kombinaciją A2. Grįžtame į SATA~1 ir sistema užsikuria sėkmingai, bet vis tiek nepavyksta pakeisti nei CPU dažnio, nei žiedinės magistralės daugiklių.</p>
<p style="text-align: justify;">Griebiamės šiaudo ir bandome su „MSI Command Center“. Aktyvuojame 40x daugiklį, CPU-Z patvirtina, kad turime 4 GHz dažnį.</p>
<p style="text-align: justify;">Pirmadienis - pradedame skundimosi procedūrą motininės plokštės gamintojui. Technines problemas padedantis spręsti MSI specialistas duoda išbandyti 1.81 beta BIOS versiją, neįvardindamas atliktus pakeitimus. Raportuojame, kad A2 problema mūsų nebekankina, bet tablo su daugikliais vis dar neturim. Ir štai technikui užkliūna žodžiai „table“/„tablo“ ir mes gauname paaiškinimą, kad daugiklio laukelis neturi tokios funkcijos, kaip po „enter“ paspaudimo atsirandanti parinkčių lentelė. Pasak MSI, valdymas vyksta tik +/- klavišais.</p>
<p style="text-align: justify;">Puolame bandyti. Bingo! Norint pakeisti daugiklį reikia užvesti pelės kursorių ant „CPU/Ring ratio“ laukelių ir spustelti „+“, nes paspaudus „–“ niekas nesikeičia. Pradinis startas – 8x. Iš patirties su anksčiau apžvelgtomis „ASRock“ plokštėmis nesitikime, kad mūsų i7-4770K pasieks stabilią 4,5 GHz ribą, bet bandome.</p>
<p style="text-align: center;"><a href="http://technews.lt/userfiles/Z97Gaming9ACBIOS%2823%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%2823%29.jpg" alt="" /></a><a href="http://technews.lt/userfiles/Z97Gaming9ACBIOS%2824%29.jpg"><img style="width: 232px; height: 174px;" src="http://technews.lt/userfiles/Z97Gaming9ACBIOS%2824%29.jpg" alt="" /></a></p>
<p style="text-align: justify;">Kaip ir tikėjomės, „Prime95 27.7“ iššaukia BSOD net ir nustačius 1.3 v įtampą. Apsidraudimui žiedinės magistralės dažnis buvo sumažintas iki 3,4 GHz. Sėkmės negarantavo nei VCCIN įtampos pakėlimas iki 2,1 v, nei „Vdropp Offest Control“ (aka „Load Line Calibration“) nustatymas ties 50 %.</p>
<p style="text-align: center;"><img style="width: 415px; height: 412px;" src="http://technews.lt/userfiles/z97gaming9oc4_4.png" alt="" /></p>
<p>&nbsp;</p>
<p><strong>Išvados</strong></p>
<p style="text-align: justify;">Pabandykime atsakyti į klausimą kuo „MSI Gaming“ serijos flagmanas yra išskirtinis. Neabejojame, kad kažkas savo balsą gali atiduoti už išvaizdą ir raudoną VRM radiatorių apšvietimą, kažkam ypač svarbi gali pasirodyti ATX pagrindinėse plokštėse labai retai sutinkama WiFi prieiga, ar „Intel WiDi“, kuris paverčia „Gaming 9 AC“ turinčią sistemą savotiška HTPC stotimi, tačiau „Gaming 9 AC“ vizitine kortele visgi turėtų tapti „Audio Boost 2“ garso posistemė. „Realtek ALC1150“ gana lengvai tapo aukščiausios klasės garso standartu ir šiuo metu be išimties yra naudojamas visose aukštesnės ir aukščiausios klasės motininėse plokštėse. MSI ties tuo neapsistojo ir pasiūlė iki šiol nematytos konstrukcijos integruotą garsą, kurį iš esmės sudaro du astkiri posistemiai: „C-Media CM6631“ procesorius su „Wolfson WM8741“ DAC‘u ir „Cirrus Logic CS5346“ ADC‘ai atsakingas už priekinės panelės lizdus, o „Realtek ALC1150“ kodekas kuria iš galinių pagrindinės plokštės lizdų išeinantį signalą, kuris pasirodė besantis geriausis kokybės tarp visos prieš tai bandytos padermės. Nors RMAA skaitine išraiška neparodė, kad „C-Media“ paremta dalis yra pranašesnė  už ALC1150, tačiau realaus naudojimosi metu sukelti įspūdžiai verčia sutikti, kad turimos ausinės turėtų būti jungiamos būtent per „Xtreme Audio DAC“ dalį, mat čia akcentuojamas didesnis detalumas ir platesnis garsų pozicionavimas. Nors neekranuoti korpuso lizdai atkanda dalį signalo kokybės, bet MSI sugebėjo ne tik pakelti per priekinę panelę teikiamą garsą į naują lygį, bet ir išsprendė nepatenkintų vartotojų problemą, kuomet reikia lįsti po stalu ir atjungti kolonėles tam, kad būtų galima naudotis ausinėmis. MSI tokiu būdu nušovė du zuikius. Tereikia susitaikyti, kad prieš kiekvieną įsijungimą garso posistemis nemaloniai porą kartų sutraškės (tai normalu), o funkcionavimui reikia diegti mažų mažiausiai dvigubai daugiau programinės įrangos.</p>
<p style="text-align: justify;">Negalime sakyti, kad išimtinai susikoncentravusi ties garsu MSI visiškai pamiršo kitas svarbias sudedamąsias dalis, tačiau „Gaming 9 AC“ nesugeba būti „riebiausia“ visur. Nors atskirai siūlomas M.2 -&gt; SATA Express perėjimas, MSI atsisakė pastarosios sąsajos, nemontavo PCI-Express x16 linijų skaičiaus padidinančių trečių šalių įrenginių ir nepasiūlė techniškai pažangiausios VRM sistemos. Pasižiūrėjus įdėmiau paaiškėja, kad tai neturėtų kelti didelio nepasitenkinimo, mat SATA-Express ateitis kol kas neaiški, o puikūs „Haswell“ spartinimo rezultatai (kiek leidžia pati „Haswell“ architektūra) pasiekiami su daug paprastesnėmis VRM sistemomis ir bendrais standartais „Gaming 9 AC“ sumontuota VRM sistema yra labai solidi. Vienintelis rimtesnis trūkumas – 3-way SLI nepalaikymas ir galimi kėblumai pagrindinės plokštės apačioje diegiant trečiąją „Radeon“ plokštę vardan geresnio suderinamumo su masyviais oriniais aušintuvais viršuje. Taip pat reikėtų atkreipti dėmesį, kad naudojant SLI nebus galima naudoti stambesnių nei dviejų aukštų „GeForce“ vaizdo plokščių, nes tarp PCI-E 3.0 lizdus skiria tik vienas PCI-E 2.0 x1 lizdas. Bendram išplanavimui kandžių žodžių daug neturime ir vienintele opia problema tapo AC modulio įstatymas į jam skirtą lizdą, kuris yra tikrai nepatogus ir MSI pažadėjo į tai atsižvelgti kurdama ateities produkciją.</p>
<p style="text-align: justify;">„Click BIOS 4“ versija šiek tiek patobulėjo ir atnešė labai naudingą galimybę susikurti savo nustatymų profilius. Grafinė sąsaja išliko puikiai reaguojanti į visus mūsų veiksmus. Lyginant su „MSI Z87“ serija, „Gaming 9 AC“ modelyje ventiliatorių valdymo galimybės pastebimai išaugusios. MSI pagaliau pasiūlė tikrą laiptinę konfigūravimo sistemą, kuri apima keturias pakopas, tačiau iki preciziško ventiliatorių valdymo dar ilgas kelias, jau nekalbant apie tai, kad 4-pin CPU_FAN lizdai nesugeba valdyti 3-pin ventiliatorių nei per BIOS, nei per „Command Center“ įrankį, o SYS-FAN lizdai savo ruožtu neleidžia sumažinti ventiliatorių apsukų mažiau 50 procentų jų pajėgumo. Galbūt nemaža dalis vartotojų gali su tuo susitaikyti, bet serijos flagmanui tikrai nevalia turėti tik tiek, kai anksčiau išbandyti ir svarbiausia pigesni „ASRock“ modeliai siūlo tikslesnį ir funkcionalesnį valdymą ir čia MSI konkurentų yra lenkiama visa ar bent pusę galvos.</p>
<p style="text-align: justify;">„MSI Z97 Gaming 9 AC“ yra tipiška gaming stiliaus pagrindinė plokštė, kuri turi tokius gaming aksesuarus, kaip srautus galintis reguliuoti „Killer“ tinklas. Manome, kad žaidėjai lygiai taip pat reikalauja lengvai prieinamos spartos. Tam yra „OC Genie 4“ mygtukas, kuris mūsų i7-4770K dažnį kilstelėjo nuo kintančio 3,5 GHz iki pastovių 4 GHz. Žinant 4770K spartinimo rezultatų vidurkį, kuris net nesiekia 4,4 GHz, 4 GHz atrodo kaip solidi riba, tačiau būtų labai gražu pašonėje turėti ir agresyvesnių profilių, neatsižvelgiant į tai, kad MSI išskirtinai spartintojams skiria „MPower“ ir „XPower“ serijos pagrindines plokštes.</p>
<p style="text-align: justify;">Spartinimo tema nusipelnė dar vienos pastraipos. Pagalvojome, kad anksčiau su dvejomis „ASRock Z97“ serijos pagrindinėmis plokštėmis sėkmingai rankiniu būdu spartintas i7-4770K staiga neteko savo išskirtinumo. Labai dažnai po atliktų pakeitimų BIOS‘e kamuojami nesėkmingo sistemos starto, apie kurį Debug ekranėlyje vis pranešdavo A2 koduotė, stengėmės sukurti sau galimybę pakeisti CPU dažnio daugiklį, kuris buvo užstrigęs ties automatine padėtimi (35x). Super sunkiai paaiškinamas reiškinys, kaip ir SATA lizdo, prie kurio jungiamas SSD, pakeitimo būtinybė, norint sėkmingai užtvirtinti BIOS‘e atliktus pakeitimus. Bet istorija baigėsi tuom, kad MSI siųsta beta BIOS versija ištaisė A2 problemą, o technikos inžinierius turėjo galimybę mus išvadinti žaliais neišmanėliais, mat daugiklio valdymas vyksta +/- klavišų pagalba ir MSI neįdiegė mūsų taip pamėgtos komandos, kai po „enter“ paspaudimo iššoka lentelė su daugybe xx kombinacijų. Kažin ar finale reikėtų ieškoti kaltų: sekančią dieną patikrinę Z87 serijos „Asus“ pagrindinę pamatėme, kad „Asus“ naudoja kone identišką valdymo principą kaip ir MSI. Galbūt kaltas mūsų pačių pripratimas prie „ASRock“.</p>
<p style="text-align: justify;">„MSI Z97 Gaming AC“ – protingu išplanavimu pasižymintis šaunus aparatinės įrangos kūrinys, kuris neišvengia klaidų programinėje įrangoje ir tame pačiame (oficialiai prieinamame) BIOS‘e. <del>Laimei, didžiulis spartinimo bug‘as gali būti ir bus ištaisytas</del>. Visgi keista, kai <a href="http://www.skytech.lt/z97-gaming-msi-z97-gaming-z97-dualddr31600-raid-sata3-hdmi-atx-p-192850.html"><em>beveik 1000 litų</em></a> kainuojanti pagrindinė plokštė negali pasiūlyti savo kainai atitinkančio ventiliatorių valdymo ar neturi tiesioginio USB duomenų srauto valdymo funkcijos, nors USB lizdai palaiko tiek 500, tiek 1000 Hz polling rate, o „Sound Blaster Cinema 2“ išplėtimai veikia tik su ALC1150, nors turėtų veikti ir su „C-Media CM6631A“ garso apdorojimo procesoriumi. Sunku paaiškinti, kodėl visiškam ventiliatorių sustabdymui reikia naudotis MSI Eco Center“, o jų valdymą užtikrinančiame „MSI Command Center“ tokios funkcijos nėra. „Live Update 6“, „Go2BIOS“ ir „Eco Center“ yra tvarkingi ir naudingi, tačiau jų sublizgėjimui bendrame programiniame lygmenyje trugdo neišbaigtumas, tam tikrų funkcijų ir kryptingumo stoka.</p>
<p style="text-align: justify;">Panašu, kad visos informacijos apie konkurento teritoriją surinkti nepavyko, tačiau tikimės, kad reikalui esant programiniu būdu valdoma katapultavimo sistema neužstrigs ir MSI pilotas virš „Asus“ teritorijos nepamatys prieš savo akis A2 koduotės, kitaip avariniu būdu teks diegti beta versiją, kuri, laimei, reikalus pataiso.</p>
<p style="text-align: center;"><img style="width: 200px; height: 200px;" src="http://technews.lt/userfiles/technews9%281%29.png" alt="" /></p>
