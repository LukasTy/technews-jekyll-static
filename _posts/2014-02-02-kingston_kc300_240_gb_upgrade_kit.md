---
layout: post
status: publish
published: true
title: "„Kingston KC300“ 240 GB SSD („Upgrade Kit“ rinkinys)"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 7965
wordpress_url: http://localhost/site/new/kingston_kc300_240_gb_upgrade_kit/
date: '2014-02-02 20:33:30 +0200'
date_gmt: '2014-02-02 20:33:30 +0200'
categories:
- Duomenų kaupikliai
- Apžvalgos
---
<p>Tikėdamiesi, kad turėsime progą pažvelgti į dar šių metų pirmai pusei numatytus naujuoju „LSI SandForce 3700“ valdikliu paremtus SSD kaupiklius, kol kas esame priversti toliau nagrinėti rinką, kurioje apstu SSD su SF-2281. Nors atkeliavusi „Kingston KC300“ versija nepalaiko TCG Opal 1.0 standarto, leidžiančio kompanijoms įdiegti ir valdyti centralizuotą apsaugos politiką, slaptažodžių atkūrimą ir vartotojų sukūrimo/ištrynimo prieigos darbą, naujausias produktas iš „Kingston“ yra laikomas, kaip paprastam vartotojui – pusiau verslo klasei skirtas SSD kaupiklis. Viena to priežasčių – maksimaliai optimizuotas energijos valdymo mechanizmas.</p>
<p><img class="aligncenter" style="width: 520px; height: 325px;" src="http://technews.lt/userfiles/KC300logo.jpg" alt="" /></p>
<ul>
<li><strong>Apie </strong>„<strong>Kingston</strong>“</li>
<li><strong>Pakuotė ir komplektacija </strong></li>
<li><strong>Žvilgsnis iš arčiau</strong></li>
<li><strong>Testavimas </strong></li>
<li><strong>Rezultatai</strong></li>
<li><strong>Išvados</strong></li>
</ul>
<p>&nbsp;</p>
<p><strong>Apie „Kingston”</strong></p>
<p style="text-align: justify;">1987 metais įkurta “Kingston” savo gerą vardą užsitarnavo operatyviosios atminties moduliais ir kitais flash tipo atminties produktais. Pasak „iSuppli”, tai didžiausias nepriklausomas DRAM atminties modulių gamintojas, valdantis 46 % trečiųjų šalių DRAM modulių rinkos. „Gartner” tituluoja „Kingston” didžiausiu USB atmintinukų gamintoju ir priskiria pastarajai įmonei trečiąją vietą, kalbant apie flash kortelių gamybą. Fontano Slėnyje (JAV) įsikūrusi įmonė, panašu, sėkmingai įsitvirtino ir SSD rinkoje, galėdama pasiūlyti įvairaus kainų ir spartos spektro SSD kaupiklių.  Šiuo metu kompanijoje dirba virš 4700 darbuotojų, o daugelis rinkos analitikų yra linkusi „patalpinti” šią įmonę į didžiausių privačių JAV kompanijų šimtuką arba pelningiausių kompiuterių komponentus gaminančių pasaulio kompanijų dešimtuką.</p>
<p>&nbsp;</p>
<p><strong>Pakuotė ir komplektacija</strong></p>
<p>„Kingston KC300“, kaip SSD kaupikliui, turi ypač didelę pakuotę. To priežastis – „Upgrade Kit“ rinkinys. Ant priekinės dėžutės (pavadinkim ją vis dar dėžute) dalies parodyta, kaip atrodys KC300, ir informuojama, kad reikalų turėsime su 240 GB talpos variantu, kuriam taikomas trijų metų garantinis laikotarpis.</p>
<p>„Upgrade Kit“ rinkiniui priklauso beveik viskas tas pats, ką prieš daugiau nei dvejus metus aptikome atidarę „<a href="http://www.technews.lt/naujiena/n/a/kingston_hyperx_3k_upgrade_kit_90_gb_ssd_kaupiklis.html"><em>Kingston HyperX 3K Upgrade Kit</em></a>“ dėžutę. „Kingston” pridedama USB 2.0 dėžutė, 2,5 –&gt; 3,5” laikiklis, SATA duomenų ir energijos perdavimo kabeliai, 7 -&gt; 9,5 mm adapteris, vartotojo gidas ir CD su duomenų klonavimo įranga pasitarnaus ne tik stalinių, bet ir nešiojamų kompiuterių naudotojams.</p>
<p style="text-align: center;"><a href="http://technews.lt/userfiles/IMGP5731(4).jpg"><img style="width: 232px; height: 174px;" src="http://technews.lt/userfiles/IMGP5731(4).jpg" alt="" /></a><a href="http://technews.lt/userfiles/IMGP5732(4).jpg"><img style="width: 232px; height: 174px;" src="http://technews.lt/userfiles/IMGP5732(4).jpg" alt="" /></a></p>
<p style="text-align: center;"><a href="http://technews.lt/userfiles/IMGP5746(1).jpg"><img style="width: 232px; height: 174px;" src="http://technews.lt/userfiles/IMGP5746(1).jpg" alt="" /></a><a href="http://technews.lt/userfiles/IMGP5747(1).jpg"><img style="width: 232px; height: 174px;" src="http://technews.lt/userfiles/IMGP5747(1).jpg" alt="" /></a></p>
<p>Supakavimui didelių priekaištų neturime.Priedai tvarkingai paskirstyti po kartoninį dėklą, tik būtume nieko prieš jei pats SSD kaupiklis dar būtų papildomai įvilktas į apsauginį maišelį.</p>
<p style="text-align: center;"><img style="width: 232px; height: 174px;" src="http://technews.lt/userfiles/IMGP5748(1).jpg" alt="" /><img style="width: 232px; height: 174px;" src="http://technews.lt/userfiles/IMGP5754(1).jpg" alt="" /></p>
<p>&nbsp;</p>
<p><strong>Žvilgsnis iš arčiau</strong></p>
<p>KC300 turi pakankamai sunkų 7 mm storio korpusą, ant kurio viršutinės dalies užklijuotas SSD talpą, serijinį numerį ir energijos reikalavimus nurodantis masyvus lipdukas. Likusios korpuso dalys jokios praktinės reikšmės neturi (išskyrus PCB saugojimą ir aušinimą). „Kingston” sumanė iškelti rimtų nepatogumų bandant atidaryti korpusą: varžtai ne tik paslėpti po masyviu lipduku, bet jų grioveliai net ne įprasti šešiakampiai, o šešiakampiai žvaigždės formos. Esame priversti paieškoti vidaus nuotraukų interneto platybėse.</p>
<p style="text-align: center;"><a href="http://technews.lt/userfiles/IMGP5755.JPG"><img style="width: 230px; height: 173px;" src="http://technews.lt/userfiles/IMGP5755.JPG" alt="" /></a><a href="http://technews.lt/userfiles/IMGP5756.JPG"><img style="width: 230px; height: 173px;" src="http://technews.lt/userfiles/IMGP5756.JPG" alt="" /></a></p>
<p style="text-align: center;"><a href="http://technews.lt/userfiles/IMGP5759.JPG"><img style="width: 230px; height: 173px;" src="http://technews.lt/userfiles/IMGP5759.JPG" alt="" /></a><a href="http://technews.lt/userfiles/IMGP5815.JPG"><img style="width: 230px; height: 173px;" src="http://technews.lt/userfiles/IMGP5815.JPG" alt="" /></a></p>
<p>Kalbėdama apie efektyvumą, „Kingston” negalėjo atsisakyti naujausios SF-2281 valdiklio versijos, kuri žinoma, kaip SF-2281VB2. Pagrindinė antros LSI SF-2281 versijos sukūrimo priežastis ir buvo bandymas maksimaliai sumažinti energijos sąnaudas. KC300 abipus mėlynos spalvos PCB turi šešiolika „Toshiba” MLC  NAND (19 nm) sinchronizuotos atminties lustų, kurių kiekvieno talpa siekia 16 GB. Sąsajos tipas - Toggle.</p>
<p style="text-align: center;"><img style="width: 486px; height: 686px;" src="http://technews.lt/userfiles/KC300opened.png" alt="" /></p>
<p>Kadangi KC300 yra skelbiamas kaip pusiau verslo klasei skirtas produktas, kur patikimumas yra nr.1, „Kingston” privalėjo vieną NAND lustą paaukoti kontrolinių taškų atidėjimui, užkirsdama kelią bet kokių galimų klaidų atsiradimui. Automatiškai RAISE (SandForce's NAND redundancy) technologiją turime aktyvuotą, kuri pasiglemžia beveik 15 GB vartotojui prieinamos talpos.</p>
<p>KC300 specifikacijos atrodo kiek mažesnės, nei daugelio prieš tai testuotų kitų SSD kaupiklių su SF-2281 valdikliu. Maksimalus linijinis skaitymas siekia 525 MB/s, rašymas – 500 MB/s. 4K IOPS sparta siekia, atitinkamai, 84 000 ir 52 000 IOPS. MTBF (valandų skaičius tarp gedimų) nurodytas 1 mln. valandų.</p>
<p style="text-align: center;"><img style="width: 515px; height: 247px;" src="http://technews.lt/userfiles/KC300specs(1).png" alt="" /></p>
<p>&nbsp;</p>
<p><strong>Testavimas </strong></p>
<p style="text-align: justify;">Testavimas buvo atliekamas KC300 jungiant prie vieno iš „Gigabyte MA-990XA-UD3“ pagrindinės plokštės SATA III 6 Gb/s lizdų. SATA AHCI tvarkyklės – AMD 1.2.1.331. Norėdami objektyviau įvertinti  SSD spartą, testavimui parinkome ne tik sintetinių, bet ir realesnę SSD spartą atspindinčių testų rinkinį. CrystalDiskMark ir FutureMark PCMark 7 testai buvo atlikti SSD diskams esant šviežios būsenos, o likusieji testai buvo atlikti kaupikliams perėjus į labiau nusistovėjusią būseną. Ji buvo pasiekta pilnai pripildžius kaupiklius duomenimis ir juos ištrynus esant aktyviai TRIM funkcijai. Testavimo metodika nėra ideali ir atspindi daugmaž tokią situaciją: SSD yra sisteminis diskas (OS užima &lt; 15 % SSD talpos), kuris buvo užpildytas duomenimis (žaidimais, sunkiasvorėmis programomis) ir tuomet nutarta kaupiklį išvalyti. Informacija buvo ištrinta ir palikta tik operacinė sistema. Realaus naudojimosi testai kartojami du kartus ir išvedamas vidurkis. Po kievieno testo kompiuteris perkraunamas, siekiant išvengti bet kokio galimo informacijos įsiminimo (angl. caching).</p>
<ul>
<li><strong>Procesorius:</strong> AMD Phenom II X4 955 BE @4.263GHz (203x21) 1.504v/ CPU NB @ 2.842GHz 1.325v</li>
<li><strong>Pagrindinė plokštė: </strong>Gigabyte GA-990XA-UD3 (F12)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Kietasis diskas </strong></li>
<li><strong>WD RE3 </strong>(1 TB / 7200 RPM / SATA II)</li>
<li><strong>SSD kaupikliai: </strong></li>
</ul>
<ol>
<li>Corsair Force LS 240 GB (FW S8FM06.5); read 560 MB/s / write 535 MB/s</li>
<li>OCZ Vertex 450 256 GB (FW 1.0); read 540 MB/s / write 530 MB/s</li>
<li>OCZ Vector 256 GB (FW 1.03) ; read 550 MB/s / write 530 MB/s</li>
<li>OCZ Vertex 4 256 GB (FW 1.5) ; read 560 MB/s / write 510 MB/s</li>
<li>OCZ Vertex 3.20 240 GB (FW 2.30) ; read 550 MB/s / write 520 MB/s</li>
<li>Plextor M5P Xtreme 256 GB (FW 1.05) ; read 540 MB/s / write 460 MB/s</li>
<li>Transcend SSD720 256 GB (FW 1.2.2); read 560 MB/s / write 540 MB/s</li>
</ol>
<p>&nbsp;</p>
<p><strong>Rezultatai</strong></p>
<p>ATTO v2.47 – sintetinis testas, naudojantis spūdžius duomenis, kurio pagalba nustatomi visų „SandForce“ valdiklį turinčių SSD linijinė įrašymo/nuskaitymo sparta, o gauti rezultatai panaudojami kaip oficialūs maksimalūs greičiai.</p>
<p>Retai taip nutinka ATTO teste, bet KC300 pasiekia gamintojo deklaruojamus skaičius. Linijinė skaitymo sparta viršyjama visais 15 MB, o rašymo - 1 MB.</p>
<p style="text-align: center;"><img style="width: 479px; height: 613px;" src="http://technews.lt/userfiles/KC300atto.png" alt="" /></p>
<p>HD Tune Pro 5.00 - kur kas realesnius linijinius greičius parodantis testas, tikrinantis visą SSD paviršių ir eliminuojantis proveržinę spartą.</p>
<p>Varžantis linijinio informacijos skaitymo užduotyje KC300 įsiveržia į lyderių gretas. Minimalus-vidutinis-maksimalus pralaidumas pakliūna į 367 – 382 MB/s ribas ir tik nežymiai nusileidžiama lyderiams „Corsair Force LS” bei  „OCZ Vertex 3.20”. Atmetus „Plextor M5P Xtreme” užfiksuotą minimalų pralaidumą, prie absoliučių lyderių būtų galima priskirti ir šį SSD.</p>
<p><img style="width: 520px; height: 456px;" src="http://technews.lt/userfiles/KC300read.png" alt="" /></p>
<p style="text-align: center;"><img style="width: 512px; height: 338px;" src="http://technews.lt/userfiles/KC300hdtuneread(1).png" alt="" /></p>
<p>Rašymo elgsena labiau primena kardiogramą. Toks nepastovumas neleidžia KC300 užfiskuoti gero vidutinio greičio, nors minimali linijinio rašymo sparta „HD Tune Pro” teste viena didžiausių tarp visų SSD kaupiklių. Vertinant bendrai, KC300 nukonkuruoja tik „Transcend SSD720”.</p>
<p><img style="width: 520px; height: 456px;" src="http://technews.lt/userfiles/KC300write.png" alt="" /></p>
<p style="text-align: center;"><img style="width: 512px; height: 338px;" src="http://technews.lt/userfiles/KC300hdtunewrite(1).png" alt="" /></p>
<p>CrystalDiskMark (CDM) v3.0.1c – sintetinis testas, fiksuojantis tiek linijinę, tiek atsitiktinę skaitymo/rašymo spartą. Testavimo įrankis geba dirbti tiek su spūdžiais, tiek ir su ne spūdžiais duomenimis.</p>
<p>Pasiekęs absoliučiai geriausius linijinius skaitymo greičius (nepriklausomai nuo duomenų tipo) Kingston KC300 dėl naudojamo valdiklio ypatybių priverstas nusiraminti rašymo dalyje. Spūdžių duomenų rašymo sparta vis dar labai aukšta (&gt; 492 MB/s), tačiau KC300 aiškiai nusileidžia tiek Vertex 3.20, tiek Force LS ir lieka su mažiausiu rezultatu (beveik 267 MB/s).</p>
<p style="text-align: center;"><img style="width: 483px; height: 291px;" src="http://technews.lt/userfiles/KC300CDM1.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300CDM2.png" alt="" /></p>
<p>KC300 rezultatai pakliūna į vidurį: skaitant nespūdžiaus 4K blokus lenkiami Force LS, SSD720 ir didžioji dalis OCZ kaupiklių, tuo tarpu pakeitus duomenis į spūdžius KC300 krenta už pirmų dviejų, bet vėl išlaiko kiek geresnes pozicijas prieš daugelį OCZ SSD kaupiklių. Rašymo sparta taip pat niekuo neišsiskiria. OCZ čia užima pirmas tris vietas.</p>
<p style="text-align: center;"><img style="width: 483px; height: 291px;" src="http://technews.lt/userfiles/KC300CDM3.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300CDM4.png" alt="" /></p>
<p>Padidintas užklausų skaičius leidžia KC300 pirmauti prieš SSD720, Force LS ir Vertex 3.20. Prieš pastaruosius pranašumas solidus. Rašymo užduotyje Vertex 3.20 susigrąžina „Kingston“ nenaudai prarastą poziciją.</p>
<p style="text-align: center;"><img style="width: 483px; height: 291px;" src="http://technews.lt/userfiles/KC300CDM5.png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300CDM6.png" alt="" /></p>
<p>Sekantis testas leidžia susidaryti vaizdą, kaip veikia ypač svarbi TRIM funkcija, atstatanti SSD kaupiklio spartą po jo užpildymo. Visi trys SSD kaupikliai pilnai užpildomi informacija ir ji ištrinama esant aktyviai TRIM funkcijai. Testuojama tik įrašymo sparta, nes skaitymo sparta po disko užpildymo ir ištrynimo lieka nepakitusi.</p>
<p>Po iššauktos TRIM komados KC300 sparta pastebimai keičiasi dviejuose iš trijų CDM rašymo testų. KC300 praranda ~9 % spartos tikrinant tiek linijinius, tiek 4K blokų (QD32) rašymo greičius. TRIM komanda veikia kur kas geriau už SSD720 ir Vertex 3.20.</p>
<p style="text-align: center;"><img style="width: 483px; height: 291px;" src="http://technews.lt/userfiles/KC300TRIM(1).png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300TRIM(2).png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300TRIM(3).png" alt="" /></p>
<p>„Futuremark PCMark 7” – daugiau realią SSD spartą reprezentuojantis įrankis, parodantis ne tik bendrą informacijos kaupiklio spartą, bet ir jo spartą (MB/s) tam tikrose užduotyse. Disko kreipties komandos vykdomos ne ištisiniu, bet kartkartėmis nutrūkstančiu srautu, dėl vis „išlendančio“ duomenų apdorojimo.</p>
<p>Kingston KC300 su 5289 taškais lenkia Force LS ir SSD720, beveik pasivydamas Vertex 3.20 ir Vertex 4. KC300 net sugeba laimėti „Video Editing” sub-testą (23.44 MB/s). Tiesa, „Adding Music” dalyje nepasiekiama kaip taisykle SSD kaupikliams tapusi 1.41 MB/s atžyma. Greičiausiai 0,01 MB/s mažesnis rezultatas didelės įtakos galutiniam rezultatui nepadarė.</p>
<p style="text-align: center;"><img style="width: 483px; height: 291px;" src="http://technews.lt/userfiles/KC300PCMark7(8).png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300PCMark7(1)(1).png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300PCMark7(2)(1).png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300PCMark7(3)(1).png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300PCMark7(4)(1).png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300PCMark7(5)(1).png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300PCMark7(6)(1).png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300PCMark7(7)(1).png" alt="" /></p>
<p>Toliau pasižiūrėsime, kaip abiems kaupikliams sekasi susitvarkyti su kasdieninėmis užduotimis. Pasirinkome 8,16 GB talpos papkę, talpinančią beveik 1300 ivairaus dydžio failų (1 KB – 250 MB) ir praskanavome ją su „Bitdefender Total Security 2011“ antivirusine programa. Vėliau tas pats skirsnis, pasitelkus į pagalbą „Microsoft RichCopy“ kopijavimo įrankį, buvo iškeltas iš vienos direktorijos į kitą, arba tiesiog dubliuojamas. 3.47 GB ISO failo kopijavimas vyko įprastiniu būdu.</p>
<p>Skanavimo užduotyje KC300 pasirodė solidžiai (3:37 min) ir gali būti priskirtas prie lyderiaujančių SSD kaupiklių. Likusiuose dviejose realaus naudojimosi užduotyse SF-2281 turintys valdikliai labai arti vienas kito. Skirtumas ne didesnis nei penkios sekundės.</p>
<p style="text-align: center;"><img style="width: 483px; height: 291px;" src="http://technews.lt/userfiles/KC300bitdefender(1).png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300richcopy(1).png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300ISO(1).png" alt="" /></p>
<p>Itin dažna namų kompiuteriuose naudojama užduotis – išarchyvavimas, todėl šiai užduočiai parinkome 8,66 GB sveriantį archyvą, kuriame tilpo beveik 5000 failų ( dydis 1 KB – 350 MB). Nepamiršome ir archyvavimo užduoties. SSD kaupikliai turėjo sukurti 391 MB archyvą.</p>
<p>KC300 vėl pakliūna į tamprų vidurį ir yra apsuptas tokių kaupiklių, kaip SSD720, M5P Xtreme ir Force LS. Archyvavimo užduotyje atstumai tarp dalyvių dar mažesni...</p>
<p style="text-align: center;"><img style="width: 483px; height: 291px;" src="http://technews.lt/userfiles/KC300isarch(1).png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300arch(1).png" alt="" /></p>
<p>Toliau seka dviejų žaidimų diegimo, atnaujinimo ir krovimo testai. Visuose iš jų KC300 demonstruoja vidutinę spartą ir varžosi pagrinde su SSD720, Force LS ir Vertex 3.20.</p>
<p style="text-align: center;"><img style="width: 483px; height: 291px;" src="http://technews.lt/userfiles/KC300DA2(1).png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300Crysis2i(1).png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300Crysis2u(1).png" alt="" /></p>
<p style="text-align: center;"><img style="width: 483px; height: 291px;" src="http://technews.lt/userfiles/KC300Crysis2l(1).png" alt="" /></p>
<p>Vidutiniai tiek skaitymo/ tiek rašymo gaišties laikai nė kiek neverčia sunerimti. Skaitant nespūdžius 4K duomenis KC300 užtrunka kiek ilgiau (0.198 ms), tačiau to pakanka, kad būtų nusileista tik Force LS. Vidutiniai rašymo gaišties laikai beveik identiški „Transend” kaupikliui (skirtumas mažai įsivaizduojamos 0,001 ms).</p>
<p style="text-align: center;"><img style="width: 513px; height: 339px;" src="http://technews.lt/userfiles/KC300avglatency(1).png" alt="" /></p>
<p>Maksimalus skaitymo pasiekties laikas kur kas mažesnis dirbant su nespūdžiais duomenimis, nei su spūdžiais. Geresniu atveju KC300 šiek tiek lenkia Vertex 3.20 ir akivaizdžiai atitrūksta nuo SSD720, tačiau Force LS kaupikliui neįkanda. Blogesniame scenarijuje lenkiamas tik SSD720, tiesa užfiksavus kone dvigubai mažesnį gaišties laiką.</p>
<p>Maksimalūs rašymo gaišties laikai beveik nekinta nuo priskiriamo duomenų tipo. Prie 11.22 – 11.72 ms besisukinėjantis KC300 rodo labai panašius rezultatus Vertex 3.20 kaupikliui (11.69 – 11.86 ms). „Corsair Force LS” jautrumo zona išlieka nepaliesta.</p>
<p style="text-align: center;"><img style="width: 513px; height: 339px;" src="http://technews.lt/userfiles/KC300maxlatency(1).png" alt="" /></p>
<p>KC300 kaupikliui skaitant 4K blokus, parodyta įvesties/išvesties instrukcijų per sekundę (IOPS) sparta įsiterpia tarp Force LS ir SSD720, būnant arčiau „Corsair” atstovo. KC300 matomas elgesys yra tipiškas SF-2281 naudojantiems SSD kaupikliams, kuomet IOPS spartą fiksuojančios punktyrinė ir vientisa linijos gana aiškiai išsiskiria.</p>
<p style="text-align: center;"><img style="width: 513px; height: 339px;" src="http://technews.lt/userfiles/KC300IOPSread.png" alt="" /></p>
<p>KC300 dominuoja, kuomet užklausų skaičiai mažiausi (QD 1-2). Pasiekus QD4 „Transcend” perima lyderiaujančio estafetę ir tik nežymiai užleidžia ją Force LS kaupikliui, kai dirbama su nespūdžiais duomenimis.</p>
<p style="text-align: center;"><img style="width: 513px; height: 339px;" src="http://technews.lt/userfiles/KC300IOPSwrite.png" alt="" /></p>
<p>Jei KC300 ką tik parodė galintis pirmauti, šįkart tai daroma be konkurencijos. Perėjus prie kombinuotos apkrovos, „Kingston” atstovas iškart pasirūpina lyderio vaidmeniu ir didinant QD, tą atotrūkį tik dar labiau didina. SSD720 su spūdžiais duomenimis negali pavyti net su nespūdžiais dirbančio KC300, o Force LS lieka pačiame dugne.</p>
<p style="text-align: center;"><img style="width: 513px; height: 339px;" src="http://technews.lt/userfiles/KC300IOPSreadwrite.png" alt="" /></p>
<p>&nbsp;</p>
<p><strong>Išvados</strong></p>
<p>Kadangi „Kingston” vartotojui per prievartą neperša ~75 litus kainuojančio, labiau galintį praversti portatyvų gyvenimą propaguojančiam asmeniui, „Upgrade Kit” rinkinį ir leidžia pasirinkti nuogą KC300, gauname įdomią situaciją. Prieš tai sveikiname tokį Kingston poelgį ir suteikiamą laisvę. „Kingston KC300” (240 GB) kainuoja tiek pat, kiek į testus įtrauktas „Corsair Force LS” (240 GB). Penkis realaus naudojimosi testus užbaigęs už Force LS nugaros (atsilikimas dažniausiai neviršyja 3 s), KC300 atsigriebia skanavimo užduotyje, kurioje pranašumas siekia 17 sekundžių. Dviejuose scenarijuose dedame lygybės ženklą.</p>
<p>Sunku atiduoti pranašumą vienam ar kitam SSD kaupikliui, tačiau KC300 stipriai iššauna matuojant IOPS spartą.  Force LS pasilieka pirmaujančiu skaitant 4K blokus, aplenkiamas rašymo užduotyje ir tiesiog sutriuškinamas pakeitus IOMeter apkrovą į  realiam naudojimuisi artimiausią skaitymo/rašymo (kombinuotą). Įvertinę, kad KC300 turi SF-2281 valdiklį, galutiniame rezultate gauname pakankamai įspūdingą IOPS spartą.</p>
<p>„Corsair Force LS” lieka prie stebėtinai mažų maksimalių gaišties laikų ir kiek didesnės linijinės rašymo spartos, tačiau KC300 neparodė nieko, dėl ko reiktų sunerimti. Didesniu Force LS koziriu būtų galima įvardinti mažesnė priklausomybę nuo naudojamo duomenų tipo, tačiau kaip parodė IOmeter, ta, beveik identiška su spūdžiais/nespūdžiais duomenimis gaunama, sparta ne visada bus pagirtina.</p>
<p>Vietoje „Kingston” nurodomo KC300 kozirio – optimizuotų energijos sąnaudų – atradę netikėtą IOPS spartą, nebelikome taip savimi nusivylę negalėdami išmatuoti SSD kaupiklio energijos sąnaudų. Tai padaryti tikrai nelengva. Turėdamas naujausios revizijos SF-2281VB2 valdiklį, pažangiausią 19 nm litografijos „Toshiba” atmintį ir savo „namuose plėtojamą programinį kodą „Kingston” turėtų būti pajėgi KC300 suteikti vienas mažiausių energijos sąnaudų. Be tinklo dažnai gyvenantys nešiojamų kompiuterių savininkai į tai turėtų atkreipti dėmesį.</p>
<p style="text-align: center;"><img style="width: 200px; height: 200px;" src="http://technews.lt/userfiles/KC300award_vectorized.png" alt="" /></p>
