---
layout: post
status: publish
published: true
title: AMD pristato ATI Radeon HD5000 grafikos plokščių seriją
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4077
wordpress_url: http://localhost/site/new/amd_pristato_ati_radeon_hd5000_grafikos_ploksciu_serija/
date: '2009-09-23 15:07:05 +0300'
date_gmt: '2009-09-23 15:07:05 +0300'
categories:
- Naujienos
---
<p>Šiandien kompanija <i>AMD</i> pristatė ilgai lauktą naują <i>ATI Radeon HD5000</i> grafikos plokščių seriją. Ši plokščių šeima yra pirmoji rinkoje, palaikanti naujausią <i>Microsoft DirectX 11</i> API.</p>
<p>Kol kas pardavimui paruoštos dvi plokštės - <i>Radeon HD5870</i> bei <i>HD5850</i>. Abu šie gaminiai naudoja pagal 40 nm technologinį procesą pagamintą RV870 grafikos procesorių, kuris HD5870 plokštėje naudoja visą 1600 Stream procesorių, o <i>HD5850</i> - 1440. Abi plokštės naudoja GDDR5 tipo atmintį, kuri su grafikos procesoriumi sujungta 256 bitų pločio magistrale. Detalesnes plokščių specifikacijas, kurios išaiškėjo anksčiau, galite rasti <a class="ns" href="http://www.technews.lt/tekstas/galutines_ati_hd5800_serijos_specifikacijos.html;;">čia</a>.</p>
<p><i>Radeon HD5870</i> ir <i>HD5850</i> plokštės su 1 GB atminties kainuoja atitinkamai 379 ir 259 JAV dolerius, kas yra ženkliai daugiau nei <i>HD4800</i> serija pasirodymo metu. Visgi tokias kainas <i>AMD</i> sau gali leisti, kadangi šįkart jie yra pirmieji pristatę naujos kartos grafikos posistemius, kurie, <a class="ns" href="http://www.techreport.com/articles.x/17618/16">kaip</a> <a class="ns" href="http://www.xbitlabs.com/articles/video/display/radeon-hd5870.html">rodo</a> <a class="ns" href="http://www.anandtech.com/video/showdoc.aspx?i=3643">testai</a>, demonstruoja puikią spartą ir naudoja beveik tiek pat elektros energijos, kiek ir kur kas silpnesnė praeita <i>Radeon</i> plokščių karta.</p>
<p>Taip pat pasirodys ir šių plokščių variantai su 2 GB grafinės atminties, taip pat ir <a class="ns" href="http://www.technews.lt/tekstas/amd_pademonstravo_eyefinity.html;;"><i>Eyefininty edition</i></a> serijos plokštės su keliomis Display Port išverstimis. AMD ruošia ir du RV870 lustus turinčią plokštę bei silpnesnius, <i>HD5700</i> serijos modelius, kurių sparta turėtų būti panaši į dabartinių <i>HD4800</i> šeimos produktų.</p>
