---
layout: post
status: publish
published: true
title: Vienas iš pirmųjų AMD Brazos gaminių – Acer Aspire One AO522
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5354
wordpress_url: http://localhost/site/new/vienas_is_pirmuju_amd_brazos_gaminiu__acer_aspire_one_ao522/
date: '2010-12-24 14:57:41 +0200'
date_gmt: '2010-12-24 14:57:41 +0200'
categories:
- Naujienos
---
<div class="imgright"><img src="http://technews.lt/upload/acer_aspire_one_ao522_2.jpg"  /></div>
<p>Interneto erdvėje pasirodė informacija apie pirmąjį internetinį nešiojamąjį, kurį varys naujoji AMD Brazos platforma. Kaip teigiama, Acer Aspire One AO522 nešiojamajame darbuosis AMD C-50 APU procesorius (angl. accelerated processing unit).</p>
<p>Teigiama, kad internetinis nešiojamasis turės 10.1 colio ekraną, o AMD C-50 APU procesorius dirbs 1GHz dažniu. Šaltiniai taipogi praneša, kad Acer AO522 ekranas galės atvaizduoti 1280x720 rezoliuciją, kas yra šioks toks žingsnis nuo įprastos ir akiai nevisai mielos 1024x600 rezoliucijos. Smagu ir tai, kad internetinis nešiojamasis pasižymės HDMI išvestimi, nes Ontario luste yra integruotas AMD Radeon HD 6250 grafinis posistemis.</p>
<p>Mes taip pat norime priminti, kad AMD C-50 Ontario lustas nors ir dirbs tik 1GHz, tačiau turės du branduolius bei turėtų sudaryti rimtą konkurenciją Intel Atom centriniais procesoriais pagrįstiems internetiniams nešiojamiesiems ypač dėl to, jog Ontario turės gana našų vaizdo posistemį, koks, šiuo metu esantis Intel Atom N400 ar N500 serijose, nėra.</p>
<p><img src="http://www.part.lt/img/4b8d48c0fcb9e05b762ead00138bffa1143.jpg" /></p>
<p>Žvelgiant į fotografijas, kurias jūs galite pamatyti ir patys, Acer Aspire One AO522 turi standartinį asortimentą jungčių – USB, VGA, Ethernet, HDMI ir taip toliau. Internetinis nešiojamasis atrodo gana plonas ir kompaktiškas, tačiau tai gali reikšti, kad jame bus naudojama mažesnės talpos baterija. Net nežvelgiant į tai teigiama, kad AO522 su AMD C-50 galės dirbti iki šešių valandų. Sakysite, kad Intel Atom produktai gali ilgiau? Na, taip, tačiau jie naudoja ypač mažo galingumo Intel GMA šeimos grafinį posistemį ir dažnai tik vieno branduolio Atom procesorių.</p>
<p>Vienintelis dalykas, kuris mus labai domina, yra kaina. AMD teigia, kad produktų su Zacate APU kainos prasidės nuo 400-450 JAV dolerių, tuo tarpu nešiojamieji, kurie naudos Ontario lustus, kaip mūsų minėtą C-50, kainuos mažiau. Kalbama, kad Acer Aspire One AO522 gali kainuoti kiek daugiau nei 300 JAV dolerių. Jei tai tiesa, tai turėtų būti puikus gaminys, kuris tiesiog nušluotų mūsų bandytus MSI Wind U160 ir Samsung N150 Plus nešiojamuosius, kurie dabar kainuoja apie 300-320 JAV dolerių. Visgi nepamirškime, kad ir Intel ruošiasi atnaujinti savo Atom procesorių seriją, apie kurią šiuo metu informacijos yra labai mažai.</p>
<p><img src="http://www.part.lt/img/1d655c87855d0dd6970db770f60edd5834.jpg" /></p>
