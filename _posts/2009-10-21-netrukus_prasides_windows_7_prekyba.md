---
layout: post
status: publish
published: true
title: Netrukus prasidės prekyba Windows 7 OS
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4189
wordpress_url: http://localhost/site/new/netrukus_prasides_windows_7_prekyba/
date: '2009-10-21 16:16:00 +0300'
date_gmt: '2009-10-21 16:16:00 +0300'
categories:
- Naujienos
---
<div class="imgright"><img src="http://t0.gstatic.com/images?q=tbn:1cDUuUMfIrNh1M:http://www.jlapitan.com/wp-content/uploads/2009/09/Windows-7-box.jpg"  /></div>
<p>Š.m. spalio 22 d. visame pasaulyje prasideda prekyba naująja operacine sistema Windows 7.  Naujoji operacinė sistema suteikia galimybes dirbti kompiuteriu greičiau ir paprasčiau. Atnaujinta sąsaja ir naujų funkcijų gausa leis vartotojams maksimaliai išnaudoti bet kurio modelio ir galingumo kompiuterio galimybes. </p>
<p>„Operacinė sistema „Windows 7” atvers naujas galimybes vartotojams visame pasaulyje, - sakė „Microsoft Lietuva“ generalinis direktorius Mindaugas Glodas. – Tai pirmoji operacinė sistema, kurią kuriant dalyvavo milijonai žmonių iš daugelio pasaulio šalių, taip pat ir Lietuvos. Nuo šiol darbas kompiuteriu taps greitesnis,  paprastesnis  ir vyks taip, kaip patys vartotojai pageidavo ir siūlė.“  </p>
<p>Nuo pat pradžių „Windows 7“ buvo kuriama glaudžiai bendradarbiaujant su vartotojais ir analizuojant daugybę jų pateiktų pasiūlymų bei pastabų. Per 18 mėnesių, kol vyko tobulinimo darbai, korporacija  „Microsoft“ gavo daugiau nei 1 mln. vartotojų atsiliepimų ir užfiksavo per 8 mln. beta versijos testavimų. Taip buvo siekiama sukurti operacinę sistemą, kokią ją įsivaizdavo patys vartotojai.  </p>
<p><b>IT produktų gamintojai suskubo patikrinti suderinamumą su Windows 7</b></p>
<p>Kartu su Windows 7 pasaulinės prekybos pradžia savo produktų asortimentą atnaujino ir išplėtė kiti kompiuterių bei programinės įrangos gamintojai.  Tikėdamiesi prekybos pagyvėjimo, IT bendrovės suskubo patikrinti, kaip jų kuriami produktai dera su Windows 7.</p>
<p>Informacinių  technologijų bendrovės Tilde IT direktorius Vaclovas Pranskūnas patvirtina, kad įmonė aktyviai testavo savo kuriamus ir gaminamus produktus, kaip jie derinasi su Windows 7. „Pastebime augantį klientų susidomėjimą naująją operacine sistema, todėl iš anksto pasirūpinome, kad Windows 7 vartotojai galėtų naudotis ir mūsų sukurta lietuvių kalbos palaikymo kompiuterine įranga“, - sakė V. Pranskūnas. Bendrovės vadovas teigė, kad įmonės specialistai buvo iš anksto informuoti apie naujos operacinės sistemos kūrimą ir turėjo pakankamai laiko produktų suderinimui.  </p>
<p><b>Skubančių  įsigyti kompiuterius su Windows 7 laukia specialūs pasiūlymai</b></p>
<p>Pradėjus prekiauti naująja operacine sistema Windows 7 laukiama pagyvėjimo visoje IT rinkoje. Užsakymų skaičiaus augimo tikisi dauguma veiklos partnerių - kompiuterinės ir programinės įrangos gamintojai, didmeninės ir mažmeninės prekybos įmonės, logistikos bendrovės,  IT konsultantai ir sprendimų diegėjai.</p>
<p>Lietuvos įmonės, prekiaujančios kompiuterine įranga, parengė pirkėjams specialiuosius pasiūlymus. Nuo pat pirmųjų spalio 22-osios minučių lietuviai galės ypatingomis kainomis įsigyti personalinius kompiuterius su Windows 7. </p>
