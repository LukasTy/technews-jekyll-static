---
layout: post
status: publish
published: true
title: Samsung Galaxy Tab 8.9 planšetas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6245
wordpress_url: http://localhost/site/new/samsung_galaxy_tab_89_plansetas/
date: '2011-12-30 13:58:35 +0200'
date_gmt: '2011-12-30 13:58:35 +0200'
categories:
- Multimedia įrenginiai
- Apžvalgos
---
<p>Planšetiniai kompiuteriai nieko nebestebina, bet prisiminus istoriją, tikrųjų mes jų taip ir nebuvo išbandę. Taip, Samsung Galaxy Tab ir Dell Streak 5 apsilankė mūsų testavimo poligone, bet pagaliau gavome galimybę išbandyti tikrąjį planšetą. Tai – Samsung Galaxy Tab 8.9.</p>
<p>>Šiek tiek apie Samsung<br />
<br />>Pakuotė<br />
<br />>Produkto dizainas ir išorė bendrai<br />
<br />>Planšeto specifikacijos ir ekranas<br />
<br />>Vartotojo sąsaja<br />
<br />>Interneto naršyklė<br />
<br />>Integruota foto kamera<br />
<br />>Multimedija<br />
<br />>Programos, programos, programos<br />
<br />>nVidia Tegra 2 žaidimai ir kita<br />
<br />>Baterija<br />
<br />>Išvada</p>
<p><b>Šiek tiek apie Samsung</b></p>
<p>Samsung Electronics – pasaulyje pirmaujanti kompanija, vystanti puslaidininkių, telekomunikacijų, skaitmeninių priemonių ir skaitmeninės daugialypės terpės technologijas. 2009 m. konsoliduotieji pardavimai sudarė 116.7 milijardus JAV dolerių. Kompaniją, kurioje dirba apie 157 700 žmonių 185 biuruose 65 valstybėse, sudaro septyni nepriklausomai veikiantys verslo padaliniai: Vaizdo displėjų, Mobiliųjų komunikacijų, Telekomunikacijų sistemų, Skaitmeninių priemonių, IT sprendimų, Puslaidininkių ir LCD. Pripažintas vienu iš greičiausiai augančių pasaulinių prekės ženklų Samsung Electronics yra pirmaujantis skaitmeninių televizorių, atminties lustų, mobiliųjų telefonų ir TFT-LCD matricų gamintojas.</p>
<p><b>Pakuotė</b></p>
<p>Deja, tačiau fotografijų ar kažko daugiau pasakyti nėra, nes Samsung atstovai Lietuvoje mums atsiuntė ne mažmeninę produkto pakuotę. Ką radome atsiųstoje dėžutėje, tai patį Galaxy Tab 8.9 planšetinį kompiuterį, laidą prie kompiuterio ir buitinį įkroviklį. Tiesa, mums pavyko sužinoti, kad pilnoje mažmeninėje pakuotėje nieko gero daugiau kaip ir nėra – jūs tiesiog dar gausite ausines ir instrukcijas.</p>
<p><b>Produkto dizainas ir išorė bendrai</b></p>
<p>Kaip jau galėjote suprasti iš pavadinimo, Samsung Galaxy Tab 8.9 turi ne kokios tai nors, tačiau būtent 8.9 colio įstrižainės PLS LCD ekraną apie kurį mes kiek plačiau pakalbėsime vėliau. Vienas dalykas, kuris iškart krito į akis paėmus šį įrenginį, tai jo plonumas – jis tesiekia 8.6 milimetro.</p>
<p>Dėka plonumu šis planšetinis kompiuteris sveria viso labo 450 gramų, tačiau tai vis tiek yra daugiau nei Samsung Galaxy Tab 380 gramų ir tai, tiesa pasakius, šiek tiek jaučiasi. Planšetinis kompiuteris atrodo labai neblogai, o galinė dalis nors ir yra iš plastiko, tačiau produktas nesijaučia „pigiu“ ar blogai surinktu.</p>
<p>Vienas iš dalykų, kurių mes nematėme Samsung Galaxy Tab arba bet kuriame neva planšetiniame kompiuteryje, kurį varo Android 2.x operacinė sistema, yra jokių mygtukų nebuvimas. Taip, jų čia visiškai nėra, taigi priekinėje pusėje matome tik 8.9 colio ekraną ir viršuje 2MP raiškos kamerą.</p>
<p><a class="ns" href="http://technews.lt/SB/Galaxy%20Tab%208.9/Dideles/2.JPG">
<div class="imgright"><img src="http://technews.lt/SB/Galaxy%20Tab%208.9/Mazos/2.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Dideles/1.JPG"><br /><img src="http://technews.lt/SB/Galaxy%20Tab%208.9/Mazos/1.jpg" /><br /></a></p>
<p>Galinė produkto dalis, kaip jau minėjau ankščiau, yra daugiau ar mažiau visa padengta matiniu plastiku, tačiau čia mes taipogi matome ir iš aliuminio lydinio pagamintą savotišką rėmą, kuris užima dalį viršutinės galinės planšeto dalies bei apgaubia visą planšetą. Jo vietoje yra ir 3MP kamera su LED blykste.</p>
<p>Tiek iš kairės, tiek ir dešinės pusės planšetinį kompiuterį laikant taip vadinamojoje peizažo pozicijoje nėra jokių mygtukų nei jungčių. Tuo tarpu apačioje mes randame du garsiakalbius ir viduryje jų Samsung išgalvotą jungtį, kurią matėme ir pirmajame Galaxy Tab. Sunku pasakyti, kodėl tai negalėjo būti tiesiog microUSB jungtis, kuri šiuo metu ypač populiari. Pametus suteikiamą kabelį, tektų pirkti naują.</p>
<p><a class="ns" href="http://technews.lt/SB/Galaxy%20Tab%208.9/Dideles/4.JPG">
<div class="imgright"><img src="http://technews.lt/SB/Galaxy%20Tab%208.9/Mazos/4.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Dideles/3.JPG"><br /><img src="http://technews.lt/SB/Galaxy%20Tab%208.9/Mazos/3.jpg" /><br /></a></p>
<p>Viršutinėje dalyje randami visi fiziniai mygtukai, kurių čia – vos du. Vienas iš jų skirtas atrakinti/užrakinti bei įjungti/išjungti įrenginį, na, o kitas tiesiog valdo bendrą garsumą. Šalia jų yra ir įprasta 3.5mm jungtis ausinėms, o kiek tolėliau SIM kortelės lizdas. Mums Samsung atsiuntė versiją su integruotu 3G modemu.</p>
<p><a class="ns" href="http://technews.lt/SB/Galaxy%20Tab%208.9/Dideles/6.JPG">
<div class="imgright"><img src="http://technews.lt/SB/Galaxy%20Tab%208.9/Mazos/6.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Dideles/5.JPG"><br /><img src="http://technews.lt/SB/Galaxy%20Tab%208.9/Mazos/5.jpg" /><br /></a></p>
<p><b>Planšeto specifikacijos ir ekranas</b></p>
<div class="imgright"><img src="http://technews.lt/upload/Nvidia-Tegra-2-Logo.jpg"  /></div>
<p>Nėra jokios abejonės, jog mums, technikos entuziastams, rūpi tai, kas gi guli po dangčiu. Visgi pradedant kalba apie planšetinio kompiuterio dydį, 8.9 colio ekranas tėra dalis viso įrenginio. Iš tikrųjų Galaxy Tab 8.9 yra netgi 231 milimetro pločio, 158 milimetro aukščio ir, kaip minėjome, 8.6 milimetro storio. Jau „atidarius dangtį“ mes ten randame ne ką kitą, tačiau dviejų branduolių, 1GHz spartos nVidia Tegra 2 procesorių, kuris savyje taipogi turi ir  GeForce grafinį branduolį. Įrenginys taipogi pasižymi 1GB darbine atminti, o galimas jis dvejose talpose, tiksliau 16GB ir 32GB versijose.</p>
<p>Mes taip pat minėjome, jog į mūsų testavimo poligoną atkeliavęs įrenginys turi 3G modemą, taigi šiek tiek pakalbėkime apie ryšius. Samsung Galaxy Tab 8.9 turi vieną iš naujausių 3G modemų, kuris palaiko HSDPA ryšį net iki 21Mbps atsisiuntimo spartos. Čia randame ir WiFi bei Buletooth 3.0 bevielius ryšius.</p>
<p>Visgi daugiausiai pagyrų yra vertas Galaxy Tab 8.9 PLS LCD ekranas, kuris geba atvaizduoti 1280x800 taškų rezoliuciją. Su plačiaekraniu 16:10 vaizdo formatu tai sudaro puikų tandemą žiūrėti filmus, žaisti filmukus ir netgi naršyti internete ar žiūrėti YouTube klipus. Nieko keisto, jog tai pamažu tampa standartu planšetiniuose kompiuteriuose ne tik su 8.9, bet ir su 10.1 colio įstrižainės ekranais.</p>
<p>Šio planšetinio kompiuterio 8.9 colio PLS LCD ekrano kontrastas yra gana aukštas, spalvos atvaizduojamos nuostabiai, o matymo kampai neįtikėtini. Kalbant paprastai, čia panaudota PLS matrica ir ypač aukštas vaizdo elementų (angl. pixels) tankumas suveikė neįtikėtinai gerai.</p>
<p><b>Vartotojo sąsaja</b></p>
<p>Prisipažinsiu, jog patirtis su Android Honeycomb operacine sistema man nebuvo pirmoji. Esu šiek tiek bandęs tiek Toshiba Thrive, tiek ir Motorola Xoom planšetinius kompiuterius. Kad neatsitiktų tokia situacija, jog busiu neteisus, pastarąjį pasiskolinau ir vėl bendram palyginimui.</p>
<p>Ir lyginsime mes ne produktus, tačiau Samsung atliktas korekcijas operacinėje sistemoje. Visgi tai yra pirmasis kartas, kai mes bandome Android Honeycomb operacine sistema varomą įrenginį, tad pradėsime nuo trumpos apžvalgos su dvejais namų langais, kuriuos matote apačioje.</p>
<p>Mes kiek ankščiau minėjome, jog Samsung Galaxy Tab 8.9 neturi mygtukų. O jų, jei kas vis dar nežinote, ir nereikia. Android Honeycomb padaryta taip, jog jų tiesiog neprireiktų. Įjungus bet ką, filmą, žaidimą ar programą apačioje išliks juosta, kurios kairėje ir toliau bus grįžimo atgal ir namų lango mygtukai.</p>
<p><a class="ns" href="http://technews.lt/SB/Galaxy%20Tab%208.9/Meniu/2.png">
<div class="imgright"><img src="http://technews.lt/SB/Galaxy%20Tab%208.9/MeniuM/2.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/1.png"><br /><img src="http://technews.lt/SB/Galaxy%20Tab%208.9/MeniuM/1.jpg" /><br /></a></p>
<p>Spustelėjus ant laikrodžio toje pačioje juostoje, tačiau jau dešinėje pusėje, iššoks taip vadinamas greitasis meniu, kur ir prasideda Samsung korekcijos, vadinamos TouchWiz vardu. Įprastoje Honeycomb versijoje to nėra, tačiau čia greitai galime išjungti/įjungti GPS, Wi-Fi ir Bluetooth ryšius. Tai šiek tiek sutaupo laiko, negu tai tektų daryti per, sakykime, nustatymų sekciją.</p>
<p><a class="ns" href="http://technews.lt/SB/Galaxy%20Tab%208.9/Meniu/4.png">
<div class="imgright"><img src="http://technews.lt/SB/Galaxy%20Tab%208.9/MeniuM/4.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/3.png"><br /><img src="http://technews.lt/SB/Galaxy%20Tab%208.9/MeniuM/3.jpg" /><br /></a></p>
<p>Kita Samsung TouchWiz korekcija – greitosios programos, kurios išlenda paspaudus rodyklę esančią viduryje jau ne kartą minėtoje apatinėje juostoje. Ši galimybė išties patiko dėl vieno dalyko – greitąsias programas galima įjungti bet kada ir jas „nešioti“ po ekraną. Sakykime, jog jūs naršote internete, kažką pastebite ir norite užsirašyti. Išsišaukiate Pen Memo programą ir užsirašote. Išsaugojate savo užrašą, išjungiate greitąją programą ir toliau naršote internete. Tiesiog puikus Samsung sprendimas.</p>
<p><a class="ns" href="http://technews.lt/SB/Galaxy%20Tab%208.9/Meniu/6.png">
<div class="imgright"><img src="http://technews.lt/SB/Galaxy%20Tab%208.9/MeniuM/6.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/5.png"><br /><img src="http://technews.lt/SB/Galaxy%20Tab%208.9/MeniuM/5.jpg" /><br /></a></p>
<p>Google Android operacinė sistema visad pasižymėjo galimybe kažką keisti. Niekuo neišskirtinė ir planšetiniams kompiuteriams skirta Honeycomb operacinė sistema. Taip vadinamų widget‘ų čia yra išties nemažai, o juos įkelti į vieną ar kitą namų langą ypač paprastą – griebiate vieną iš jų ir šveičiate į tą namų langą, kuris jums atrodo patogesnis. Kai kurių widget‘ų dydį netgi galima keisti, kaip kad Gmail.</p>
<p><a class="ns" href="http://technews.lt/SB/Galaxy%20Tab%208.9/Meniu/8.png">
<div class="imgright"><img src="http://technews.lt/SB/Galaxy%20Tab%208.9/MeniuM/8.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/7.png"><br /><img src="http://technews.lt/SB/Galaxy%20Tab%208.9/MeniuM/7.jpg" /><br /></a></p>
<p>Samsung siūlo keletą klaviatūrų, porą jų matote ir apačioje. Galimas variantas su milžiniška klaviatūra, kuri užima puse ekrano, kitas variantas mažesne klaviatūra, trečias – Swype klaviatūra, kur iš eilės ne spaudžiate, o braukiate per mygtukus. Yra ir įprastinė Honeycomb klaviatūra, taigi jų net keturios.</p>
<p><a class="ns" href="http://technews.lt/SB/Galaxy%20Tab%208.9/Meniu/10.png">
<div class="imgright"><img src="http://technews.lt/SB/Galaxy%20Tab%208.9/MeniuM/10.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/9.png"><br /><img src="http://technews.lt/SB/Galaxy%20Tab%208.9/MeniuM/9.jpg" /><br /></a></p>
<p>Programų susiskirstyme naujas dviratis neišradinėtas. Visos aplikacijos, kurios iškart atkeliavo su įrenginiu, yra patalpintos į pirmąjį puslapį, o parsisiunčiant naujas puslapių kiekis vis didės. Kai kam gali praversti funkcija, kuri leidžia peržiūrėti tik tas aplikacijas, kurias jūs atsisiuntėte iš Android Market.</p>
<p><a class="ns" href="http://technews.lt/SB/Galaxy%20Tab%208.9/Meniu/12.png">
<div class="imgright"><img src="http://technews.lt/SB/Galaxy%20Tab%208.9/MeniuM/12.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/11.png"><br /><img src="http://technews.lt/SB/Galaxy%20Tab%208.9/MeniuM/11.jpg" /><br /></a></p>
<p>Kalbant bendrai, viskas Google Android Honeycomb 3.1 operacinėje sistemoje, kuri ir varo mūsų Samsung Galaxy Tab 8.9 bandomąjį pavyzdį, yra sudėliota gana neblogai ir chaoso tikrai nėra, ką bando piešti kai kurie vartotojai. Samsung su savo TouchWiz taipogi nieko nesudirbo – viskas savose vietose.</p>
<p><b>Interneto naršyklė</b></p>
<p>Samsung pratiškai nekišo nagų prie Android Honeycomb 3.1 operacinėje sistemoje esančios interneto naršyklės ir padarė labai gerai, nes ji ir taip labai šauni. Jos sąsaja paprasta ir lengvai perprantama bei dažnai primena staliniuose kompiuteriuose naudojama, kas yra puiku.</p>
<p>Žinoma, naršyti su 10.1 colio ekranu internete galbūt kiek ir geriau, tačiau čia turimas 8.9 colio ekranas perteikia įspūdžius taip pat gerai, nes pasižymi gana aukšta 1280x800 taškų raiška. Naujas langas atsidaro spustelėjus ant pliuso esančio prie svetainės kortelės, kas vėl priminė stalinę Chrome versiją. Ir tai yra vienas iš didžiausių pliusų – visas atidarytas svetaines matote viename lange, kas yra labai patogu.</p>
<p><a class="ns" href="http://technews.lt/SB/Galaxy%20Tab%208.9/Meniu/14.png">
<div class="imgright"><img src="http://technews.lt/SB/Galaxy%20Tab%208.9/MeniuM/14.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/13.png"><br /><img src="http://technews.lt/SB/Galaxy%20Tab%208.9/MeniuM/13.jpg" /><br /></a></p>
<p>Naršyklė čia tokia protinga, jog net siūlo užsiprenumeruoti RSS srautą, kurį siūlome ir mes. Verta paminėti ir tą faktą, jog naršyklė visiškai palaiko Adobe Flash standartą. Pažymėtos svetainės išsaugoja pradinį puslapį ir taip leidžia  greičiau surasti išsaugotą, o istorijoje yra tokios parinktys kaip labiausiai lankomos svetainės, šiandien lankytos, vakar ar per pastarąją savaitę. Viskas, ko reikėtų.</p>
<p><a class="ns" href="http://technews.lt/SB/Galaxy%20Tab%208.9/Meniu/16.png">
<div class="imgright"><img src="http://technews.lt/SB/Galaxy%20Tab%208.9/MeniuM/16.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/15.png"><br /><img src="http://technews.lt/SB/Galaxy%20Tab%208.9/MeniuM/15.jpg" /><br /></a></p>
<p>Apibendrinant būtų galima pasakyti, jog naršyklė naudojama Google Android Honeycomb operacinėje sistemoje yra pati geriausia, kokią tik yra tekę matyti mobiliajame įrenginyje. Labiausiai man patiko tai, kad naršymas joje šiek tiek primena naršymą įprastame nešiojamajame ar staliniame kompiuteryje.</p>
<p><b>Integruota foto kamera</b><br />
<br />Sunku pasakyti, kodėl šį įrenginį būtų galima naudoti daryti fotografijas. Nepaisant tokio akibrokšto, mes čia turime netgi dvi kameras. Viena iš jų yra priekinė 2MP raiškos, kai galinė - 3MP raiškos su viena LED blykste. Abi jos, be jokios abejonės, stebuklų rodyti neturėtų.</p>
<p><a class="ns" href="http://technews.lt/SB/Galaxy%20Tab%208.9/Meniu/18.png">
<div class="imgright"><img src="http://technews.lt/SB/Galaxy%20Tab%208.9/MeniuM/18.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/17.png"><br /><img src="http://technews.lt/SB/Galaxy%20Tab%208.9/MeniuM/17.jpg" /><br /></a></p>
<p>Kad ir kaip bebūtų, pavyko išsiaiškinti, jog 3MP kamera geba filmuoti 720p rezoliucijos vaizdus, o visa vartotojo sąsaja man priminė mano turimame Galaxy S II naudojamą. Funkcijų nėra labai daug, tačiau jūs galite įjungti/išjungti blykstę, pakeisti rezoliuciją, net nuotraukoms pridėti efektus ar pakeisti baltos spalvos balansą. Kalbant paprastai, nieko daugiau tikėtis čia ir negalėjome.</p>
<p><a class="ns" href="http://technews.lt/SB/Galaxy%20Tab%208.9/Meniu/20.png">
<div class="imgright"><img src="http://technews.lt/SB/Galaxy%20Tab%208.9/MeniuM/20.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/19.png"><br /><img src="http://technews.lt/SB/Galaxy%20Tab%208.9/MeniuM/19.jpg" /><br /></a><br />
<br /><a class="ns" href="http://technews.lt/SB/Galaxy%20Tab%208.9/Meniu/22.png">
<div class="imgright"><img src="http://technews.lt/SB/Galaxy%20Tab%208.9/MeniuM/22.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/21.png"><br /><img src=" http://technews.lt/SB/Galaxy%20Tab%208.9/MeniuM/21.jpg" /><br /></a></p>
<p>Kaip jau minėjau, Galaxy Tab 8.9 geba filmuoti vaizdus netgi 720p rezoliucijoje, tačiau kokybė dėl tik 3MP raiškos kameros nėra ideali. Labai atsiprašome, tačiau pavyzdžio jums pateikti negalime. Tuo tarpu keletą savo sodybos kadrų pateikti jums galiu. Tenka pripažinti, kad jie – gana padorios kokybės.</p>
<p><a class="ns" href="http://technews.lt/SB/Galaxy%20Tab%208.9/Dideles/8.jpg">
<div class="imgright"><img src="http://technews.lt/SB/Galaxy%20Tab%208.9/Mazos/8.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Dideles/7.jpg"><br /><img src="http://technews.lt/SB/Galaxy%20Tab%208.9/Mazos/7.jpg" /><br /></a></p>
<p><b>Multimedija</b></p>
<p>Tenka pripažinti, jog standartinis muzikos grotuvas Honeycomb operacinėje sistemoje, kurį mačiau Motorola Xoom planšetiniame kompiuteryje, man visiškai nepatiko, tačiau Samsung čia mus ir vėl nustebino. Nustebino dėl to, jog pateikia visiškai kitokį potyrį.</p>
<p>Muzikos grotuvas Galaxy Tab 8.9 yra labai išvaizdus ir, kas svarbiausia, visiškai pritaikytas planšetiniams kompiuteriams. Čia, kaip ir bet kuriame grotuve, galime ieškoti dainos pagal albumus, žanrus, dainos pavadinimą ir panašiai, taip pat sukurti savo grojaraščius ir taip toliau.</p>
<p>Įdomiausia pasirodė tai, jog įjungus dainą grotuvas pasidalina į tris dalis. Kairiame šone lieka dainų paieškos galimybė, viduryje albumo ar atlikėjo dainos, o dešiniame pradedama groti daina. Ją galima iškart sustabdyti ir tęsti dainos paieškas. Spustelėjus ant viršelio dešinėje, patenkame į dainos langą.</p>
<p><a class="ns" href="http://technews.lt/SB/Galaxy%20Tab%208.9/Meniu/24.png">
<div class="imgright"><img src="http://technews.lt/SB/Galaxy%20Tab%208.9/MeniuM/24.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/23.png"><br /><img src="http://technews.lt/SB/Galaxy%20Tab%208.9/MeniuM/23.jpg" /><br /></a></p>
<p>Jame kiek daugiau galimybių. Dainą galima įtraukti į grojaraštį ar patvirtinti kaip mėgstamą, ją kartoti ar prasukti, padidinti garsumą jau nebe fiziniais mygtukais, tačiau slankikliu viršuje. Čia siūlomi ir ekvalaizerliai įvairiems muzikos stiliams, kas taip pat pasirodė naudinga ypatybė.</p>
<p><a class="ns" href="http://technews.lt/SB/Galaxy%20Tab%208.9/Meniu/26.png">
<div class="imgright"><img src="http://technews.lt/SB/Galaxy%20Tab%208.9/MeniuM/26.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/25.png"><br /><img src="http://technews.lt/SB/Galaxy%20Tab%208.9/MeniuM/25.jpg" /><br /></a></p>
<p>Ir galiausiai jei jūs išjungsite grotuvą, tačiau dainą paliksite įjungę, ją galėsite sustabdyti ar pajungti sekančią spustelėję ant laikrodžio esančio taip ir niekur nedingstančioje apatinėje juostoje bei įlindę į greitąjį meniu. Tai yra dar viena Samsung TouchWiz vartotojo sąsajos gudrybė.</p>
<p>Kalbant apie vaizdo grotuvą, labai panaši situacija kaip ir su muzikos grotuvu. Standartinis grotuvas iš tiesų yra prastokas, taigi jį Samsung taipogi pakeitė. Jis nepasižymi labai dideliu funkcionalumu, tačiau yra labai paprastas. Sakykime, jog jūs viską susikeliate į aplankus ir taip susirandate įrašą. Bet jei į 32GB versiją būsite įkelią daugybe mažų klipų, kad ir muzikinių, įprastinė paieška veikia net ir čia.</p>
<p><a class="ns" href="http://technews.lt/SB/Galaxy%20Tab%208.9/Meniu/28.png">
<div class="imgright"><img src="http://technews.lt/SB/Galaxy%20Tab%208.9/MeniuM/28.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/27.png"><br /><img src="http://technews.lt/SB/Galaxy%20Tab%208.9/MeniuM/27.jpg" /><br /></a></p>
<p>Kad ir koks paprastas ir puikus Galaxy Tab 8.9 grotuvas bebūtų, normalių kodekų nebuvimas gadina visą vaizdą. Štai 720p MKV failą mums paleisti pavyko, tačiau vietomis vaizdas vėlavo, o persukti vaizdo įrašo buvo praktiškai neįmanoma. Taip yra todėl, jog šis vaizdo grotuvas nelabai draugauja su daugeliu formatų, kas, tiesa pasakius, yra net labai, labai blogai tokio tipo įrenginiui.</p>
<p><a class="ns" href="http://technews.lt/SB/Galaxy%20Tab%208.9/Meniu/30.png">
<div class="imgright"><img src="http://technews.lt/SB/Galaxy%20Tab%208.9/MeniuM/30.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/29.png"><br /><img src="http://technews.lt/SB/Galaxy%20Tab%208.9/MeniuM/29.jpg" /><br /></a></p>
<p>Vienintelis variantas, kuris gelbėja, yra Samsung Kies programinė įranga, kuri gali jūsų filmus ir kitą vaizdo medžiagą paversti į suderinamą formatą, sakykime MPEG-4. Tokio formato medžiaga puikiai rodoma net jei ji ir yra 1080p rezoliucijoje, o su likusiais formatais draugaujama nenoriai.</p>
<p>Pabaigai norėčiau pasakyti, jog pasilikau su dvejopais jausmais. Iš tiesų muzikos ir vaizdo grotuvai man patiko, tiek savo funkcijomis, tiek ir paprastumu, tačiau vaizdo formatų nesuderinamumas gadina visą vaizdą. Nežinau, kodėl taip buvo padaryta. Mano senasis Galaxy Tab viską rodo kuo puikiausiai, o gana našiu dviejų branduolių nVidia Tegra 2 procesoriumi pasižymintis Galaxy Tab 8.9 nesusitvarko su kai kuriais failais. Iš tiesų tai daugiau, nei keista.</p>
<p><b>Programos, programos, programos</b></p>
<p>Mes jau spėjome apžvelgti dalį Samsung Galaxy Tab 8.9 planšetinio kompiuterio ypatybių, tačiau dėl tos priežasties, jog tai pirmasis mūsų bandomas tikrasis planšetinis kompiuteris, mes trumpai pakalbėsime apie su juo kartu pateikiamas programas ir šiek tiek daugiau. Pradėkime nuo Android Market.</p>
<p>Manau nevienas iš jūsų žinote tai, jog išmaniesiems telefonams skirta Android Market parduotuvė ne taip ir senai pakeitė savo išvaizdą, o planšetams skirta versija atrodo visiškai kitaip. Kas joje patiko – tai Google darbuotojų atrinktos puikios programos pritaikytos būtent planšetiniams kompiuteriams bei tai, jog programų kategorijas visad galime pasiekti dešinėje, o paiešką – viršuje.</p>
<p><a class="ns" href="http://technews.lt/SB/Galaxy%20Tab%208.9/Meniu/32.png">
<div class="imgright"><img src="http://technews.lt/SB/Galaxy%20Tab%208.9/MeniuM/32.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/31.png"><br /><img src="http://technews.lt/SB/Galaxy%20Tab%208.9/MeniuM/31.jpg" /><br /></a></p>
<p>YouTube programa skirta išmaniesiems telefonams ir planšetiniams kompiuteriams skiriasi kaip diena ir naktis. Nekeikiu YouTube aplikacijos skirtos išmaniesiems telefonams, bet ji turi ko pasimokyti iš Honeycomb esančios versijos. Vienas iš puikiausių dalykų čia – tikrosios HD kokybės vaizdai, taigi net filmuką pasileidus per visą 8.9 colio ekraną pastebime, jog jis veikiausiai yra 720p kokybės.</p>
<p>Tiesa, HD kokybės vaizdus galima išjungti, tačiau to patarčiau nedaryti. Na, nebent pasirinktus vaizdus žiūrėsite mažame ekrane, kai YouTube aplikacija yra padalinta į dvi dalis. Kairėje pusėje rodomas vaizdo įrašas, o dešinėje jums siūlomi panašūs klipai. Visai taip, kaip ir staliniame kompiuteryje.</p>
<p><a class="ns" href="http://technews.lt/SB/Galaxy%20Tab%208.9/Meniu/34.png">
<div class="imgright"><img src="http://technews.lt/SB/Galaxy%20Tab%208.9/MeniuM/34.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/33.png"><br /><img src="http://technews.lt/SB/Galaxy%20Tab%208.9/MeniuM/33.jpg" /><br /></a><br />
<br /><a class="ns" href="http://technews.lt/SB/Galaxy%20Tab%208.9/Meniu/36.png">
<div class="imgright"><img src="http://technews.lt/SB/Galaxy%20Tab%208.9/MeniuM/36.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/35.png"><br /><img src="http://technews.lt/SB/Galaxy%20Tab%208.9/MeniuM/35.jpg" /><br /></a></p>
<p>Samsung su savo įrenginiais siūlo dvejas parduotuves – Music Hub ir Readers Hub. Iš pradžių galvojau, kad tai kažkaip bus susiję su muzikos atkūrimu, tačiau tik patekęs į jas supratau, jog čia galima įsigyti muzikos kurinių bei įvairių leidinių. Paišlaidauti galime ne tik Android Market parduotuvėje.</p>
<p><a class="ns" href="http://technews.lt/SB/Galaxy%20Tab%208.9/Meniu/38.png">
<div class="imgright"><img src="http://technews.lt/SB/Galaxy%20Tab%208.9/MeniuM/38.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/37.png"><br /><img src="http://technews.lt/SB/Galaxy%20Tab%208.9/MeniuM/37.jpg" /><br /></a></p>
<p>AllShare programos esmė paprasta – dalintis turiniu tarp jūsų įrenginių, kurie turi DLNA sertifikatą. Tiesa, duomenis galima persiųsti ir kitiems Galaxy Tab šeimos atstovams, tačiau prisipažinsiu, jog to nebandžiau tarp savojo Galaxy Tab ir čia apžvelgiamo Galaxy Tab 8.9.</p>
<p><a class="ns" href="http://technews.lt/SB/Galaxy%20Tab%208.9/Meniu/40.png">
<div class="imgright"><img src="http://technews.lt/SB/Galaxy%20Tab%208.9/MeniuM/40.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/39.png"><br /><img src="http://technews.lt/SB/Galaxy%20Tab%208.9/MeniuM/39.jpg" /><br /></a></p>
<p>Google Gmail aplikacija Galaxy Tab 8.9 planšetiniame kompiuteryje yra tokia, kokia ir turėtų būti, kai planšetinį kompiuterį laikome peizažo formoje – perskirta į dvi dalis. Vos įėjus į aplikaciją galite patekti į įvairias kategorijas, o paleidę laišką kairėje matysite likusius laiškus, o dešinėje – jo turinį. Visgi plašetinį kompiuterį laikant portreto pozicijoje (vertikaliai), bus rodomas tik laiško turinys.</p>
<p><a class="ns" href="http://technews.lt/SB/Galaxy%20Tab%208.9/Meniu/42.png">
<div class="imgright"><img src="http://technews.lt/SB/Galaxy%20Tab%208.9/MeniuM/42.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/41.png"><br /><img src="http://technews.lt/SB/Galaxy%20Tab%208.9/MeniuM/41.jpg" /><br /></a></p>
<p>Nesupraskite klaidingai – paskambinti su Galaxy Tab 8.9, ką darėme su Galaxy Tab, jums nepavyks, tačiau SMS parašyti galima. Taip yra dėl to, jog, kaip minėjome kiek ankščiau, mūsų bandomajame pavyzdyje yra 3G modemas, kuris leidžia išsiųsti SMS žinutes norimiems asmenims.</p>
<p><a class="ns" href="http://technews.lt/SB/Galaxy%20Tab%208.9/Meniu/44.png">
<div class="imgright"><img src="http://technews.lt/SB/Galaxy%20Tab%208.9/MeniuM/44.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/43.png"><br /><img src="http://technews.lt/SB/Galaxy%20Tab%208.9/MeniuM/43.jpg" /><br /></a></p>
<p>Taigi nenustebkite šiame įrenginyje pamatę ir kontaktų meniu. Šis yra gana intuityvus, bet kaip ir visa, ką mums Samsung pasiūlė šiame planšetiniame kompiuteryje, paprasta ir greitai perprantama. Iš kontakto numerio parodymo esmės mažai, bet SMS ar laišką parašyti kontaktui galite. O štai visi kontaktai, kuriuos turėjau savo Google sąskaitoje, atsirado ir Galaxy Tab 8.9. Patogu ir greita.</p>
<p><a class="ns" href="http://technews.lt/SB/Galaxy%20Tab%208.9/Meniu/46.png">
<div class="imgright"><img src="http://technews.lt/SB/Galaxy%20Tab%208.9/MeniuM/46.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/45.png"><br /><img src="http://technews.lt/SB/Galaxy%20Tab%208.9/MeniuM/45.jpg" /><br /></a></p>
<p>Kiek nustebau, kai įėjęs į galeriją pamačiau daugybe nuotraukų, nors jų nekėliau nei į Picasa, nei į kažkokį kitą servisą ar tuo labiau įrenginį. Pasirodo, jog Google skanuoja viską, net ir Google+ socialinį tinklą. Jame kartas nuo karto numesdavau fotografijų ir komentarų, o štai jos atsirado ir Galaxy Tab 8.9.</p>
<p><a class="ns" href="http://technews.lt/SB/Galaxy%20Tab%208.9/Meniu/48.png">
<div class="imgright"><img src="http://technews.lt/SB/Galaxy%20Tab%208.9/MeniuM/48.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/47.png"><br /><img src="http://technews.lt/SB/Galaxy%20Tab%208.9/MeniuM/47.jpg" /><br /></a></p>
<p>Ir pabaigai apie Google Maps programinę įrangą. Nieko čia, ko neesate matę savo išmaniajame telefone, nėra, tačiau virtualų kompasą matome. Samsung mums nesiūlo navigacijos programos, tačiau susirasti vieną ar kitą vietą žemėlapyje su GPS pagalba išties nėra taip jau sudėtinga.</p>
<p><a class="ns" href="http://technews.lt/SB/Galaxy%20Tab%208.9/Meniu/50.png">
<div class="imgright"><img src="http://technews.lt/SB/Galaxy%20Tab%208.9/MeniuM/50.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/49.png"><br /><img src="http://technews.lt/SB/Galaxy%20Tab%208.9/MeniuM/49.jpg" /><br /></a><br />
<br /><a class="ns" href="http://technews.lt/SB/Galaxy%20Tab%208.9/Meniu/52.png">
<div class="imgright"><img src="http://technews.lt/SB/Galaxy%20Tab%208.9/MeniuM/52.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/51.png"><br /><img src="http://technews.lt/SB/Galaxy%20Tab%208.9/MeniuM/51.jpg" /><br /></a></p>
<p><b>nVidia Tegra 2 žaidimai ir kita</b></p>
<p>Daugelis pirmosios kartos planšetinių kompiuterių, kurie naudoja Honeycomb operacinę sistemą, pasižymi dviejų branduolių nVidia Tegra 2 procesoriumi. Visgi jis įdomus ne dėl savo dviejų ARM Cortex-A9 branduolių, tačiau GeForce vaizdo branduolio, kuris yra gana pajėgus.</p>
<p>Android Market nėra ta vieta, kurioje galėtumėte staiga susirasti žaidimus, kurie būtų pritaikyti būtent minėtam procesoriui, taigi nVidia primygtinai reikalauja parsisiųsti nVidia Tegra Zone parduotuvę, ką padarėme ir mes. O joje jau yra daugybe žaidimų, pritaikytų Tegra 2 lustui. </p>
<p><a class="ns" href="http://technews.lt/SB/Galaxy%20Tab%208.9/Meniu/54.png">
<div class="imgright"><img src="http://technews.lt/SB/Galaxy%20Tab%208.9/MeniuM/54.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/53.png"><br /><img src="http://technews.lt/SB/Galaxy%20Tab%208.9/MeniuM/53.jpg" /><br /></a></p>
<p>Čia mes randame naujausius žaidimus, kaip kad Grand Theft Auto III ar Big Top, bei naujienas apie kiek vėliau pasirodysiančius, ar tuos, kurie bus pritaikyti artėjančiam keturių branduolių Tegra 3 lustui.</p>
<p>Mes išbandėme pora žaidimų, tiksliau Grand Theft Auto III, Bang Bang Racing ir Riptide GP. Tenka pripažinti, kad nustebino visi trys, tačiau daugiausiai norėtume pakalbėti apie pirmąjį. Čia ir atsiskleidžia visas nVidia Tegra 2 potencialas. Grand Theft Auto III mūsų bandomajame pavyzdyje atrodė labai gerai ir galbūt net geriau nei asmeniniuose kompiuteriuose, bet kartais kadrų per sekundę skaičius nukrisdavo kiek per daug, nei norėtųsi, ypač prasidėjus lietui. To buvo kiek mažiau Motorola Xoom planšete.</p>
<p><a class="ns" href="http://technews.lt/SB/Galaxy%20Tab%208.9/Meniu/56.png">
<div class="imgright"><img src="http://technews.lt/SB/Galaxy%20Tab%208.9/MeniuM/56.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/55.png"><br /><img src="http://technews.lt/SB/Galaxy%20Tab%208.9/MeniuM/55.jpg" /><br /></a></p>
<p>Ir šios apžvalgos pabaigai norėtume pakalbėti apie užsilikusius dalykus. Tai yra AccuWeather programėlę, kurią randame tik pasijungę įrenginį, bei Social Hub. Pirmoji atlieka savo darbą – nurodo mums orus, o antroji leidžia sujungti visus socialinius tinklus į vieną. Tai reiškia, jog jūs galite prijungti savo Facebook, Google+ ir Twitter bei viską gauti vienoje vietoje. Gana patogu.</p>
<p><a class="ns" href="http://technews.lt/SB/Galaxy%20Tab%208.9/Meniu/58.png">
<div class="imgright"><img src="http://technews.lt/SB/Galaxy%20Tab%208.9/MeniuM/58.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/57.png"><br /><img src="http://technews.lt/SB/Galaxy%20Tab%208.9/MeniuM/57.jpg" /><br /></a></p>
<p>Samsung programų tvarkyklė yra viena iš daugelio gėrybių, kurias mums siūlo Pietų Korėjos elektronikos gigantas. Taupydami bateriją galime išjungti programas, kurios vis dar veikia savotišku budėjimo rėžimu ar tiesiog „pravalyti“ visiškai nebeveikiančias ir atlaisvinti darbinės atminties kiekį.</p>
<p><a class="ns" href="http://technews.lt/SB/Galaxy%20Tab%208.9/Meniu/60.png">
<div class="imgright"><img src="http://technews.lt/SB/Galaxy%20Tab%208.9/MeniuM/60.jpg"  /></div>
<p></a><a class="ns" href="http://technews.lt/SB/Galaxy%20Tab%208.9/Meniu/59.png"><br /><img src="http://technews.lt/SB/Galaxy%20Tab%208.9/MeniuM/59.jpg" /><br /></a></p>
<p><b>Baterija</b></p>
<p>Viena yra tai, ką teigia gamintojas ir yra visai kas kita, ką patiriame mes. Nepaisant visko, aišku viena, jog Galaxy Tab 8.9 planšetinis kompiuteris turi standartinę ličio jonų 6000mAh bateriją, tačiau kiek laiko galime dirbti su pilnai įkrauta baterija, nėra tiksliai aišku. Taip yra dėl to, jog apžvalgą norėjau parašyti kuo greičiau ir šiam aspektui daug laiko neliko.</p>
<p>Kad ir kaip bebūtų, pilnai įkrovęs bateriją ir planšetinį kompiuterį testuodamas dvi dienas sugebėjau bateriją išsekinti iki 40 procentų. Tai reiškia, jog planšetiniu kompiuteriu nesinaudojant labai jau daug galima naudotis apie tris dienas, nors visgi realus laikas, matyt, būtų dvi dienos. Nežinau žmonių, kurie galėtų praleisti visą dieną kiurksodami prieš šį įrenginį ir juo naudotis 7-8 valandas be pertraukos.</p>
<p>Taigi nors ir pilnai neišbandę visko, galime teigti, jog 6000mAh baterija ir nVidia Tegra 2 lustas sudaro gana puikų tandemą, kuris turėtų išbūti bent jau dvi dienas. WiFi ryšys pas mane buvo pajungtas visą laiką, tad galimas daiktas, jog naudojantis 3G modemu Galaxy Tab 8.9 išties išgyventų tik vieną dieną.</p>
<p><b>Išvada</b></p>
<p>Planšetiniai kompiuteriai įgauna pagreitį, tačiau Apple iPad išlieka lyderiu. Kad ir kai bebūtų, Galaxy Tab 8.9 yra neabejotinai geresnis variantas, nei, sakykime, Motorola Xoom dėl to, jog Samsung korekcijos operacinėje sistemoje suveikė tiesiog nuostabiai, bet yra kitas dalykas.</p>
<p>Mobiliu planšetiniu kompiuteriu vadinčiau tik vieną įrenginį – tai yra Galaxy Tab 7.0 Plus ar panašų. Daugiau nei septyni coliai yra tiesiog per daug ir įrenginys tampa nebe mobiliu, o nešiojamu. Taigi ar nevertėtų praleisti Galaxy Tab 8.9 ir įsigyti didesnį Galaxy Tab 10.1?</p>
<p>Manau, jog taip, nes kainų skirtumas nėra didelis. Jis tesiekia 200 litų. Kai Samsung Galaxy Tab 8.9 Lietuvoje kainuoja apie 1500 litų, jo didesnio brolio Galaxy Tab 10.1 kaina siekia 1700 litų. Kad ir kaip bebūtų, Galaxy Tab 8.9 yra puikus variantas, bet ar negeriau būtų įsigyti didesnę versiją? Bet  apie tai pakalbėsime, kai apžvelgsime Galaxy Tab 10.1 ir turėsime bendrą vaizdą.</p>
