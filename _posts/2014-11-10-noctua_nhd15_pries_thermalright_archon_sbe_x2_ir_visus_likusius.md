---
layout: post
status: publish
published: true
title: 'Didis mūšis: „Noctua NH-D15“ prieš „Thermalright Archon SB-E X2“ ir visus
  likusius'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8328
wordpress_url: http://localhost/site/new/noctua_nhd15_pries_thermalright_archon_sbe_x2_ir_visus_likusius/
date: '2014-11-10 17:06:02 +0200'
date_gmt: '2014-11-10 17:06:02 +0200'
categories:
- Aušinimas
- Apžvalgos
---
<p>Keturis metus – būtent tiek laiko „Noctua NH-D14“ buvo daugiau ar mažiau geidžiamas tarp kokybę, tylą ir efektyvumą vertinančių CPU aušintuvų pirkėjų. Visgi, vertinant gryną efektyvumą, ilgametis „Noctua“ flagmanas nebepajėgė užkopti į diagramų viršų, todėl visi po truputį pradėjo dairytis į atnaujinimą. Ir štai – jis čia. Ar dar didesnė konstrukcija, didesnio skersmens ventiliatoriai ir kiti austrų kompanijos priimti sprendimai ieškant efektyvumo rezervų leis NH-D15 pavadinti nauju „Noctua“ flagmanu iš didžiosios raidės besąlygiškai efektyviausiai aušinant ne tik spartintą „AMD Phenom II X4 955 BE“, bet ir „Intel Core i7-4770K“?</p>
<p style="text-align: center;"><img style="width: 520px; height: 453px;" src="http://technews.lt/userfiles/NoctuaNH-D15logo.jpg" alt="" /></p>
<p>&nbsp;</p>
<p><strong>Pakuotė ir komplektacija </strong></p>
<p>27 cm aukštis leidžia teigti, kad NH-D15 įpakavimas didžiulis. Matomas lipdukas patvirtina, kad NH-D15 buvo kurtas atsižvelgiant į geriausias NH-D14 savybes, tačiau jų sąrašas pastebimai pasipildė naujomis. „Noctua“ su NH-D15 žada didesnių matmenų plokštelių blokus, du NF-A15 PWM ventiliatorius ir puikų suderinamumą su operatyvios atminties moduliais, kuomet naudojamas vienas iš dviejų 150 mm skersmens ventiliatorių.</p>
<p style="text-align: center;"><a href="http://technews.lt/userfiles/SAM_2690.jpg"><img style="width: 232px; height: 155px;" src="http://technews.lt/userfiles/SAM_2690.jpg" alt="" /></a><a href="http://technews.lt/userfiles/SAM_2682.jpg"><img style="width: 232px; height: 155px;" src="http://technews.lt/userfiles/SAM_2682.jpg" alt="" /></a></p>
<p>Galinėje pakuotės dalyje paminėtos dar kelios NH-D15 savybės, kaip kad šešių metų garantinis aptarnavimo laikotarpis ir efektyvesnis šešių termo vamzdelių išdėstymas, lyginant su senuoju NH-D14.</p>
<p style="text-align: center;"><a href="http://technews.lt/userfiles/SAM_2684.jpg"><img style="width: 232px; height: 155px;" src="http://technews.lt/userfiles/SAM_2684.jpg" alt="" /></a><a href="http://technews.lt/userfiles/SAM_2687.jpg"><img style="width: 232px; height: 155px;" src="http://technews.lt/userfiles/SAM_2687.jpg" alt="" /></a></p>
<p>Kaip visuomet austrai siūlo aukščiausios kokybės supakavimą. Į komplektaciją patenka „Intel“ ir AMD sistemoms atskirti „ Noctua SecureFirm 2“ montavimo mechanizmai, dveji L.N.A. adapteriai, Y formos PWM kabeliukas, prailgintas atsuktuvas, švirkštas su NT-H1 termo pasta, „Noctua“ firminis ženkliukas bei tvirtinimo mechanizmas antrajam ventiliatoriui. Čia „Noctua“ parūpino net ir menkaverčius varžtelius tam, jei antrasis ventiliatorius būtų tvirtinamas ne prie radiatoriaus, o prie korpuso.</p>
<p style="text-align: center;"><a href="http://technews.lt/userfiles/SAM_2693.jpg"><img style="width: 232px; height: 155px;" src="http://technews.lt/userfiles/SAM_2693.jpg" alt="" /></a><a href="http://technews.lt/userfiles/SAM_2694.jpg"><img style="width: 232px; height: 155px;" src="http://technews.lt/userfiles/SAM_2694.jpg" alt="" /></a></p>
<p style="text-align: center;"><a href="http://technews.lt/userfiles/SAM_2695.jpg"><img style="width: 232px; height: 155px;" src="http://technews.lt/userfiles/SAM_2695.jpg" alt="" /></a><a href="http://technews.lt/userfiles/SAM_2696.jpg"><img style="width: 232px; height: 155px;" src="http://technews.lt/userfiles/SAM_2696.jpg" alt="" /></a></p>
<p>&nbsp;</p>
<p><strong>Žvilgsnis iš arčiau</strong></p>
<p>Lyginant su NH-D14 penkioliktukas pasikeitė nežymiai. Apžvelgiant radiatoriaus išmatavimus, NH-D15 priaugo 5 mm į gylį ir 10 mm į plotį. Aukštis išliko nepakitęs – 160 mm. Šiek tiek didesni išmatavimai padidino NH-D15 svorį: NH-D14 be ventliatorių svėrė 900 gramų, o NH-D15 dabar sveria lygiai kilogramą. NH-D15 išlieka sunkesnis sumontavus ir ventiliatorius: 1320 prieš 1240 gramų.</p>
<p style="text-align: center;"><a href="http://technews.lt/userfiles/SAM_2698.jpg"><img style="width: 232px; height: 155px;" src="http://technews.lt/userfiles/SAM_2698.jpg" alt="" /></a><a href="http://technews.lt/userfiles/SAM_2701.jpg"><img style="width: 232px; height: 155px;" src="http://technews.lt/userfiles/SAM_2701.jpg" alt="" /></a></p>
<p>Kiekviename iš dviejų blokų 2 mm atstumu sugrupuota po 45 aliuminio plokšteles. Atstumas tarp plokštelių šiek tiek sumažėjęs, todėl nedidinant radiatoriaus aukščio tai leido į kiekvieną bloką pridėti po tris papildomas plokšteles. Skirtingai nei NH-D14, NH-D15 radiatorius yra simetriškas. Abu plokštelių blokai yra lygiagretūs įsivaizduojamai tiesei, išvestai per pagrindo centrą.</p>
<p style="text-align: center;"><a href="http://technews.lt/userfiles/SAM_2700.jpg"><img style="width: 232px; height: 155px;" src="http://technews.lt/userfiles/SAM_2700.jpg" alt="" /></a><a href="http://technews.lt/userfiles/SAM_2699.jpg"><img style="width: 232px; height: 155px;" src="http://technews.lt/userfiles/SAM_2699.jpg" alt="" /></a></p>
<p>Žemiausiai esančios septynios plokštelės yra siauresnės (50 mm vs 30 mm), taip bandant pagerinti aušinimo sistemos suderinamumą su aukštus radiatorius turinčiais operatyvios atminties moduliais. Tiesa, iš tokio sprendimo nebus jokios naudos, jei prie radiatoriaus išorės bus prikabintas ventiliatorius. NH-D15 yra pusiau uždaros struktūros – dalis aliuminio plokštelių kraštų uždaryti.</p>
<p style="text-align: center;"><a href="http://technews.lt/userfiles/SAM_2727.jpg"><img style="width: 232px; height: 155px;" src="http://technews.lt/userfiles/SAM_2727.jpg" alt="" /></a><a href="http://technews.lt/userfiles/SAM_2705.jpg"><img style="width: 232px; height: 155px;" src="http://technews.lt/userfiles/SAM_2705.jpg" alt="" /></a></p>
<p>Žiūrint iš viršaus plokštelės šiek tiek konverguoja į centrą, tam tikroms jų zonoms turint dantukus - griovelius. „Noctua“ šįkart pasirinko plokšteles prie termo vamzdelių jungti presavimo būdu, tuo tarpu NH-D14 modelyje jos buvo prilituotos.</p>
<p style="text-align: center;"><a href="http://technews.lt/userfiles/SAM_2704.jpg"><img style="width: 232px; height: 155px;" src="http://technews.lt/userfiles/SAM_2704.jpg" alt="" /></a><a href="http://technews.lt/userfiles/SAM_2715.jpg"><img style="width: 232px; height: 155px;" src="http://technews.lt/userfiles/SAM_2715.jpg" alt="" /></a></p>
<p>NH-D15 išlaikė šešis 6 mm skersmens termo vamzdelius, tačiau jų išdėstymas plokštelių blokuose tapo platesnis, taip išnaudojant didesnį radiatoriaus plotį. Įdomu tai, kad išoriniai termo vamzdeliai yra šiek tiek trumpesni už vidinius.</p>
<p style="text-align: center;"><a href="http://technews.lt/userfiles/SAM_2710.jpg"><img style="width: 232px; height: 155px;" src="http://technews.lt/userfiles/SAM_2710.jpg" alt="" /></a><a href="http://technews.lt/userfiles/SAM_2720.jpg"><img style="width: 232px; height: 155px;" src="http://technews.lt/userfiles/SAM_2720.jpg" alt="" /></a></p>
<p>Su nikeliuotu pagrindu (40 x 39 mm), kuris turi šiokią tokią pakylėlę,  vamzdeliai jungiami litavimo pagalba. „Noctua“ pasirinko nepoliruoti pagrindo iki veidrodinio atspindžio.</p>
<p style="text-align: center;"><a href="http://technews.lt/userfiles/SAM_2713.jpg"><img style="width: 232px; height: 155px;" src="http://technews.lt/userfiles/SAM_2713.jpg" alt="" /></a><a href="http://technews.lt/userfiles/SAM_2719.jpg"><img style="width: 232px; height: 155px;" src="http://technews.lt/userfiles/SAM_2719.jpg" alt="" /></a></p>
<p style="text-align: center;"><a href="http://technews.lt/userfiles/SAM_2714.jpg"><img style="width: 232px; height: 155px;" src="http://technews.lt/userfiles/SAM_2714.jpg" alt="" /></a><a href="http://technews.lt/userfiles/SAM_2732.jpg"><img style="width: 232px; height: 155px;" src="http://technews.lt/userfiles/SAM_2732.jpg" alt="" /></a></p>
<p>Akivaizdus pokytis parinktuose ventiliatoriuose. 140 ir 120 mm kombinaciją keičia 150 mm duetas. Net L.N.A. režimu besisukantis NF-A15 PWM generuoja didesnį oro srautą, nei tai daro pilnu pajėgumu besisukantis 140 mm NF-P14. Pasirinkus L.N.A. adapterį ant popieriaus prarandama beveik 18 procentų oro srauto.</p>
<p style="text-align: center;"><a href="http://technews.lt/userfiles/SAM_2738.jpg"><img style="width: 464px; height: 309px;" src="http://technews.lt/userfiles/SAM_2738.jpg" alt="" /></a></p>
<p>Tiesa, reikėtų žinoti, kad su NH-D15 ateinantys abu NF-A15 PWM ventiliatoriai yra savotiškai patobulinti. Atskirai parduodami NF-A15 PWM pasižymi tik maksimaliais 1200 RPM, kai NH-D15 turimi gali įsisukti iki 1500 RPM. Visa kita liko nepakitę: didesniu nei 150 000 valandų gyvybingumu pasižymintys SSO2 guoliai, 120 mm montavimo skylės ir efektyvumą didinantis AAO rėmas. Nors „Noctua“ nenurodo 1500 RPM besisukančių NF-A15 PWM statinio slėgio, tačiau jis bus tikrai didesnis už 1,51 mm/H<sub>2</sub>O. Tokie skaičiai ant popieriaus pateikiami kalbant apie 1200 RPM versiją.</p>
<p style="text-align: center;"><a href="http://technews.lt/userfiles/SAM_2735.jpg"><img style="width: 232px; height: 155px;" src="http://technews.lt/userfiles/SAM_2735.jpg" alt="" /></a><a href="http://technews.lt/userfiles/SAM_2736.jpg"><img style="width: 232px; height: 155px;" src="http://technews.lt/userfiles/SAM_2736.jpg" alt="" /></a></p>
<p style="text-align: center;"><a href="http://technews.lt/userfiles/SAM_2737.jpg"><img style="width: 232px; height: 155px;" src="http://technews.lt/userfiles/SAM_2737.jpg" alt="" /></a><a href="http://technews.lt/userfiles/SAM_2726.jpg"><img style="width: 232px; height: 155px;" src="http://technews.lt/userfiles/SAM_2726.jpg" alt="" /></a></p>
<p>&nbsp;</p>
<p><strong>Specifikacijos </strong></p>
<p style="text-align: center;"><img style="width: 515px; height: 363px;" src="http://technews.lt/userfiles/NH-D15specs.png" alt="" /></p>
<p>&nbsp;</p>
<p><strong>Montavimas</strong></p>
<p>NH-D15 montavimas ant AMD procesoriaus yra visiškai identiškas NH-D14 atvejui. Įrankių komplektą sudaro originali AMD plokštelė, keturios plastmasinės pakylėlės, tiek pat varžtų, du kronšteinai ir „Noctua“ firminis kryžminis atsuktuvas. Akivaizdu, kad arčiau radiatoriaus esantis DDR3 modulis galėtų turėti aukštesnį radiatorių dėka patobulintos NH-D15 konstrukcijos (kalbame apie žemiausioje dalyje panaudotas ne pilno pločio aliuminio plokšteles), tačiau šį privalumą, kaip minėjome, iškart panaikina priekyje sumontuojamas ventiliatorius, kuris nesukelia problemų tik naudojant žemo profilio operatyvios atminties modulius.</p>
<p style="text-align: center;"><a href="http://technews.lt/userfiles/SAM_2740.jpg"><img style="width: 232px; height: 155px;" src="http://technews.lt/userfiles/SAM_2740.jpg" alt="" /></a><a href="http://technews.lt/userfiles/SAM_2741.jpg"><img style="width: 232px; height: 155px;" src="http://technews.lt/userfiles/SAM_2741.jpg" alt="" /></a></p>
<p style="text-align: center;"><a href="http://technews.lt/userfiles/SAM_2749.jpg"><img style="width: 232px; height: 155px;" src="http://technews.lt/userfiles/SAM_2749.jpg" alt="" /></a><a href="http://technews.lt/userfiles/SAM_2751.jpg"><img style="width: 232px; height: 155px;" src="http://technews.lt/userfiles/SAM_2751.jpg" alt="" /></a></p>
<p>Montavimas ant „Intel“ procesoriaus toks pats greitas ir nesudėtingas, tik panaudojami montavimo priedai iš „Intel“ aksesuarų dėžutės.</p>
<p style="text-align: center;"><a href="http://technews.lt/userfiles/SAM_2756.jpg"><img style="width: 232px; height: 155px;" src="http://technews.lt/userfiles/SAM_2756.jpg" alt="" /></a><a href="http://technews.lt/userfiles/SAM_2757.jpg"><img style="width: 232px; height: 155px;" src="http://technews.lt/userfiles/SAM_2757.jpg" alt="" /></a></p>
<p style="text-align: center;"><a href="http://technews.lt/userfiles/SAM_2758.jpg"><img style="width: 232px; height: 155px;" src="http://technews.lt/userfiles/SAM_2758.jpg" alt="" /></a><a href="http://technews.lt/userfiles/SAM_2760.jpg"><img style="width: 232px; height: 155px;" src="http://technews.lt/userfiles/SAM_2760.jpg" alt="" /></a></p>
<p>&nbsp;</p>
<p><strong>Testavimas</strong></p>
<p>Testavimo sistemą sudarė:</p>
<ul>
<li><strong>Procesorius:</strong> AMD Phenom II X4 955 BE / Intel Core i7-4770K</li>
<li><strong>Pagrindinė plokštė: </strong>Gigabyte GA-990XA-UD3 / ASRock Fatal1ty Z97 Killer</li>
<li><strong>RAM atmintis: </strong>Kingston HyperX Blu DDR3 2x 2GB 1600 MHz CL9 / Patriot Black Mamba DDR3 2x 4 GB 1600 MHz CL9</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Korpusas: </strong>Bitfenix Colossus Window Green</li>
</ul>
<p>Ramybės ir apkrovos režimų temperatūros buvo matuojamos tokia tvarka: dvi minutės kompiuteriui „apšilti“, tuomet septynioms minutėms įjungiamas „Prime95“ (small FFT’s) testas. Temperatūrų sekimui naudota „CPUID HWMonitor PRO“ programinė įranga. Termo pasta - „Noctua NT-H1“. Aplinkos temperatūra - 19 °C. Sistemos generuojamas garsas matuojamas ~1 metro atstumu, prieš tai maksimaliai prityldžius sisteminius ventiliatorius, kurie tampa virtualiai negirdimais. Visiška aplinkos tyla atitinka 38 dBA.</p>
<p>&nbsp;</p>
<p><strong>Rezultatai</strong></p>
<p>Pirmiausiai NH-D15 ventiliatoriai buvo nustatyti laisvam PWM režimui, kurio metu buvo pasiekti ~1130 RPM. To užteko, kad naujasis „Noctua“ flagmanas diagramoje atsidurtų aukščiau vieno lyderių „Phanteks PH-TC14PE“, kurio PH-F140TS ventiliatoriai jau dirbo maksimaliais sūkiais. PWM režimu NH-D15 pusę laipsnio pagal Celsijų pranoko ir automatiniu režimu veikiantį ligšiolinį lyderį – „Thermalright Archon SB-E X2“. Abiejų aušintuvų skeldžiamas triukšmas praktiškai nesiskyrė: NH-D15 - 41,7 dBA / SB-E X2 - 41,9 dBA. Likome sužavėti pamatę, jog NH-D15 net neprireikė aukštesnės pavaros norint įveikti maksimaliais sūkiais dirbantį NH-D14. Maža to, užfiksuotas skirtumas daugiau nei akivaizdus – net 4,5 °C. Paleidus NH-D15 ventiliatorius maksimaliems sūkiams (~1530 RPM), šviežiausia „Noctua naujiena sumažina CPU temperatūrą dvejais laipsniai ir užkopia į patį viršų: maksimaliais sūkiais dirbantys „Thermalright Archon SB-E X2“ ir NH-D14, atitinkamai, atsilieka 1 ir 6,5 °C.</p>
<p style="text-align: center;"><strong><img style="width: 517px; height: 498px;" src="http://technews.lt/userfiles/NH-D15airresults.png" alt="" /></strong></p>
<p>Taip sutapo, kad PWM režimu veikiantys NH-D15 ventiliatoriai pasiekė tokius apsisukimus (~1150 RPM), kurie fiksuojami panaudojus L.N.A. perėjimus, todėl buvo pabandyta L.N.A. testuoti išvien su PWM režimu. Paaiškėjo, kad L.N.A. ne tik riboja maksimalius, bet ir šiek tiek atlaisvina apsisukimus. PWM režimu su L.N.A. perėjimais buvo pasiekti vos ~990 RPM. Procesoriaus temperatūra ūgtelėjo iki 56,3 °C, ir NH-D15 atsidūrė tarp kito itin masyvaus „Alpenfohn K2“ užfiksuotų rezultatų. Nors ~140 RPM sulėtėję ventiliatoriai padidino CPU temperatūrą 2,3 °C, to užteko išlaikyti pranašumą prie NH-D14, kuris dirbo maksimaliais sūkiais ir skleidė daugiau triukšmo (42.2 dBA vs ~40.5 dBA).</p>
<p>&nbsp;</p>
<p style="text-align: center;"><img style="width: 517px; height: 498px;" src="http://technews.lt/userfiles/NH-D15waterresults.png" alt="" /></p>
<p>Palankiausiu atveju „Noctua NH-D15“ tarp AIO vandeniu aušinamų sistemų atsiduria visai šalia „Cooler Master Eisberg 240L Prestige“. Įvertinus, kad NH-D15 yra daug pigesnis ir generuoja panašų maksimalų triukšmą už varinį radiatorių naudojantį Eisberg 240L, užimama orinio aušintuvo pozicija yra labai aukšta. Taip pat įveikiamos tokios kur kas garsiau dirbančias sistemos, kaip „NZXT Kraken X40“, „Enermax Liqtech 240“ ir „Antec Kuhler H<sub>2</sub>O 1250“. Dvi pirmosios kainuoja net šiek tiek daugiau už NH-D15. Priekyje lieka tik super triukšmingas „Antec Kuhler 920 v4“ ir 280 mm „NZXT Kraken X40“, kuris naudoja nestandartinius „Alpenfohn“ ventiliatorius.</p>
<p>Siekdami išsiaiškinti NH-D15 ventiliatorių garsines savybes, juos prijungėme prie atskiro „Scythe“ ventiliatorių valdiklio. ~870 RPM tapo paskutine stotele, kuomet NH-D15 buvo virtualiai negirdimas. Tylus darbas išlaikomas iki kol pasiekiami 1350 RPM. Lyginant su L.N.A. perėjimais veikiantį NH-D14 (~900 x2 RPM) ir L.N.A. naudojantį NH-D15 (~1130 x2 RPM) , NH-D14 garsines savybės yra nežymiai geresnės (40,5 dBA vs 40,8 dBA), tačiau efektyvumo atžvilgiu NH-D15 pranoksta buvusį „Noctua“ flagmaną net 7,5 °C. Viršyjus 1350 RPM ribą NH-D15 praranda savo firminį palydovą (tylą), o išaugusios triukšmo emisijos ypač pasijaučia pasiekus ~1440 RPM. Jau čia NH-D15 triukšmingumas viršyja maksimalų NH-D14 triukšmingumą (42,2 dBA), kol galiausiai pasiekiami 44 dBA.</p>
<p style="text-align: center;"><img style="width: 517px; height: 329px;" src="http://technews.lt/userfiles/NH-D15noiseresults.png" alt="" /></p>
<p>Testavimą vainikuoja „Intel Core i7-4770K“ (4.4 GHz/1.275 v) aušinimo rezultatai. Neturėdami fizinių galimybių pakartoti visų praeityje testuotų aušintuvų galimybes aušinant „Haswell“ architektūros procesorių, pradžiai (kol nėra iš ko sudarinėti didesnių diagramų), pasirinkome „Noctua NH-D15“ dvikovą su „Thermalright Archon SB-E X2“. Aplinkos temperatūra siekė 18 °C, o NT-H1 termo pasta buvo pakeista į „Prolimatech PK-3“.</p>
<p style="text-align: center;"><img style="width: 478px; height: 496px;" src="http://technews.lt/userfiles/archon.png" alt="" /></p>
<p style="text-align: center;"><span style="font-size: 11px;"><em>Thermalright Archon SB-E X2 (max RPM) </em></span></p>
<p style="text-align: center;">
<p style="text-align: center;"><img style="width: 476px; height: 496px;" src="http://technews.lt/userfiles/nhd15.png" alt="" /></p>
<p style="text-align: center;"><span style="font-size: 11px;"><em>Noctua NH-D15 (max RPM) </em></span></p>
<p>Spartintas „Intel Core i7-4770K“ procesorius nepaliko kitos galimybės, kaip tik testuoti abiejų aušintuvų ventiliatoriams dirbant maksimaliais sūkiais. Abiejų aušintuvų efektyvumas labai panašus: matuojant karščiausio branduolio temperatūrą NH-D15 turi 1 °C pranašumą, likę du iš keturių dirba dviem laipsniais šalčiau (jei &gt;80 °C galima laikyti šalta temperatūra).</p>
<p>&nbsp;</p>
<p><strong>Išvados</strong></p>
<p>Pamatę, kad NH-D15 išvaizda lyginant su NH-D14 pasikeitė labai nežymiai, nesitikėjome didelio efektyvumo prieaugio, tačiau „Noctua“ kompanijos atliktas „fine tuning“ procesas radiatoriuje ir 140 + 120 mm ventiliatorių pakeitimas į du 150 mm NF-A15 PWM aušinimo įrenginius atnešė akivaizdžią naudą. Nors ir būdamas triukšmingesniu NH-D15 su maksimaliai besisukančiais ventiliatoriais sumažino spartinto „AMD Phenom II X4 955 BE“ temperatūrą net 6,5 °C. Tiems, kuriems labai nepatinka žodis „triukšmingesnis“ būtina žinoti, kad NH-D15 persvara dar žymesnė, kuomet sumažinami ventiliatorių sūkiai. Su L.N.A. adaptoriais NH-D15 buvo pranašesnis net 7,5 °C ir svarbiausia išlaikė praktiškai identiškas garsines charakteristikas L.N.A. perėjimus naudojančiam NH-D14. Garsinės charakteristikos prilygo labai tyliam veikimui, kuris buvo visai netoli virtualaus negirdimumo.</p>
<p>Pagaliau atėjo ta akimirka, kai aukščiausias laiptelis orinių aušintuvų diagramoje atiteko ne „Thermalright Archon SB-E X2“, kuris čia spėjo įsitvirtinti jau labai seniai. Naujasis „Noctua“ flagmanas atėmė iš pastarojo mažiausios Phenom II užfiksuotos temperatūros titulą. 1 laipsnio skirtumas nėra toks pats „wow!“ efektas pakeitus NH-D14 į NH-D15, tačiau spartintojų pasaulyje tai yra aiškus faktas, kurį gali dalinai užginčyti tik žmogiška testavimo paklaida. Tiesa, reikėtų įvertinti, kad NH-D15 pasirodė esantis net šiek tiek tylesnis už „Thermalright Archon SB-E X2“ (44 dBA vs 44,3 dBA), nors ir ventiliatoriai sukosi intensyviau. Visgi abiejų aušintuvų ventilitoriai išlaikyti visiško komfortabilumo besisukdami maksimaliai nesugeba.</p>
<p>Lyderio pozicijos NH-D15 neužleido ir aušinant „Intel Core i7-4770K“ (4.4 GHz / 1.275 v) Skirtumas vėlgi labai nežymus (1-2 °C), bet minimali pergalė saldi net ir dvikovoje „vienas prieš vieną“.</p>
<p>Nė nereikia abejoti, kad NH-D15 išlaikė aukščiausio lygmens pagaminimo kokybę. Taip pat buvo išlaikyta ta pati patogi „SecureFirm 2“ tvirtinimo sistema bei pasiūlytas palankesnis suderinamumas su aukštus radiatoriaus turinčiais RAM moduliais, tačiau čia būtina paminėti vieną išlygą. Šis „Noctua“ dizaino sprendimas pasiteisins tik tada, kai bus atsisakyta išorėje esančio ventiliatoriaus ir NH-D15 bus paliktas tik su vieninteliu NF-A15 PWM. Teoriškai radiatorius palaiko ir trečiąjį ventiliatorių, bet Noctua pašykštėjo tvirtinimo mechanizmą. Galbūt todėl, kad „paspartintų“ NF-A15 PWM modelių atskirai įsigyti nepavyks? Turbūt tai yra vienintelis nuostabios „Noctua“ komplektacijos trūkumas.</p>
<p>Beveik 300 litų (~85 E) kainuojantis NH-D15 gali būti rekomenduojamas visiems platesniems „full tower“ korpusų savininkams, tačiau reikėtų atkreipti dėmesį, kad rekonstruotas ir 10 mm praplatėjęs radiatorius gali pridaryti problemų ankštesniuose m-ATX korpusuose esančioms pagrindinių ir vaizdo plokščių kombinacijoms. „Thermalright Archon SB-E X2“ ten jausis ne ką geriau arba net visai netilps dėl 170 mm siekiančio aukščio, tačiau, panašu, kad ne pirmą jaunystę išgyvenantis „Thermalright“ produktas pasižymi kiek geresniu kainos/efektyvumo santykiu. Bet tai visiškai nesutrugdo NH-D15 užsidirbti labai tvirtą mūsų rekomendaciją.</p>
<p style="text-align: center;"><img style="width: 200px; height: 200px;" src="http://technews.lt/userfiles/NHD15award2_vectorized.png" alt="" /><img style="width: 200px; height: 200px;" src="http://technews.lt/userfiles/NHD15award_vectorized.png" alt="" /></p>
