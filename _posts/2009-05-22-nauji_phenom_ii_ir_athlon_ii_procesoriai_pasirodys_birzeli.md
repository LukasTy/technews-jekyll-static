---
layout: post
status: publish
published: true
title: Nauji Phenom II ir Athlon II procesoriai pasirodys birželį
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3519
wordpress_url: http://localhost/site/new/nauji_phenom_ii_ir_athlon_ii_procesoriai_pasirodys_birzeli/
date: '2009-05-22 19:18:20 +0300'
date_gmt: '2009-05-22 19:18:20 +0300'
categories:
- Naujienos
---
<p>Jau šių metų birželio mėnesį mikroprocesorių gamintoja turėtų pristatyti naujus dviejų branduolių <i>Phenom II</i> bei <i>Athlon II</i> procesorius, pagamintus naudojant 45 nm technologinį procesą ir montuojamus į AM3 lizdą. Kiek vėliau, rugsėjo mėnesį, bus pristatyti ir trijų bei keturių branduolių <i>Athlon II</i>, rašo <a class="ns" href="http://www.digitimes.com/news/a20090522PD203.html"><i>DigiTimes</i></a>.</p>
<p>Dviejų branduolių <i>Phenom II 500</i> serijos modeliai turės <a class="ns" href="http://www.technews.lt/tekstas/AMD_Callisto:_du_branduoliai_ir_45nm_.html;;"><i>Callisto</i></a> branduolį su 2 x 512 Kb L2 ir 6 MB L3 spartinančiosios atminties. Tuo tarpu <i>Athlon II 200</i> serijos procesoriai L3 atminties apskritai neturės, tačiau kiekvienam branduoliui bus skirta dvigubai daugiau - po 1 MB L2 spartinančiosios atminties. Trijų ir keturių branduolių <i>Athlon II</i> procesoriai (atitinkamai 400 ir 600 serijos) turės analogišką spartinančiosios atmintinės konfigūraciją. Be šių procesorių <i>AMD</i> ketina pristatyti ir kelis naujus trijų bei keturių branduolių <i>Phenom II</i> procesorių modelius, tarp kurių turėtume išvysti ir mažesnį TDP reitingą turinčių produktų.</p>
<p><a class="ns" href="http://www.xbitlabs.com/articles/cpu/display/phenom-athlon-ii-x2.html"><i>Xbit Labs</i></a> kiek anksčiau gavo išbandyti <i>AMD Phenom II X2 550</i> (3,1 GHz, 2 GHz NB) ir <i>Athlon II X2 250</i> (3 GHz, 2 GHz NB) procesorius. Pagal atliktus bandymus matyti, jog naujieji procesoriai spartinasi toli gražu ne prasčiau už trijų ir keturių branduolių modelius. Pakėlus įtampą 0,175 V žingsniu <i>Athlon II</i> procesorius stabiliai veikė 3,9 GHz dažniu, o <i>Phenom II</i> su 0,15 V pakelta įtampa pasiekė 3,98 GHz taktinį veikimo dažnį.<br /></p>
