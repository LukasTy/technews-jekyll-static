---
layout: post
status: publish
published: true
title: Qualcomm Snapdragon S4 SoC spartos rezultatai
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 6388
wordpress_url: http://localhost/site/new/qualcomm_snapdragon_s4_soc_spartos_rezultatai/
date: '2012-02-22 22:12:14 +0200'
date_gmt: '2012-02-22 22:12:14 +0200'
categories:
- Naujienos
---
<p>
	<center><br /><img src="http://itguru.lt/krait-mdp.jpg" /><br /></center></p>
<p>	<center><span class="saltinis">MDP MSM8960. Anandtech nuotrauka</span></center> </p>
<p>
	Pirmuosius naujos kartos Qualcomm mobiliesiems procesoriams skirtus S4 procesorius naudojančius įrenginius turėtume išvysti netrukus prasidėsiančiame MWC 2012 suvažiavime. Tuo tarpu šio su „Qualcomm S4“ serijos MSM8960sparta galima susipažinti jau dabar. Tuo pasirūpino <a class="ns" href="http://www.anandtech.com/show/5559/qualcomm-snapdragon-s4-krait-performance-preview-msm8960-adreno-225-benchmarks">Anandtech</a>, gavę išbandyti pačių „Qualcomm“ inžinierių sukurtą pavyzdinę mobiliojo įrenginio platformą su 4" 1024 x 600 raiškos ekranu ir „Android Ice Cream Sandwich“ operacine sistema.</p>
<p>
	Įrenginyje naudojamas SoC, gaminamas naudojant 28 nm technologinį procesą, turi du 1,5 GHz dažnio „Krait“ ARM instrukcijas vykdančius  branduolius kartu su „Adreno 225“ grafikos posistemiu. Pastarasis tėra aukštesnį dažnį (400 MHz) turinti Adreno 220 versija su Direct3D 9_3 palaikymu. Tiesa, ateityje sulauksime ir „Adreno 300“ šeimos atstovų, suporuotų su vienu, dviem arba keturiais „Krait“ branduoliais.</p>
<p>
	Lyginant su praėjusios kartos („Scorpion“) branduoliu, „Krait“ patobulėjo tikrai ženkliai. Dabar branduolys gali iškoduoti tris instrukcijas vienu metu, o vieno ciklo metu vykdyti keturias. Antrojo lygio spartinančiosios atminties kiekis padvigubėjo iki 1 MB, o RAM našumą žymiai padidino dviejų kanalų (2 x 32 bitų) LPDDR2 atminties valdiklis.</p>
<p>
	<center><br /><img src="http://itguru.lt/krait-linpack.png" /><br /></center></p>
<p><center><span class="saltinis">MSM8960 „Linpack“ teste. Anandtech grafikas</span></center></p>
<p>
	Visi šie patobulinimai puikiai atsispindi ir Anandtech gautuose testų rezultatuose. Visuose testuose centrinio procesoriaus našumas ženkliai lenkia visų šiuo metu prekyboje esančių konkurentų dviejų branduolių SoC. Sintetiniuose procesoriaus testuose artimiausias konkurentas neretai lenkiamas beveik dvigubai. Realiose užduotyse tai mažiau juntama, tačiau vis tiek siekia bent 20 %.</p>
<p>
	„Adreno 225“, nors ir neturi rimtų architektūrinių patobulinimų, tačiau dėl 50 % aukštesnio dažnio ir didesnio atminties pralaidumo labai sėkmingai gali konkuruoti su sparčiausiais rinkoje esančiais grafikos sprendimais.</p>
