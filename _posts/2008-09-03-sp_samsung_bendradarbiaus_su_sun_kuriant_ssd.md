---
layout: post
status: publish
published: true
title: "(SP) Samsung bendradarbiaus su Sun kuriant SSD"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2396
wordpress_url: http://localhost/site/new/sp_samsung_bendradarbiaus_su_sun_kuriant_ssd/
date: '2008-09-03 16:10:30 +0300'
date_gmt: '2008-09-03 16:10:30 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:W8f62i7_3f1THM:http://www.newlaunches.com/entry_images/0508/26/Samsung_SSD_1.jpg" border="1"></div>
<p><br><i>Samsung Electronics</i>, pažangių puslaidininkių technologijų lyderis pasaulyje, šiandien pranešė, kad bendradarbiauja su <i>Sun Microsystems</i> kuriant vieno lygio ląstelių (SLC) NAND „flash“ atminties įtaisą, naudojamą tvirtos būsenos duomenų kaupikliuose (SSD), kurie yra kur kas patvaresni, nei bet kuris šiandien rinkoje esantis „flash“ atminties kaupiklis. Jie būtų skirti tarnybinėms stotims.<br />
<br><br />
<br>Naujosios tarnybinių stočių lygio <i>Samsung</i> SLC NAND atmintinės duomenų įrašymų ir ištrynimų ciklų skaičius yra penkis kartus didesnis už standartinės SLC „flash“ atmintinės. Ji skirta naudoti SSD duomenų kaupikliuose ir turi žymiai ilgesnį tarnavimo laiką daug duomenų siunčiančiose ir apdorojančiose tarnybinėse stotyse. Tikimasi, kad naujoji atmintinė bus didžiausio bet kada iki šiol pasiūlyto patvarumo ir tarnaus 24 valandas per parą, 7 dienas per savaitę kritinėms užduotims atlikti.<br />
<br><br />
<br>Ypatingai patvari tarnybinių stočių lygio atmintinė buvo kuriama kelis pastaruosius mėnesius glaudžiai bendradarbiaujant su <i>Sun</i>.<br />
<br><br />
<br>Naujoji ypač patvari SLC „flash“ atmintinė gali būti naudojama tiesioginiam vaizdo perdavimui, dideliems duomenų kiekiams apdoroti, paieškos variklių operacijoms ir kitoms tarnybinių stočių funkcijoms, kai reikia didelio greičio duomenų perdavimo.<br />
<br><br />
<br><i>Samsung</i> sako, kad ši tarnybinių stočių lygio SLC atmintinė, palyginti su tradiciniais diskiniais kaupikliais, perduos 100 kartų daugiau duomenų (įvedimas/išvedimas per sekundę) vienam vatui, taip bus sutaupoma daug energijos šiame rinkos segmente, kur didėjančios aušinimo sąskaitos kelia vis didesnį susirūpinimą.<br />
<br><br />
<br>„Dirbome kartu su <i>Sun</i> kurdami naująją 8 Gb tarnybinių stočių lygio SLC „flash“ atmintinę, kuri IT vadovams pasiūlys geriausią didelio tankio ir patvarumo kombinaciją su žymiai mažesniu energijos suvartojimu, nei dabartiniai sprendimai“, — sako Džimas Eliotas (Jim Elliott), <i>Samsung Semiconductor, Inc.</i> Viceprezidentas, atsakingas už atmintinių rinkodarą. „Aukštesnis patvarumas ir žemesnės energijos sąnaudos bus IT novatorių mantra visose įmonėse ir tarnybinių stočių lygio SLC „flash“ atmintinė idealiai atitinka šį santykį“, — pridūrė Dž. Eliotas.<br />
<br><br />
<br><i>Sun</i> mato neįtikėtinus privalumus naudojant tarnybinių stočių lygio SLC NAND „flash“ atmintinę pagreitinant klientų sistemas. Planuojame šią technologiją įdiegti į mūsų tarnybinių stočių ir duomenų saugyklų liniją, — sakė Maiklas Kornvelis (Michael Cornwell), <i>Sun Microsystems</i> vyriausiasis „flash“ atmintinių technologas. — „Tokios kokybės ir našumo „Flash“ SSD kaupikliai, įdiegti mūsų sistemose ir <i>Open Storage</i> produktuose su <i>Solaris ZFS</i> falių sistema iš esmės pakeis visą techninės įrangos rinką. Džiaugiamės artimai dirbdami su <i>Samsung</i> ir galėdami vadovauti šiai technologijos revoliucijai, kuri pakeis žaidimo taisykles“.<br />
<br><br />
<br>Tyrimų bendrovės <i>IDC</i> duomenimis, pasaulinė bendrovių poreikius tenkinančių SSD kaupiklių paklausa 2012 m. Turėtų išaugti iki 2,24 mln. vienetų.<br />
<br><br />
<br><br />
<br></p>
