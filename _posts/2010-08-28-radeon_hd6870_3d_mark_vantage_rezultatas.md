---
layout: post
status: publish
published: true
title: Radeon HD6870 3D Mark Vantage rezultatas?
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 5060
wordpress_url: http://localhost/site/new/radeon_hd6870_3d_mark_vantage_rezultatas/
date: '2010-08-28 22:45:29 +0300'
date_gmt: '2010-08-28 22:45:29 +0300'
categories:
- Naujienos
---
<p>Šį rudenį AMD ketina pristatyti naują, Radeon HD 6000, grafikos plokščių seriją. Be jau anksčiau pasirodžiusių naujų vaizdo plokščių išleidimo <a class="ns" href="http://www.technews.lt/naujiena/n/a/amd_radeon_hd6000_seimos_kodiniai_vardai_pasirodymo_datos.html">datų</a> bei lustų kodinių pavadinimų į paviršių kyla ir pirmieji testų rezultatai.</p>
<p><a class="ns" href="http://we.pcinlife.com/thread-1498296-1-1.html">PCinLife</a> forume pasirodė vaizdo plokštės, kuri potencialiai galėtų būti Radeon HD6870 (Cayman XT), 3D Mark Vantage rezultatai. Aukščiausiu, Extreme, nustatymu plokštė surinko X11963 taškus. GPU įvertinimas siekė 11634 taškus, o procesoriaus įvertinimas - 25839 taškus. Panašų procesoriaus įvertinimą turėtų gauti keturių branduolių Nehalem procesorius, veikiantis 3,8 - 4 GHz dažniu.</p>
<p>Palyginimui, du grafikos procesorius turinti ir šiuo metu sparčiausia rinkoje esanti Radeon  HD5970 grafikos plokštė su tokiais pat 3D Mark nustatymais ir panašia sistema surenka apie 11000 taškų, o sparčiausia vieną GPU turinti vaizdo plokštė, Geforce GTX 480 - dar tūkstančiu mažiau.</p>
<p>Kartu su rezultatu pateikiamas ir GPU-Z programos langas, kuriame matyti tik trys plokštės parametrai: GPU dažnis (850 MHz), atminties dažnis (1600 MHz (6400 MHz efektyvus)) bei atminties magistralės plotis (256 bitai). Detalesnės grafikos procesoriaus specifikacijos kol kas nežinomos. Neaišku, ar šie nustatymai yra standartiniai plokštės dažniai bei tai, ar jis apskritai tikras, tačiau detalių, vizualiai išduodančių paveikslo netikrumą, <a class="ns" href="http://forums.techpowerup.com/showpost.php?p=2004972&postcount=3">nepastebėjo</a> ir GPU-Z programos autorius.</p>
<p><img src="http://svarke.technews.lt/6870bench.jpg" /></p>
