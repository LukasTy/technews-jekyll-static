---
layout: post
status: publish
published: true
title: "„Polaris 10“ bus panašios spartos kaip „Radeon Fury X“?"
author:
  display_name: Mindaugas Klumbis
  login: Katonas
  email: katonasf1@yahoo.com
  url: ''
author_login: Katonas
author_email: katonasf1@yahoo.com
wordpress_id: 19943
wordpress_url: http://www.technews.lt/portal/?p=19943
date: '2016-04-25 10:42:19 +0300'
date_gmt: '2016-04-25 07:42:19 +0300'
categories:
- Naujienos
---
<p>Gandų malūnai sukasi toliau, o daugelis apie technologines sritis pranešančių tinklapių turi savo spekuliacijas, kurias jie padaro pasitelkdami savo informacijos šaltinius. Mes <a href="http://www.technews.lt/portal/news/aiskeja-i-koki-rinkos-segmenta-taiko-polaris/" target="_blank">rašėme</a>, jog AMD „Polaris“ architektūrą taikys į vidutinės spartos segmentą (ang. mainstream), bet kol kas lieka neaišku, kas tam segmentui priklauso.</p>
<p>„<a href="http://wccftech.com/amd-polaris-10-desktop-polaris-11-notebook-gpu/" target="_blank">WCCFTECH</a>“ mano, kad vidutinės spartos segmentas, pagal AMD, yra viskas kas yra žemiau „Fury“ šeimos. Tokiu būdu į šią kategoriją patektų ir R9 390(X), kurias tiesiogiai ir pakeistų „Polaris 10“ lustą turinčio vaizdo plokštės, veikiausiai su kiek didesne sparta. Kol kas nėra aišku, kokius pavadinimus gaus „Polaris“ architektūros gaminiai.</p>
<p>Jeigu „Polaris 10“ turi kiek daugiau spartos nei R9 390X, tai toks lustas būtų labai arti „Radeon Fury X“. Teigiama, kad „Polaris 10“ surenka apie 4000 taškų „3DMark Firestrike Ultra“ teste, bet pažymima, kad tai reiškia kiek mažiau nei 4000, o ne daugiau. Panašiai tiek pat taškų surenka ir dabartinės entuziastų klasės vaizdo plokštės, Fury X ir GTX 980 Ti.</p>
<p>Todėl galėtume daryti prielaidą, kad „Polaris 10“ nors ir keis R9 390X, bet demonstruos panašią spartą kaip Fury X. Dabar spėjama, kad maksimalus tokių vaizdo plokščių elektros suvartojimas bus 175 W, bet realybėje neperkops 150 W. Jeigu AMD dar parinks agresyvią kainodarą, jų taktika gali pasiteisinti. Kas gi nenorėtų Fury X spartos už 350 €, su dvigubai mažesnėmis elektros sąnaudomis?</p>
<p style="text-align: center;"><a href="http://www.technews.lt/portal/wp-content/uploads/2016/04/Polaris-early-specs.jpg"><img class="alignnone wp-image-19944 size-full" src="http://www.technews.lt/portal/wp-content/uploads/2016/04/Polaris-early-specs.jpg" alt="Polaris early specs" width="686" height="530" /></a></p>
