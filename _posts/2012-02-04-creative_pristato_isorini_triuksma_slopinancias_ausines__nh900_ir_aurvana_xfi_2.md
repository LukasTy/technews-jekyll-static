---
layout: post
status: publish
published: true
title: Creative pristato išorinį triukšmą slopinančias ausines - NH-900 ir Aurvana
  X-Fi 2
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6321
wordpress_url: http://localhost/site/new/creative_pristato_isorini_triuksma_slopinancias_ausines__nh900_ir_aurvana_xfi_2/
date: '2012-02-04 17:53:18 +0200'
date_gmt: '2012-02-04 17:53:18 +0200'
categories:
- Naujienos
---
<p>
<br />Šiandien kompanija Creative anonsavo du naujus, išorinį triukšmą slopinančių, ausinių modelius - Creative NH-900 ir Creative Aurvana X-Fi 2. Pirmasis modelis prekyboje jau pasirodė, o antrasis taps prieinamas pirkėjams vasario mėnesiui įsibėgėjus.</p>
<p>Creative NH-900 turi integruotą mikrofoną, 40mm skersmens neodimines magnetines membranas bei paauksuotus išėjimus. Ausinių atkuriamų dažnių diapazonas siekia 20Hz - 20kHz, varža - 290&#937;, o jautrumas esant 1kHz dažniui - 100dB/1mW. Tuo tarpu mikrofonas geba atkurti 100Hz - 10kHz amplitudės dažnius, o jo varža siekia <2.2k&#937;. Pasak gamintojo šis ausinių modelis geba sumažinti aplinkos triukšmą iki 85% (-18dB). Tai padaryti galima dviem būdais: aktyviu ir pasyviu. Pirmuoju būdu naudojamas vienas AAA tipo elementas, kurio energijos slopinti aplinkos triukšmą užtenka iki 40 valandų. Pasyviam metodui aktyvi energija nereikalinga.</p>
<p>Creative Aurvana X-Fi 2 taip pat naudoja 40mm skersmens neodimines membranas bei atkuriamų dažnių diapazonas varijuoja tarp tų pačių 20Hz - 20kHz. Ausinių varža siekia 450&#937;, o jautrumas esant 1kHz - iki 105dB/1mW. Pasak gamintojo, Aurvana X-Fi 2 geba prislopinti išorinį triukšmą net iki 90% (-20dB). Skirtingai nei NH-900 modelis, Aurvana turi įdiegtą X-Fi technologiją, siekiant pagerinti garso kokybę. Creative X-Fi Crystalizer sustiprina aukštesnius ir žemesnius dažnius, kurių kokybė suprastėjo garso takelio kompresijos metu, o Creative X-Fi CMSS-3D technologija leidžia išplėsti stereo garsą į daugiakanalį - erdvinį. Išorinio triukšmo slopinimo funkcija gali veikti nepriklausomai nuo naudojamų X-Fi technologijų. Naudojant du AAA tipo elementus, Aurvana teikiamomis garso technologijomis bei triukšmo slopinimu galima džiaugtis iki 9 valandų. Ausines taip pat gali būti naudojamos pasyvaus metodo būdu, be papildomų X-Fi garso efektų.</p>
<p>Creative NH-900 kaina sieks 99,99 JAV dolerio, na o Aurvana X-Fi 2 bus kur kas brangesnės ir kainuos 199,99 JAV dolerio.</p>
<p><img src="http://www.part.lt/img/700e284a66cc11781f08993b3574e313602.jpg" /></p>
<p><img src="http://www.part.lt/img/703aba00c6c8de0376907016a250a6e0475.jpg" /></p>
