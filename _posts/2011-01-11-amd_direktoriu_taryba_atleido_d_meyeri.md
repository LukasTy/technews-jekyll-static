---
layout: post
status: publish
published: true
title: AMD direktorių taryba atleido D. Meyerį
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5438
wordpress_url: http://localhost/site/new/amd_direktoriu_taryba_atleido_d_meyeri/
date: '2011-01-11 18:11:37 +0200'
date_gmt: '2011-01-11 18:11:37 +0200'
categories:
- Naujienos
---
<div class="imgright"><img src="http://technews.lt/upload/dirk_meyer-gi-home.jpg"  /></div>
<p>Antras pagal dydį lustų gamintojas pasaulyje, kompanija AMD išleido spaudos pranešimą, kuriame teigiama, kad direktorių tarybos sprendimu iš savo pareigų buvo atleistas kompanijos vadovaujantysis pareigūnas Dirkas Meyeris.</p>
<p>Man, kaip ir kitiems technikos ekspertas, tai yra šokiruojanti žinia, kaip ir keletas kitų dalykų šiais naujaisiais metais. Visų pirma D. Meyeris vedė AMD į priekį ir turėjo savo planą, jam valdant kompanija žymiai sustiprino pozicijas vaizdo posistemių rinkoje ir ne tik. Visų antra, jis buvo AMD veidas, tačiau direktorių tarybai jis pasirodė nebereikalingas.</p>
<p>Atrodo, kad direktorių tarybai nepatiko D. Meyerio nubrėžtas ateities planas, kurį direktorių taryba įsivaizdavo visai kitaip. Žinoma, dažnas aukšto rango darbuotojo atleidimas turi daugiau niuansų ir jie neabejotinai visi nebūna papasakoti oficialiai, tačiau pačiame spaudos pranešime rašoma, kad reikia permainų. Direktorių tarybos matomas ateities planas pasirodė svarbesnis už patį D. Meyerį ir jo turimą planą.</p>
<p>Kalbama, kad direktorių taryba nori, jog AMD sutelktų didesnį dėmesį į mobilius įrenginius ir kitas negalingas sistemas, kuriose šiuo metu puikuojasi Intel Atom procesoriai, kuriuos Intel kišta ten, kur gali. Neužmirškime ir augančios nVidia Tegra platformos galios. D. Mayeriui neatrodė, kad tai yra svarbi rinka ir AMD panašių produktų neturi.<br /></p>
