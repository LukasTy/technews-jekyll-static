---
layout: post
status: publish
published: true
title: Atrodo, kad AMD artimiausiu metu nežada mažinti kainų
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4695
wordpress_url: http://localhost/site/new/atrodo_kad_amd_artimiausiu_metu_nezada_mazinti_kainu/
date: '2010-03-25 16:44:10 +0200'
date_gmt: '2010-03-25 16:44:10 +0200'
categories:
- Naujienos
---
<div class="imgright"><img src="http://www.part.lt/img/b7e1b4402527c24e23ddbe9175161539319.jpg"  /></div>
<p>Kiek vėliau šią savaitę nVidia ketina pristatyti naujos kartos savo vaizdo plokštes, kurios pagaliau palaikys DirectX 11 API. Tai taipogi pagaliau turėtų į kovą įvelti AMD, tačiau atrodo, kad pastaroji kompanija visiškai nesijaudina dėl nVidia posistemių.</p>
<p>Įvairūs industrijos šaltiniai praneša, kad AMD nėra linkusi mažinti kainų iškart po nVidia GeForce GTX 400 serijos pristatymo. Pasirodė ir kai kurie pamąstymai, kodėl gi antram pagal dydį lustų gamintojui pasaulyje nereikės veltis į kainų karą su nVidia. Visų pirma AMD žino tikrai daugiau informacijos apie produktų spartą, nei mes, tad gali turėti svarbios informacijos.</p>
<p>Galimas daiktas, kad kainos ir pajėgumo santykiu visi HD 5800 produktai atrodo neblogai prieš savo varžovus. Kaip žinia, tikėtinos GeForce GTX 480 ir GTX 470 kainos yra 500 ir 350 JAV dolerių atitinkamai. Šiuo metu Radeon HD 5830 galime įsigyti už 240 JAV dolerių, tuo tarpu HD 5850 – už 325 JAV dolerius. Labai tikėtina, kad GeForce GTX 470 įsiterps tarp Radeon HD 5850 ir HD 5870 vaizdo plokščių. AMD Radeon HD 5850 yra ir taip pigesnė, o HD 5870 400 JAV dolerių kainą, kuri yra 50 JAV dolerių didesnė, atpirks sparta.</p>
<p>nVidia GeForce GTX 480 bus galingiausia iš visų vieno lusto vaizdo plokščių rinkoje, tad nieko keisto, jog ir kainuos brangiausiai, tačiau nebrangiau, nei dvigalvis AMD Radeon HD 5970 posistemis. Šis ir toliau liks sparčiausiu rinkoje. Neskubėti AMD gali skatinti ir elementari praktika, nes neįmanoma tai, jog GeForce GTX 400 serijos produktų starto metu bus tiek, jog jų užteks visiems norintiems, tad jų paplitimui rinkoje prireiks laiko.<br /></p>
