---
layout: post
status: publish
published: true
title: Nokia dalį vartotojų turimų kroviklių nemokamai pakeis naujais
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4255
wordpress_url: http://localhost/site/new/nokia_dali_vartotoju_turimu_krovikliu_nemokamai_pakeis_naujais/
date: '2009-11-09 19:18:44 +0200'
date_gmt: '2009-11-09 19:18:44 +0200'
categories:
- Naujienos
---
<div class="imgright"><img src="http://t2.gstatic.com/images?q=tbn:O_3SVWrMOyS5QM:http://mea.nokia.com/MEDIA_BANK_100/R6Accessories/A/ACP-7/acp-7_312x312.jpg"  /></div>
<p>Nokia šiandien pradėjo kroviklių pakeitimo programą. Vartotojai, turintys tam tikrus trečiųjų šalių pagamintus firminius Nokia telefonų kroviklius, raginami juos nemokamai pasikeisti į naujus. </p>
<p>Atlikdama įprastą  kokybės patikrą, Nokia kompanija nustatė, kad dalis kroviklių, kuriuos pagamino trečiųjų šalių tiekėjai, gali neatitikti kokybės reikalavimų. Pranešama, kad plastikinis kroviklių  korpusas ilgainiui gali atsilaisvinti ir nukristi, tuomet atsivertų vidiniai kroviklio komponentai. Jeigu vartotojas prie jų prisiliestų telefono įkrovimo metu (kai kroviklis įkištas į rozetę), iškiltų galimo elektros smūgio grėsmė. Nokia neturi informacijos, kad dėl pastebėto potencialaus kokybės neatitikimo būtų kilę incidentų ar sužeidimų.  </p>
<p>Nepatvariais gali būti tik dalis kroviklių, kurie buvo pagaminti vieno iš samdomų tiekėjų. Tai AC-3E ir AC-3U kodais pažymėti krovikliai, kurie buvo pagaminti laikotarpyje nuo š. m. birželio 15 d. iki rugpjūčio 9 dienos, taip pat AC-4U kodu pažymėtas kroviklis, kurio gamybos data yra nuo š. m. balandžio 13 d. iki spalio 25 dienos. Lietuvos, kaip ir kitų Europos šalių vartotojus galėjo pasiekti tik AC-3E kroviklių modeliai. Kiti modeliai – AC-3U ir AC-4U – buvo parduodami Šiaurės Amerikos ir Lotynų Amerikos rinkose.  </p>
<p>Nokia sukūrė specialią interneto svetainę http://chargerexchange.nokia.com, kurioje vartotojai gali gauti daugiau informacijos ir patikrinti, ar jų telefonų kroviklius derėtų pasikeisti.</p>
<p>Kompanija Nokia rekomenduoja vartotojams, kurių krovikliai patenka į kroviklių pakeitimo programą, nenaudoti senojo kroviklio ir nemokamai jį pakeisti nauju ir saugiu krovikliu. </p>
