---
layout: post
status: publish
published: true
title: Pristatyti mobilieji Intel Core i7 procesoriai
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4082
wordpress_url: http://localhost/site/new/pristatyti_mobilieji_intel_core_i7_procesoriai/
date: '2009-09-23 23:00:35 +0300'
date_gmt: '2009-09-23 23:00:35 +0300'
categories:
- Naujienos
---
<p><i>Intel</i> šiandien oficialiai pristatė savo naujos nešiojamųjų kompiuterių platformos <i>Capella</i> pagrindą - <i>Core i7</i> procesorius su <i>Clarksfield</i> šerdimi. Šie gaminiai turi keturis branduolius ir yra pagaminti remiantis staliniams kompiuteriams skirtais 45 nm <i>Lynnfield</i> procesoriais.</p>
<p>Pristatytos trys šių procesorių versijos: <i>Core i7 920XM, 820XM</i> bei <i>720XM</i>. Visi trys gaminiai turi 8 MB L3 spartinančiosios atminties ir palaiko dviejų kanalų DDR3 atmintį, tačiau veikia skirtingais dažniais, atitinkamai 2, 1,73 ir 1,6 GHz. Skaičiai nėra labai įspūdingi, tačiau ir tokių dažnių užtenka, kad būtų pasiektas 45 W (<i>820XM</i> ir <i>720XM</i>) ar 55 W (<i>920XM</i>) TDP reitingas.</p>
<p>Kaip ir staliniams kompiuteriams skirti <i>Core i7</i> procesoriai, šie produktai palaiko <i>Turbo Boost</i> technologiją, kuri, žvelgiant į specifikacijas, šiems procesoriams turėtų pridėti nemažai spartos. Naudojant vieną procesoriams branduolį jo dažnis galės šoktelėti iki 2,8, 3,06 ir 3,2 GHz, atitinkamai <i>720XM, 820XM</i> ir <i>920XM</i> procesoriams, jei tą leis padaryti aušinimo sistema.</p>
<p>Procesorių kainos siekia 364, 546 ir 1054 JAV dolerius. Oficialų <i>Intel</i> pranešimą spaudai galite rasti <a class="ns" href="http://www.intel.com/pressroom/archive/releases/20090923comp_sm.htm">čia</a>.<br /></p>
