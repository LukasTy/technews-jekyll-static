---
layout: post
status: publish
published: true
title: Nvidia ir Acer pristato AspireRevo su ION GPU
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3396
wordpress_url: http://localhost/site/new/nvidia_ir_acer_pristato_aspirerevo_su_ion_gpu/
date: '2009-04-09 19:09:41 +0300'
date_gmt: '2009-04-09 19:09:41 +0300'
categories:
- Naujienos
---
<p>Turbūt prisimenate, kai didžiuosiuose technikos portaluose pasirodė <i>Nvidia</i> <i>ION</i> platformos „priešlaikinės“ apžvalgos. Visgi po to apie šį <i>Nvidia</i> sprendimą nebuvo plačiai kalbama, tačiau jau šiandien kompanija kartu su viena didžiausių kompiuterių gamintojų <i>Acer</i> pristatė pirmąjį serijinį modelį, kuris jau visai netrukus bus prieinamas vartotojams. Ši sistema vadinsis <i>Aspire</i><i>Revo</i> – pirmoji pavadinimo dalis yra puikiai pažįstama kompiuterių serija, o <i>Revo</i> turėtų žymėti revoliuciją.</p>
<p><img src="http://akuba.technews.lt/Acer_Revo_4.jpg" /></p>
<p>Be jokių abejonių, ši sistema visų pirma turėtų dominti neįnoringus žaidėjus bei aukštos raiškos vaizdo mėgėjus. <i>Acer</i> ir <i>Nvidia</i> žada 1080p (Full HD) vaizdo failų palaikymą, erdvinį aštuonių kanalų garsą bei <i>CUDA</i> ir DirectX 10 technologijas. Kaip jau spėjote suprasti, vaizdo apdorojimu rūpinsis <i>Nvidia</i> <i>ION</i> grafikos procesorius. Jam kompaniją palaikys 1,6 GHz taktiniu dažniu veikiantis <i>Intel Atom 230</i> procesorius, iki 4 GB DDR2 operatyviosios atminties ir 250 GB talpos kietasis diskas. <i>Aspire</i><i>Revo</i> šonuose rasime kortelių skaitytuvą, HDMI ir VGA vaizdo išvestis, gigabitinę <i>Ethernet</i>, šešias USB 2.0 jungtis bei garso įvesties/išvesties jungtis. </p>
<p><img src="http://akuba.technews.lt/Acer_Revo_3.jpg" /></p>
<p>Kompiuteris bus pardavinėjamas su <i>Microsoft Windows Vista Home Premium</i> arba <i>Vista Basic</i> operacine sistema. Mažu sistemos dydžiu galite įsitikinti pateiktose nuotraukose, tačiau nė viena kompanija nepraneša apie galima pasirodymo datą ir kainą.</p>
