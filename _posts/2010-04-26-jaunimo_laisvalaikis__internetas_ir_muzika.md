---
layout: post
status: publish
published: true
title: Jaunimo laisvalaikis - internetas ir muzika
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4768
wordpress_url: http://localhost/site/new/jaunimo_laisvalaikis__internetas_ir_muzika/
date: '2010-04-26 19:11:56 +0300'
date_gmt: '2010-04-26 19:11:56 +0300'
categories:
- Naujienos
---
<div class="imgright"><img src="http://t3.gstatic.com/images?q=tbn:j0vvEHUkTwtbdM:http://www.businessweek.com/the_thread/brandnewday/archives/verizon-xv6800-smartphone.jpg"  /></div>
<p>Ką veikti belaukiant troleibuso ar draugo? Įsijunkite muziką savo telefone – pataria jaunimas. Net 4 iš 5 jaunų Lietuvos gyventojų klausosi muzikos telefone, kai turi laisvą akimirką ar nori maloniai pailsėti, o du trečdaliai šiuo tikslu mobiliuoju telefonu naršo po internetą. Tai parodė kompanijos Nokia užsakymu atliktas tyrimas Baltijos šalyse.  </p>
<p>Bendrovės GFK atlikto tyrimo duomenimis, jauni lietuvaičiai muzikos telefone klausosi tiek, kiek ir latviai (beveik 80 proc.), bet daugiau nei estai (68 proc.). Tiesa, Lietuvos ir Latvijos jaunimas nuo estų atsilieka pagal mobiliojo interneto naudojimo rodiklius – Lietuvoje telefonu naršo 60 proc. jaunimo, Latvijoje – 70 proc., o Estijoje – net 83 procentų vartotojų iki 25 metų amžiaus.  </p>
<p>„Jaunimas – labai imlus naujovėms, todėl jam įdomesni išmanieji telefonai, kuriais galima klausytis muzikos, bendrauti socialiniuose tinkluose, ypač Facebook, naršyti po internetą, fotografuoti ir persiųsti nuotraukas, patogiai susirašinėti. 4 iš 5 jaunuolių nori turėti telefonus, kurie turi kompiuteriams prilygstančias galimybes.“, – sakė Raivara Šemetulskytė, Nokia rinkodaros vadovė Lietuvai ir Latvijai.  </p>
<p>Pasak jos, didėjantį  išmaniųjų telefonų patrauklumą lemia ir mažėjanti jų kaina – jeigu anksčiau dauguma daugiafunkcinių Nokia įrenginių kainuodavo apie 2 tūkst. litų, šiandien  išmanųjį telefoną galima įsigyti nuo 500 litų, pavyzdžiui Nokia 5230 ar Nokia C5. Be to, Nokia yra sukūrusi Ovi Parduotuvę internete, iš kurios galima parsisiųsti į telefoną mobiliųjų programų ar žaidimų, bei naudotis jais laisvomis akimirkomis. Didžioji dalis programų – nemokamos. </p>
<p>„Beveik visi naujesni Nokia modeliai – nuo pažangiausių, tokių kaip Nokia X6 ar Nokia N900, iki paprastesnių – turi mobiliojo interneto prieigą ir galimybes parsisiųsti programų iš Ovi Parduotuvės.“, - sakė R. Šemetulskytė. </p>
<p>Pastebima, kad telefonai virsta savotišku kompiuterio pakaitalu – jie naudojami vis daugiau darbų atlikti, kuriuos paprastai atliekame asmeniniu kompiuteriu. Ir mane išmanųjį HTC telefoną įsigyti pastūmėjo faktas, kad man reikalingas pastovus interneto ryšys.</p>
