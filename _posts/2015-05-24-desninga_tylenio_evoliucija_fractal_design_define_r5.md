---
layout: post
status: publish
published: true
title: 'Dėsninga tylenio evoliucija: „Fractal Design Define R5“'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8622
wordpress_url: http://localhost/site/new/desninga_tylenio_evoliucija_fractal_design_define_r5/
date: '2015-05-24 14:55:21 +0300'
date_gmt: '2015-05-24 11:55:21 +0300'
categories:
- Korpusai
- Apžvalgos
---
<p style="text-align: justify;">Pirmiausiai buvo HTPC mylėtojams skirtas „Fractal Design Node 605“, vėliau, o tuo pačiu ir paskiausiai, kubo formų gerbėjams skirtas Node 804. Tačiau visuomet norėjome pačiupinėti Define R4 modelį. Ir štai, pasirodo, mūsų norams išsipildyti nevalia, nes švedai nusprendė pakeisti Define R4 į Define R5. Ką gi, bus gerai ir R5, ypač kai teko nugirsti apie pagerintą suderinamumą su AiO sistemomis, atsiradusią galimybę į abi puses atidaryti priekines dureles bei pridedamus nebe R2, o GP serijos ventiliatorius. Viliamės, kad R5 pasiūlys geresnį efektyvumo/triukšmo santykį už Node 804, todėl skubame ne tik užsiimti testais, bet ir kitų naujovių paieška.</p>
<p style="text-align: justify;"><img class="aligncenter" style="width: 520px; height: 520px;" src="http://technews.lt/userfiles/FDDefineR5logo.jpg" alt="" /></p>
<p style="text-align: justify;"><strong>Pakuotė ir komplektacija</strong></p>
<p style="text-align: justify;">Gamintojas kartoninės dėžės išorėje paruošė Define R5 eskizą, korpuso išardomąjį brėžinį, lenteles su specifikacijomis ir aušinimo galimybėmis.</p>
<p style="text-align: center;"><a href="http://technews.lt/userfiles/SAM_4024.jpg"><img style="width: 232px; height: 155px;" src="http://technews.lt/userfiles/SAM_4024.jpg" alt="" /></a><a href="http://technews.lt/userfiles/SAM_4025.jpg"><img style="width: 232px; height: 155px;" src="http://technews.lt/userfiles/SAM_4025.jpg" alt="" /></a></p>
<p style="text-align: center;"><a href="http://technews.lt/userfiles/SAM_4026.jpg"><img style="width: 232px; height: 155px;" src="http://technews.lt/userfiles/SAM_4026.jpg" alt="" /></a><a href="http://technews.lt/userfiles/SAM_4029.jpg"><img style="width: 232px; height: 155px;" src="http://technews.lt/userfiles/SAM_4029.jpg" alt="" /></a></p>
<p style="text-align: justify;">Būsimas naudotojas gauna apsčiai informacijos: įmanomas suderinamumas su 420 mm ilgio radiatoriais, dveji GP14 ventiliatoriai, triukšmą slopinančios medžiagos panaudojimas, viršutines aušinimo angas dengiantys ModuVent lakštai, moduliari HDD narvų sistema, filtruojamos oro įsiurbimo zonos, t.t. ir .t.t.</p>
<p style="text-align: center;"><a href="http://technews.lt/userfiles/SAM_4027.jpg"><img style="width: 232px; height: 155px;" src="http://technews.lt/userfiles/SAM_4027.jpg" alt="" /></a><a href="http://technews.lt/userfiles/SAM_4028.jpg"><img style="width: 232px; height: 155px;" src="http://technews.lt/userfiles/SAM_4028.jpg" alt="" /></a></p>
<p style="text-align: justify;">Kaip ir dažniausiai nutinka priekaištų produkto apsaugai neturime. Dėžutę su visais reikiamais tvirtinimo varžteliais tikimės rasti jau R5 viduje.</p>
<p style="text-align: center;"><a href="http://technews.lt/userfiles/SAM_4031.jpg"><img style="width: 468px; height: 312px;" src="http://technews.lt/userfiles/SAM_4031.jpg" alt="" /></a></p>
<p style="text-align: justify;"><strong>Specifikacijos</strong></p>
<p style="text-align: center;"><strong><img style="width: 515px; height: 352px;" src="http://technews.lt/userfiles/DefineR5specs(2).png" alt="" /> </strong></p>
<p style="text-align: justify;"><strong>Žvilgsnis į išorę</strong></p>
<p style="text-align: justify;">Kas tikėjosi kažkokių žymesnių formos pokyčių – tas turi nusivilti. Priešinga stovykla liks patenkinta, kad „Fractal Design“ nekeičia savo krypties - Define R5 išlaiko R4 turėtą minimalistinį ir profesionalų išorės dizainą. Minėtą įspūdį dar labiau padidina permatomo stiklo šone neturintis modelis, kurio aušinimo efektyvumas gali būti padidintas atidengus pirmąją ModuVent angą ir joje sumontavus 120 arba 140 mm ventiliatorių.</p>
<p style="text-align: center;"><a href="http://technews.lt/userfiles/SAM_4035.jpg"><img style="width: 232px; height: 155px;" src="http://technews.lt/userfiles/SAM_4035.jpg" alt="" /></a><a href="http://technews.lt/userfiles/SAM_4032.jpg"><img style="width: 232px; height: 155px;" src="http://technews.lt/userfiles/SAM_4032.jpg" alt="" /></a></p>
<p style="text-align: center;"><a href="http://technews.lt/userfiles/SAM_4039.jpg"><img style="width: 232px; height: 155px;" src="http://technews.lt/userfiles/SAM_4039.jpg" alt="" /></a><a href="http://technews.lt/userfiles/SAM_4040.jpg"><img style="width: 232px; height: 155px;" src="http://technews.lt/userfiles/SAM_4040.jpg" alt="" /></a></p>
<p style="text-align: justify;">Žiūrint iš viršaus ir lyginant su Define R4 naujasis R5 nebeturi jokių akivaizdžiai matomų perforacijų – visą stogą dengia trys ModuVent lakštai. Priekinėje stogo dalyje įrengtas masyvus įjungimo/išjungimo mygtukas, mažesnis perkrovimo mygtukas, lizdai ausinėms ir mikrofonui bei po dvi USB 2.0 ir USB 3.0 sąsajas. Ant korpuso viršaus sėdančios dulkės nebus pats geriausias atvirų jungčių draugas, tačiau toks sprendimas stebina kur kas mažiau nei USB 3.0 sąsajoms nesuteikta įprasta mėlyna spalva. Vietoje to USB sąsajos identifikuojamos užrašais.</p>
<p style="text-align: center;"><a href="http://technews.lt/userfiles/SAM_4034.jpg"><img style="width: 232px; height: 155px;" src="http://technews.lt/userfiles/SAM_4034.jpg" alt="" /></a><a href="http://technews.lt/userfiles/SAM_4037.jpg"><img style="width: 232px; height: 155px;" src="http://technews.lt/userfiles/SAM_4037.jpg" alt="" /></a></p>
<p style="text-align: justify;">„Fractal Design“ pagaliau atsižvelgė į pro pirštus praleidžiamą problemą, su kuria labai dažnai susiduria dureles turintys korpusai. Švedų inžinieriai vyrius integravo į abi puses, todėl galima nesunkiai pakeisti durelių atsidarymo kryptį iš standartinės kairės į dešinę. Iš kokybiško plastiko pagamintos durelės turi aliuminio apdailos imitaciją (tikro aliuminio čia nėra), tačiau yra sunkios ir uždarius prie korpuso priglunda labai tvirtai – pavertus į šoną jos netikėtai neatsidarys. Už durelių turime dulkių filtrą, kurio įtvirtinimo mechanizmas labai elementarus, tačiau patikimas. Už filtro slepiasi pirmasis GP serijos ventiliatorius (140 mm/ 1000 RPM/ 12V/ 0.2 A).</p>
<p style="text-align: center;"><a href="http://technews.lt/userfiles/SAM_4050.jpg"><img style="width: 232px; height: 155px;" src="http://technews.lt/userfiles/SAM_4050.jpg" alt="" /></a><a href="http://technews.lt/userfiles/SAM_4036.jpg"><img style="width: 232px; height: 155px;" src="http://technews.lt/userfiles/SAM_4036.jpg" alt="" /></a></p>
<p style="text-align: center;"><a href="http://technews.lt/userfiles/SAM_4048.jpg"><img style="width: 232px; height: 155px;" src="http://technews.lt/userfiles/SAM_4048.jpg" alt="" /></a><a href="http://technews.lt/userfiles/SAM_4047.jpg"><img style="width: 232px; height: 155px;" src="http://technews.lt/userfiles/SAM_4047.jpg" alt="" /></a></p>
<p style="text-align: justify;">Define R5 turi du 5,25“ stalčius, kuriuos dengia jokių įrankių nereikalaujantys dangteliai. Aukščiau įrengtas trijų padėčių ventiliatorių sūkius keičiantis slankiklis. Prie valdiklio galima jungti tris ventiliatorius, tačiau „Fractal Design“ viešai neskelbia vatais vertinamos šio valdiklio galios. Mūsų skoniui slankiklis galėtų būti šiek tiek kokybiškesnis ir leisti identifikuoti kurioje padėtyje jis stovi. Dabar tą padaryti labai sunku.</p>
<p style="text-align: center;"><a href="http://technews.lt/userfiles/SAM_4049.jpg"><img style="width: 468px; height: 312px;" src="http://technews.lt/userfiles/SAM_4049.jpg" alt="" /></a></p>
<p style="text-align: justify;">„Fractal Design" į korpuso galą integravo pirmiausiai „Phanteks", o vėliau ir „NZXT" korpusuose atsiradusią naujovę – galinio ventiliatoriaus pozicijos korekciją aukštyn/žemyn. Ventiliatorius negali stipriai keisti savo padėties, tačiau pastarąjį pastačius tiesiai už orinio CPU aušintuvo matyt galima išspausti vieną kitą efektyvumo lašą. Jei galima sakyti, kad „Fractal Design" pavogė tokį išradimą iš konkurentų, tai privalome pareikšti, kad tam tikras išradimas priklauso ir jiems patiems. Didžioji dalis varžtų turi užapvalintą galvą, kuri leidžia nuimti šoninį gaubtą ar išimti HDD narvą visiškai neišsukant varžto. Toks mechanizmas apsaugo nuo varžtų sumaišymo ar bereikalingo darbo bandant prakišti varžtą pro skylę. Ką reiškia didžioji dalis? Pavyzdžiui, gaubtas su ModuVent anga turi įprastinius varžtus ir norint jį nuimti dar teks papildomai nuspausti galinėje R5 dalyje esantį fiksatorių.</p>
<p style="text-align: center;"><a href="http://technews.lt/userfiles/SAM_4041.jpg"><img style="width: 232px; height: 155px;" src="http://technews.lt/userfiles/SAM_4041.jpg" alt="" /></a><a href="http://technews.lt/userfiles/SAM_4051.jpg"><img style="width: 232px; height: 155px;" src="http://technews.lt/userfiles/SAM_4051.jpg" alt="" /></a></p>
<p style="text-align: center;"><a href="http://technews.lt/userfiles/SAM_4043.jpg"><img style="width: 232px; height: 155px;" src="http://technews.lt/userfiles/SAM_4043.jpg" alt="" /></a><a href="http://technews.lt/userfiles/SAM_4042.jpg"><img style="width: 232px; height: 155px;" src="http://technews.lt/userfiles/SAM_4042.jpg" alt="" /></a></p>
<p>Define R5 stovėsenos tvirtumą garantuoja keturios guma padengtos kojos. Apačią dengia vientisas filtras, kurio ištraukimas iš po korpuso galimas tik per priekį, ir tik atidarius dureles. Įžvelgiame bereikalingą judesį ranka...</p>
<p style="text-align: center;"><a href="http://technews.lt/userfiles/SAM_4044.jpg"><img style="width: 232px; height: 155px;" src="http://technews.lt/userfiles/SAM_4044.jpg" alt="" /></a><a href="http://technews.lt/userfiles/SAM_4045.jpg"><img style="width: 232px; height: 155px;" src="http://technews.lt/userfiles/SAM_4045.jpg" alt="" /></a></p>
<p>&nbsp;</p>
<p><strong>Žvilgsnis į vidų </strong></p>
<p style="text-align: justify;">Ir čia galime įžvelgti jau kažkur matytų sprendimų: išlenkta pagrindinės plokštės sienelė, taip padidinant erdvę kabelių išdėstymui, maitinimo šaltinio laidų surišimui skirti ne „zip-ties“, o „Velcro“ surišėjai. Aišku, jų čia tik trys (kai „Phanteks“ korpusai turėjo po 8 – 9), tačiau nuo pastarųjų Define R5 skiriasi ne tik erdvės mastu, bet ir kaina. Korpusui būdingas dabar labai populiarus SSD kaupiklių talpinimo būdas tiesiai už pagrindinės plokštės sienelės.</p>
<p style="text-align: center;"><a href="http://technews.lt/userfiles/SAM_4062.jpg"><img style="width: 468px; height: 312px;" src="http://technews.lt/userfiles/SAM_4062.jpg" alt="" /></a></p>
<p style="text-align: center;"><a href="http://technews.lt/userfiles/SAM_4053.jpg"><img style="width: 468px; height: 312px;" src="http://technews.lt/userfiles/SAM_4053.jpg" alt="" /></a></p>
<p style="text-align: justify;">Define R5 turi du dėklus, į kuriuos 2,5“ SSD tvirtinami varžtų pagalba, o pats dėklas prisukamas masyviu varžtu. Naršydami po naujausią Define modelį aptikome dar vieną retą, bet malonią smulkmeną – užapvalintą centrinę pakylėlę. Ji įcentruoja pagrindinę plokštę ir leidžia greičiau tiksliai sulygiuoti montavimo angas su likusiomis pakylėlėmis.</p>
<p style="text-align: center;"><a href="http://technews.lt/userfiles/SAM_4058.jpg"><img style="width: 232px; height: 155px;" src="http://technews.lt/userfiles/SAM_4058.jpg" alt="" /></a><a href="http://technews.lt/userfiles/SAM_4068.jpg"><img style="width: 232px; height: 155px;" src="http://technews.lt/userfiles/SAM_4068.jpg" alt="" /></a></p>
<p style="text-align: center;"><a href="http://technews.lt/userfiles/SAM_4054.jpg"><img style="width: 232px; height: 155px;" src="http://technews.lt/userfiles/SAM_4054.jpg" alt="" /></a><a href="http://technews.lt/userfiles/SAM_4067.jpg"><img style="width: 232px; height: 155px;" src="http://technews.lt/userfiles/SAM_4067.jpg" alt="" /></a></p>
<p style="text-align: center;"><span style="font-size: 10px;">Ventiliatorių valdiklis maitinamas per SATA jungtį (kairėje), o išplėsties įrenginiams skirti 7 PCI lizdai (dešinėje) </span></p>
<p style="text-align: justify;">Visiškai atskiros pastraipos nusipelnė viršutinių ModuVent plokštelių, HDD narvų ir 5,25“ įrenginius laikančio stalčiaus kombinacija. Naudojantiems orinį CPU aušintuvą garsą izoliuojančia medžiaga padengtos ModuVent plokštelės ne tik mažina triukšmą, bet ir į korpusą neleidžia patekti dulkėms. Ant korpuso stogo paliktų plokštelių skaičius priklausys nuo to, kokio dydžio vandens radiatorius bus naudojamas. Naudojantiems viso labo 120/140 mm radiatorių prireiks pašalinti viso labo vieną ModuVent plokštelę, 240/280 mm – dvi, 360/420 mm – visas tris. Kyla klausimas kaip 5,25“ stalčius turintis R5 gali priimti tokio dydžio radiatorius? Atsakymas paprastas – stalčių galima išimti.</p>
<p style="text-align: center;"><a href="http://technews.lt/userfiles/SAM_4069.jpg"><img style="width: 232px; height: 155px;" src="http://technews.lt/userfiles/SAM_4069.jpg" alt="" /></a><a href="http://technews.lt/userfiles/SAM_4071.jpg"><img style="width: 232px; height: 155px;" src="http://technews.lt/userfiles/SAM_4071.jpg" alt="" /></a></p>
<p style="text-align: justify;">Define R5 turi du atskirtus HDD narvus. Didysis (viršutinis) turi penkis dėklus, mažasis (apatinis) – tris. Narvų konfigūracija ir pozicija gali būti skirtinga. Vartotojas gali pašalinti viršutinį narvą ir gauti papildomos erdvės ilgai vaizdo plokštei arba tiesiog geresnę oro cirkuliaciją link jos. Ištraukus apatinį narvą atsiveria didesnė erdvė korpuso dugne, kur galima integruoti maksimalų 240 mm radiatorių.</p>
<p style="text-align: center;"><a href="http://technews.lt/userfiles/SAM_4072.jpg"><img style="width: 232px; height: 155px;" src="http://technews.lt/userfiles/SAM_4072.jpg" alt="" /></a><a href="http://technews.lt/userfiles/SAM_4073.jpg"><img style="width: 232px; height: 155px;" src="http://technews.lt/userfiles/SAM_4073.jpg" alt="" /></a></p>
<p style="text-align: justify;">Inžinieriai pagalvojo ir dar apie dvi papildomas galimybes: viršutiniojo narvo pasukimą 90° kampu bei apatiniojo patraukimą labiau link maitinimo šaltinio. Narvo pasukimas yra paprastesnė procedūra, mat patraukimui link PSU būtina išimti apatinį filtrą, lįsti prie korpuso dugno ir imtis varžtų atsukinėjimo. Didžiausia nauda iš tokios atliktos procedūros – padidėjusi erdvė korpuso priekyje AiO sistemų integravimui (atsisakius didžiojo narvo). Išėmę ir 5,25“ stalčių į R5 priekį galima įsprausti net 360 mm radiatorų. Blogis toks, kad arčiau PSU atsidūręs narvas privers užmiršti SLI ir „CrossFire“ technologijas.</p>
<p style="text-align: center;"><a href="http://technews.lt/userfiles/SAM_4076.jpg"><img style="width: 232px; height: 155px;" src="http://technews.lt/userfiles/SAM_4076.jpg" alt="" /></a><a href="http://technews.lt/userfiles/SAM_4077.jpg"><img style="width: 232px; height: 155px;" src="http://technews.lt/userfiles/SAM_4077.jpg" alt="" /></a></p>
<p style="text-align: justify;">Pašalinus 5,25“ stalčių virš jo lieka dar viena plokštelė. Montuojant viršuje didesnį nei 360 mm radiatorių jos pašalinimas bus neišvengiamas. Tačiau ne maksimalistams „Fractal Design“ paliko dar vieną pasirinkimą. Ant minėtos plokštelės gali būti pakabintas didysis narvas, kilstelint jį per išimto 5,25“ stalčiaus aukštį. Žemiau jo galima pritvirtint ir mažąjį HDD narvą. Tokiu būdu apačioje atsiranda erdvė 280 mm radiatoriui, neprarandant nė vieno HDD stalčiaus.</p>
<p style="text-align: center;"><a href="http://technews.lt/userfiles/SAM_4099.jpg"><img style="width: 232px; height: 155px;" src="http://technews.lt/userfiles/SAM_4099.jpg" alt="" /></a><a href="http://technews.lt/userfiles/SAM_4091(1).jpg"><img style="width: 232px; height: 155px;" src="http://technews.lt/userfiles/SAM_4091%281%29.jpg" alt="" /></a></p>
<p style="text-align: center;"><a href="http://technews.lt/userfiles/SAM_4080.jpg"><img style="width: 232px; height: 155px;" src="http://technews.lt/userfiles/SAM_4080.jpg" alt="" /></a><a href="http://technews.lt/userfiles/SAM_4087.jpg"><img style="width: 232px; height: 155px;" src="http://technews.lt/userfiles/SAM_4087.jpg" alt="" /></a></p>
<p style="text-align: center;"><span style="font-size: 10px;">Pašalinti ModuVent lakštai ir visi HDD narvai atveria didžiules erdves vandens radiatoriams </span></p>
<p>Vos nepamiršome paminėti, kad  triukšmą slopinančiu bitumo sluoksniu išklotos ne tik atidaromų durelių vidus, bet ir šoniniai gaubtai.</p>
<p style="text-align: center;"><a href="http://technews.lt/userfiles/SAM_4052.jpg"><img style="width: 232px; height: 155px;" src="http://technews.lt/userfiles/SAM_4052.jpg" alt="" /></a><a href="http://technews.lt/userfiles/SAM_4061.jpg"><img style="width: 232px; height: 155px;" src="http://technews.lt/userfiles/SAM_4061.jpg" alt="" /></a></p>
<p>&nbsp;</p>
<p><strong>Aušinimo H<sub>2</sub>O galimybės</strong></p>
<p style="text-align: justify;">Prie Define R5 pridedamas vartotojo gidas toks detalus, kad leidžia mums net nebraižyti suderinamumą su AiO sistemomis parodančio brėžinio. Priekis pajėgus pasitikti 360 mm ilgio radiatorių, viršus – 420 mm, apačia – 240 mm , galas – 140 mm. Tiesa, gamintojas nurodo, kad viršuje radiatoriaus ir ventiliatorių aukštis negali viršyti 55 mm. Akivaizdu, kad R5 siūlo itin dideles galimybes turėti net labai ilgus radiatorius, tačiau praktinis jų naudojimas į tylą orientuotame korpuse gali sukelti atskirą diskusiją.</p>
<p style="text-align: center;"><a href="http://technews.lt/userfiles/SAM_4124.jpg"><img style="width: 468px; height: 312px;" src="http://technews.lt/userfiles/SAM_4124.jpg" alt="" /></a></p>
<p style="text-align: center;"><a href="http://technews.lt/userfiles/SAM_4126.jpg"><img style="width: 468px; height: 312px;" src="http://technews.lt/userfiles/SAM_4126.jpg" alt="" /></a></p>
<p>&nbsp;</p>
<p><strong>Montavimas</strong></p>
<p style="text-align: justify;">Iš esmės jokių priekaištų vien pažiūrėjus į Velcro surišėjus, erdvę už pagrindinės plokštės sienelės, į maišelius suskirstytus varžtelius ir Define R5 suderinamumą su 180 mm aukščio CPU aušintuvais ir 310 arba 440 mm (išėmus viršutinį HDD narvą) vaizdo plokštėmis.</p>
<p style="text-align: center;"><a href="http://technews.lt/userfiles/SAM_4113.jpg"><img style="width: 468px; height: 312px;" src="http://technews.lt/userfiles/SAM_4113.jpg" alt="" /></a></p>
<p style="text-align: center;"><a href="http://technews.lt/userfiles/SAM_4115.jpg"><img style="width: 468px; height: 312px;" src="http://technews.lt/userfiles/SAM_4115.jpg" alt="" /></a></p>
<p style="text-align: justify;">Nors prie HDD dėklų kuo puikiausiai galima pritvirtinti ir 2,5“ SSD kaupiklius, „OCZ Vector 150“ buvo pritaikyta specialiai SSD skirta pozicija už pagrindinės plokštės sienelės. HDD į dėklą tvirtinamas varžtais, prieš tai pasirūpinus vibracijas slopinančiomis pagalvėlėmis. Iškart pasakysime, kad jos savo darbą atlieka puikiai – Define R5 vienas iš tų korpusų, kuriame HDD slopinamas maksimaliai, tačiau narvus būtina prisukti tvirtai, kitaip bus susidurta su labai nemaloniu visos konstrukcijos barškėjimu.</p>
<p style="text-align: center;"><a href="http://technews.lt/userfiles/SAM_4111.jpg"><img style="width: 232px; height: 155px;" src="http://technews.lt/userfiles/SAM_4111.jpg" alt="" /></a><a href="http://technews.lt/userfiles/SAM_4112.jpg"><img style="width: 232px; height: 155px;" src="http://technews.lt/userfiles/SAM_4112.jpg" alt="" /></a></p>
<p style="text-align: center;"><a href="http://technews.lt/userfiles/SAM_4118.jpg"><img style="width: 232px; height: 155px;" src="http://technews.lt/userfiles/SAM_4118.jpg" alt="" /></a><a href="http://technews.lt/userfiles/SAM_4121.jpg"><img style="width: 232px; height: 155px;" src="http://technews.lt/userfiles/SAM_4121.jpg" alt="" /></a></p>
<p>&nbsp;</p>
<p><strong>Testavimas</strong></p>
<p style="text-align: justify;">Įsivaizduojame, kad retas kuris naudos daugiau nei tris kietuosius diskus, todėl Define R5 korpuse prieš testavimą paliekame tik apatinįjį narvą, o viršutinįjį pašaliname. Tai atvers didesnį oro srautą link CPU ir VGA zonų. Taip pat pakoregavome galinio GP14 ventiliatoriaus poziciją, jį nuleisdami. Rodmenys fiksuoti su uždarytomis priekinėmis durelėmis. Kaip jau tapo įprasta naudojame visiškai pasyviai aušinamą vidaus sistemą, kurią sudaro:</p>
<ul>
<li><strong>Procesorius:</strong> Intel Core i7-4770K (3.5 GHz / Turbo Boost on 3.9 GHz/ HT on)</li>
<li><strong>Pagrindinės plokštė: </strong>Asus Z87 Maximus VI Gene</li>
<li><strong>RAM atmintis: </strong>Patriot Viper 3 DDR3 2x 4 GB 1600 MHz CL9-9-9-24 1T 1.5v</li>
<li><strong>Vaizdo plokštė: </strong>MSI GTX 750 Ti Gaming OC (1085/5400 MHz)</li>
<li><strong>Informacijos kaupikliai:</strong> OCZ Vector 150 240 GB + WD RE3</li>
<li><strong>Maitinimo šaltinis:</strong> Seasonic P-860</li>
</ul>
<p><strong>Rezultatai </strong></p>
<p style="text-align: justify;">Per septynias minutes pasyviai aušinamas i7-4770K priartėja prie 95 °C. Šis rezultatas pora laipsnių nusileidžia taip pat maksimaliais sūkiais dirbusiam Node 804.</p>
<p><strong><a href="http://technews.lt/userfiles/r5highprime95(1).png"><img class="aligncenter" style="width: 520px; height: 264px;" src="http://technews.lt/userfiles/r5highprime95(1).png" alt="" /></a></strong></p>
<p style="text-align: justify;">Skirtingai nei Node 804, minimaliais sūkiais besisukantys „Fractal Design Define R5“ ventiliatoriai neleidžia pasyviai aušinamai GTX 750 Ti po pusvalandžio trukmės sintetinio „Unigine Heaven“ testo pasiekti 100 °C. Tačiau delta temperatūros nėra džiuginančios. Lėčiausiu režimu dirbantys „SilverStone RV05“ ventiliatoriai užtikrino 20 °C mažesnę CPU ir net 26 °C mažesnę VGA temperatūrą, tik tiek kad Define R5 buvo absoliučiai negirdimas, o RV05 buvo labai tylus.</p>
<p style="text-align: justify;">Į „medium“ padėtį nustatyti R5 ventiliatoriai sumažina CPU temperatūrą šešiais, o VGA – penkiais laipsniais pagal Celsijų. To neužtenka pranokti kubo – arčiau aušinamųjų komponentų esantys (nors ir mažesnio diametro) Node 804 ventiliatoriai tą patį darbą atlieka šiek tiek efektyviau.</p>
<p style="text-align: justify;">Maksimaliai suaktyvinti abu GP14 ventiliatoriai didžiausią naudą atneša vaizdo plokštei, kurios temperatūra sumažėja 11 °C. Šiomis sąlygomis R5 prilygsta Node 804: skirtumas vos vienas laipsnis. Procesoriaus temperatūra taip pat panaši, bet Node 804 vis dar šiek tiek priekyje (-3 °C). HDD temperatūros – konkurencingos ir kinta nuo GP14 ventiliatorių apsisukimų, nors prieš ar už HDD nėra nė vieno ventiliatoriaus.</p>
<p>&nbsp;</p>
<p style="text-align: center;"><strong><img style="width: 509px; height: 395px;" src="http://technews.lt/userfiles/DefineR5results(1).png" alt="" /> </strong></p>
<p style="text-align: justify;"><span style="font-size: 9px;">Mažiau -&gt; geriau </span></p>
<p>&nbsp;</p>
<p><strong>Išvados</strong></p>
<p style="text-align: justify;">Tauta buvo pamilusi Define R4. Ar ne taip? O ar gali toks pats saldus likimas laukti R5-uko? „Fractal Design“ nusprendė nieko kardinaliai nekeisti ir sutelkė dėmesį į tuos taškus, kuriuos buvo galima patobulinti. Evoliucija palietė visus svarbiausius korpusų pasaulio aspektus: apsaugą nuo dulkių, funkcionalumą ir naudojimosi patogumą.</p>
<p style="text-align: justify;">Dabar R5 viršus uždengtas ModuVent lakštais, kurie ne tik atlieka apsauginę, bet triukšmo slopinimo funkciją. Galimas 5,25“ įrenginiams skirto dėklo pašalinimas atvėrė galimybes korpuso viršuje montuoti 420 mm radiatorius, o priekyje 360 mm. Linkis pagrindinės plokštės sienelės apačioje suteikė papildomos vietos kabelių slėpimui, o atsiradę Velcro surišėjai palengvino darbą su jais. Jų tėra vos trys ir jie gali išsinerti, ko nedaro „Phanteks“ korpusuose matyti medžiaginiai surišėjai, tačiau tai, be abejonės, yra žingsnis teisinga linkme. Didžioji dalis R5 varžtų nepabėga iš įvorių. Panašu į absoliučią smulkmeną?  Įvertinusiems kelias dešimtis korpusų ir to neradus, tai pasirodė kaip maloniai praktiškas švedų įdiegtas sprendimas.</p>
<p style="text-align: justify;">„Fractal Design“ korpusai niekada nesitaikė į efektyviausiųjų karūną – taip nutiko ir šį kartą. R5 sugebėjo sėkmingai pabaigti kaitinimo testą su maksimaliai prislopintais ventiliatoriais (įtariame dėl didesnės vidaus ervės), ko nepadarė Node 804, tačiau vertinant su vienodomis ventiliatorių pakopomis (medium/high) gautas temperatūras Node 804 nežymiai išsilaikė priekyje. Abu korpusai yra orientuoti į tylos reikalaujančius vartotojus, tačiau akivaizdu, kad galutines temperatūras lemia ne tik ventiliatorių diametras ir mentelių forma (tiek R2, tiek ir GP sūkiai siekia 1000 RPM), bet ir atstumas iki aušinamo komponento. Šįkart arčiau kritinių taškų buvę 12 cm R2 ventiliatoriai efektyvumu nenusileido didesniems, bet toliau esantiems GP serijos atstovams.</p>
<p style="text-align: justify;">Dėl nevienodo atstumo negalime sakyti, kad GP serija yra mažiau efektyvi, bet įsitikinome, kad maksimaliai besisukančių naujųjų GP ventiliatorių triukšmo emisijos yra gerokai mažesnės už tais pačiais sūkiais dirbančių R2 ventiliatorių. Trijų decibelų skirtumą tikrai neįmanoma pateisinti R5 korpuse atsiradusia triukšmą slopinančia medžiaga. Ausys dar sugeba „suprasti“ peršokimą iš „medium“ padėties į „high“, tačiau skirtumas tarp „low“ ir „medium“ yra super mažas. Šios dvi padėtys yra visiškai negirdimos! Būtent todėl rekomenduojame mažų mažiausiai likti su vidurio padėtimi, o itin kaitrią ar pasyviai aušinamą geležį vasarą korpuse laikantys savininkai tikrai neišsivers ir be paskutinės slankiklio padėties. Maksimaliai suintensyvinti GP14 ventiliatoriai rodo apčiuopiamą efektyvumo padidėjimą, tačiau išlieka virtualiai negirdimi. Bet net ir tada Define R5 nelips ant aukščiausių laiptelių, nusileidžiant panašiai kainuojantiems varžovams, kaip „SilverStone RV05“. Fiksuojant nežymiai besiskiriančias triukšmo emisijas (R5 – „high“, RV05 – „low“) pastarasis sugeba palaikyti 8 °C žemesnę CPU ir net 10 °C žemesnę VGA temperatūrą. Aišku, Define R5 yra nepalyginamai draugiškesnis AiO sistemoms, talpina didesnį skaičių HDD ir kur kas geriau slopina jų vibracijas. Galiausiai prioritetus susidėlioja pats pirkėjas, tačiau aušinimo efektyvumą atidėjus labiau į šalį Define R5 neabejotinai tampa patikimu ir kokybišku pasirinkimu už patrauklią <a href="http://www.skytech.lt/search.php?keywords=define+r5&amp;x=0&amp;y=0&amp;search_in_description=0"><em>106 € kainą</em></a>. Nors ir temperatūros buvo didesnės nei su varžovų technika, savo viduje pasyviai aušinamų i7-4770K ir GTX 750 Ti derinį turintis R5-ukas absoliučią tylą pavertė neišgalvota realybe.</p>
<p><em>Privalumai: </em></p>
<ol>
<li>Labai solidi surinkimo kokybė;</li>
<li>Minimalistinis išorės dizainas;</li>
<li>Patrauklus kainos atžvilgiu;</li>
<li>Negirdimas medium/low ir itin tylus high ventiliatorių režimuose;</li>
<li>Patogus montavimas ir švara;</li>
<li>Labai platus suderinamumas su H<sub>2</sub>O sistemomis;</li>
<li>Integruoti du 140 mm ventiliatoriai;</li>
<li>Integruotas trijų pakopų ventiliatorių valdiklis;</li>
<li>Talpina iki 8x HDD;</li>
<li>Talpina 440 mm ilgio vaizdo plokštes ir 180 mm aukščio CPU aušintuvus;</li>
<li>Dulkių filtrai ant visų įpūtimo angų + ModuVent lakštai ant stogo;</li>
<li>Puikiai slopinamos HDD vibracijos;</li>
<li>Galimybė pašalinti 5,25" stalčių;</li>
<li>Galimybė keisti durelių atidarymo kryptį;</li>
<li>Galimybė užfiksuoti pagrindinį šoninį gaubtą be varžtų;</li>
<li>Medžiaginiai surišėjai vietoje zip-ties;</li>
<li>Stop fiksatoriai ant daugumos varžtų;</li>
<li>2x USB 3.0;</li>
<li>Į rankoves įvilkti visi vidiniai kabeliai;</li>
<li>Prieinama versija su akriliniu langu</li>
</ol>
<p><em>Vidutiniška:</em></p>
<ol>
<li>Apribotas radiatorių aukštis diegiant į korpuso viršų;</li>
<li>Norint išimti apatinį dulkių filtrą būtina atidaryti priekines dureles;</li>
<li>Ne visai patogus ModuVent lakštų nuėmimas</li>
</ol>
<p><em>Trūkumai:</em></p>
<ol>
<li>Silpnas aušinimo efektyvumas low/medium ventiliatorių padėtyse net ir išėmus viršutinį HDD narvą;</li>
<li>Pakankamai imlus pirštų atspaudams</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/DefineR5award_vectorized(1).png" alt="" /><img style="width: 200px; height: 200px;" src="http://technews.lt/userfiles/DefineR5award2_vectorized.png" alt="" /></p>
