---
layout: post
status: publish
published: true
title: "(SP) Nokia 5800 NE – navigacija vairuotojams ir pėstiesiems"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3945
wordpress_url: http://localhost/site/new/sp_nokia_5800_ne__navigacija_vairuotojams_ir_pestiesiems_/
date: '2009-08-21 19:07:26 +0300'
date_gmt: '2009-08-21 19:07:26 +0300'
categories:
- Naujienos
---
<div class="imgright"><img src="http://tbn2.google.com/images?q=tbn:_qg6D3fXnsUstM:http://www.phonemag.com/blog/wp-content/uploads/2008/12/nokia5800-us-fcc.jpg"  /></div>
<p>Nokia kompanija pristato naujos koncepcijos „Nokia 5800 Navigation Edition“ mobilųjį telefoną, skirtą daug keliaujantiems – šiame telefone integruota navigacijos sistema, kurios licenzija galios visą telefono naudojimo laiką. Sistema skirta ne tik vairuojantiems, bet ir keliaujantiems pėsčiomis. </p>
<p>„Šio kišenėje telpančio daugiafunkcinio prietaiso išskirtinumas – tai, kad navigacinė sistema pritaikyta ne tik naudojantiems ją automobilyje, bet ir keliaujantiems pėsčiomis. Miestų žemėlapiai labai detalūs, be to, sistema rekomenduoja lankytinas vietas – restoranus, viešbučius, parduotuves – bei suteikia kontaktinę informaciją, tad pvz paprasta iškart rezervuoti staliuką“, – sakė „Nokia Lietuva“ generalinis direktorius Simonas Skupas. </p>
<p>„Nokia 5800 Navigation Edition“ turi pilną navigacijos paketą: GPS funkciją ir navigaciją balsu su žemėlapiais. Taip pat telefone instaliuoti lengvai ekrane pasiekiami įvairūs maršrutų planai. Naujausioje pilnai integruoto GPS sprendimo „Ovi Maps“ versijoje, kuri įdiegta telefone, yra 2D, 3D, satelitiniai, hibridiniai ir vietovių žemėlapiai bei maršrutų informacija ir detalūs miestų planai. Regionų žemėlapiai, pavyzdžiui, Europos, taip pat įrašyti aparate, o kiti – prieinami nemokamai atsisiųsti (telefonu arba per kompiuterį). </p>
<p>Naujausioje „Ovi Maps“ versijoje galima rasti orų prognozę, kelionių patarimų bei renginių anonsų iš „Lonely Planet“, „Michelin“ ir „WCities“, eismo ir saugumo perspėjimų. 3,2 colių lietimui jautriame ekrane žemėlapius lengva padidinti ar peržiūrinėti vietovių nuotraukas. Taip pat yra galimybė susiplanuoti savo maršrutus „Ovi Maps“ ( maps.ovi.com ) svetainėje ir juos sinchronizuoti su telefonu. Patogiam naudojimui automobilyje, „Nokia 5800 Navigation Edition“ parduodama kartu su mobiliojo aparato laikikliu, specialiu krovikliu automobiliui.  </p>
<p>Kaip ir šio prietaiso pirmtake „Nokia 5800 Xpress music“, šiame mobiliajame aparate yra įmontuoti stereo garsiakalbiai ir muzikos grotuvas. Telefone yra 8 GB atminties, kurią galima praplėsti net iki 16 GB. Keliaujant praverčia integruota 3,2 megapikselių kamera su Carl Zeiss optika ir dviguba Led blyskte. Telefone taip pat vienu paspaudimu galima pasiekti mėgstamiausias internetines bendruomenes, pavyzdžiui, „OviShare“, „Facebook“, „MySpace“. </p>
<p>Parduotuves „Nokia 5800 Navigation Edition“ turėtų pasiekti jau šį rudenį. Planuojama, kad telefono kaina sieks apie 985 Lt (be subsidijų ir mokesčių). </p>
