---
layout: post
status: publish
published: true
title: AMD strateginiai planai 2012-2013-iems metams
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6324
wordpress_url: http://localhost/site/new/amd_planai_20122013iems_metams/
date: '2012-02-05 15:39:30 +0200'
date_gmt: '2012-02-05 15:39:30 +0200'
categories:
- Naujienos
---
<p>
<br />Bendrovės AMD surengtame „Financial Analyst Day“ renginyje paviešino informacines skaidres, kurios atskleidžia tai, ką amerikiečių kompanija ketina pasiūlyti pirkėjams per 2012-2013 metų laikotarpį, praneša <a class="ns" href="http://www.techpowerup.com/159870/AMD-Outlines-Its-2012-2013-Client-Roadmap-Big-Focus-is-on-APUs.html">TechPowerUp.com</a>. Taigi, pabandysime trumpai pristatyti būsimus AMD produktus, kurių didžiąją dalį užims hibridiniai procesoriai (angl. APU).</p>
<p>Pagrindiniu AMD sėkmės kalviu paskirtas antros kartos, A serijai priskiriamas, Trinity APU. Šis hibridinis procesorius bus gaminamas pagal 32nm techprocesą, turės 2-4 Piledriver branduolius bei DirectX 11 instrukcijų paketą palaikantį grafinį posistemį. AMD numato, kad itin ploniems nešiojamiems kompiuteriams pritaikytas Trinity neviršys 17W TDP ir dvigubai lenks pirmos kartos APU Liano pagal spartos/sunaudojamos energijos santykį. Trinity APU išleidimas numatomas antrajame metų ketvirtyje.</p>
<p>Biudžetinė Brazos 2.0 APU platforma, priskiriama C ir E serijoms, naudos 40nm techprocesu pagamintus 2 Bobcat branduolius bei DX11 grafinį posistemį. Numatomas TDP 9-18W. Tuo tarpu itin mažai energijos reikalaujantis Hondo APU bus komplektuojamas su 1-2 Bobcat branduoliais ir taip pat turės integruotą DX11 grafinį posistemį.</p>
<p>2012-iems metams spartiems staliniams kompiuteriams AMD ketina paruošti antros kartos 32nm Vishera FX procesorius, kurie bus prieinami 4, 6 arba 8 branduolių konfigūracijose. Dėja, bet bent kol kas AMD nieko naujo šiame segmente nenurodo 2013-siems, todėl tikėtina, kad konkurenciją Intel antrus metus iš eilės stengsis sudaryti būtent Piledriver architektūros procesoriai.</p>
<p>Skirtingai nuo įprastinių centrinių procesorių, AMD 2013-ais metais ketina pasiūlyti šusnį naujų hibridinių procesorių, kurie bus gaminami pagal pažangesnį 28nm techprocesą. Taigi, Trinity bus pakeistas Kaveri APU, kuris turės trečios kartos 2-4 Steamroller branduolius, naujos kartos DX11.1 grafinį posistemį bei heterogenines sistemos archtektūros (HSA) savybes. Kartu tikimąsi sulaukti padidėjusios instrukcijų per branduolį (IPC) spartos bei postūmio į priekį elektros suvartojime.<br />
<br />Brazos 2.0 platforma bus pakeista į Kabini APU, kuris turės 2-4 Jaguar branduolius, DX11.1 grafinį posistemį bei HSA savybes. Tuo tarpu Hondo bus pakeistas į Tamesh APU, kuris naudos 2 Jaguar branduolius. Kaip ir su spartesniu Kaveri, taip ir čia tikimąsi sulaukti pagerėjimo IPC bei elektros sąnaudų zonose.</p>
<p>O kokie gi AMD planai grafinių plokščių padalinyje? 2013-isiems AMD ketina paruošti naujos architektūros Sea Islands grafikos plokščių kartą, kuri taip pat palaikys HSA savybes. Kaip supratote, būtent Sea Islands karta bus naudojama naujuosiuose Kaveri, Kabini ir Tamesh hibridiniuose procesoriuose.</p>
<p><img src="http://technews.lt/upload/amd_fad2012_cr01.jpg" /></p>
<p><img src="http://technews.lt/upload/amd_fad2012_cr02.jpg" /></p>
<p><img src="http://technews.lt/upload/amd_fad2012_cr03.jpg" /></p>
<p><img src="http://technews.lt/upload/amd_fad2012_cr04.jpg" /></p>
