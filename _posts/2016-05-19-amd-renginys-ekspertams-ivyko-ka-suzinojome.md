---
layout: post
status: publish
published: true
title: AMD renginys ekspertams įvyko, ką sužinojome?
author:
  display_name: Mindaugas Klumbis
  login: Katonas
  email: katonasf1@yahoo.com
  url: ''
author_login: Katonas
author_email: katonasf1@yahoo.com
wordpress_id: 20584
wordpress_url: http://www.technews.lt/portal/?p=20584
date: '2016-05-19 09:42:16 +0300'
date_gmt: '2016-05-19 06:42:16 +0300'
categories:
- Naujienos
---
<p>Vakar įvyko ekspertams skirtas AMD renginys. Kompanija žadėjo, kad jo metu bus pažvelgta į „Polaris“ iš arčiau, bet kaip dažnai būna su AMD, kompanija labai šykščiai dalinasi informacija apie naujus produktus ir viską pateikia gan abstrakčiai.</p>
<p>Renginio metu AMD visgi netylėjo ir pareiškė, kad jau artimiausiomis savaitėmis ar mėnesiais išvysime tiek pačios AMD kurtas, tiek partnerių patobulintas „Polaris“ vaizdo plokštes.</p>
<p>Kompanija teigia, kad pagrindinė „Polaris“ architektūros savybė yra asinchroninis apdorojimas, leidžiantis efektyviai išnaudoti grafikos procesoriaus resursus, naudojant DirectX 12 ar Vulkan API. AMD teigia, jog bus labai agresyvūs ir stengsis, kad šią savybę galėtų išnaudoti kuo daugiau dabar kuriamų žaidimų.</p>
<p>„Polaris“ taip pat gebės atlikti aparatinį H.265 video apdorojimą bei palaikys 10 bit dekodavimą.</p>
<p>Kaip ir buvo galima tikėtis, apie būsimų vaizdo plokščių spartą kompanija šnekėti nelabai norėjo, tik pasakė, kad jie sugebėjo išspausti daugiau spartos iš kiekvieno tranzistoriaus nei seniau ne tik naujesnio techproceso dėka, bet ir pasitelkiant įvairias architektūrines optimizacijas.</p>
<p>Paklausus kompanijos apie būsimų vaizdo plokščių energetinį efektyvumą buvo atskleista, kad rinkoje bus siūloma įvairaus dizaino produktų. Vieni pasižymės didesniu energetiniu efektyvumu, kiti - mažesniu.</p>
<p>Įdomu, kad AMD užsiminė, jog partneriai turės laisvas rankas modifikuoti „Polaris“ dažnius kaip jiems patinka, taip išspaudžiant iš lustų „visas sultis“.</p>
<p><a href="http://www.technews.lt/portal/wp-content/uploads/2016/04/AMD-Polaris-Architecture-Block-Diagram.jpg"><img class="alignnone wp-image-19430 size-full" src="http://www.technews.lt/portal/wp-content/uploads/2016/04/AMD-Polaris-Architecture-Block-Diagram.jpg" alt="AMD-Polaris-Architecture-Block-Diagram" width="1340" height="618" /></a></p>
