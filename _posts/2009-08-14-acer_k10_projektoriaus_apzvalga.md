---
layout: post
status: publish
published: true
title: Acer K10 projektoriaus apžvalga
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3903
wordpress_url: http://localhost/site/new/acer_k10_projektoriaus_apzvalga/
date: '2009-08-14 23:13:36 +0300'
date_gmt: '2009-08-14 23:13:36 +0300'
categories:
- Multimedia įrenginiai
- Apžvalgos
---

<p>Turbūt retas mūsų kada nors buvo susimąstęs, kad projektoriai gali būti ne tik pagalbininkai ofise ar švietimo įstaigose, tačiau puikiai pasitarnauti ir namuose. Tuo aš bandysiu įsitikinti šiandien, mėgindamas mažiausią projektorių <i>Acer</i> produktų linijoje (ir apskritai vieną mažiausių rinkoje), kurios <i>Aspire One</i> jau buvo <a class="ns" href=" http://technews.lt/tekstas/Acer_Aspire_One_A110L_apzvalga.html;;">apžvelgtas</a> ir <a class="ns" href=" http://www.technews.lt/tekstas/Baigesi_Technewslt_konkursas,_aiskus_Acer_Aspire_One_laimetojas_.html;;">padovanotas</a>. Tai <i>K10</i> modelis, apšvietimui naudojantis ne įprasto tipo lempą, tačiau LED. Apžvalgoje ne tik įvertinsiu produkto patogumą, tačiau ir vaizdo kokybę bei kitas ypatybes. Malonaus skaitymo ir tikiuosi, kad ši ganėtinai neįprasta apžvalga ne tik bus įdomi, tačiau ir pravers.</p>
<p><i>Turinys:</i><br />
<br /><b>Apie Acer</b><br />
<br /><b>Pakuotė</b><br />
<br /><b>Specifikacijos</b><br />
<br /><b>Projektoriaus savybės ir naudojimas</b><br />
<br /><b>Išvados</b></p>
<p><b>Apie Acer</b></p>
<p><i>Acer Inc.</i> - tai 1976 metais Hsinchu mieste įkurta bendrovė, veikusi kaip elektronikos įrenginių distributorius. Įdomu tai, kad pirmus vienuolika metų ji vadinosi <i>Multitech</i> ir tik 1987 buvo pervadinta į <i>Acer</i>. Įdomu ir tai, kad pradinis jos kapitalas siekė vos 25 000 JAV dolerių. 1997-iais firma įsigijo <i>Texas Instruments</i> kompanijos dalį, užsiimančią produktų mobiliems įrenginiams kūrimu. 2007-iais kompanija pranešė apie planus įsigyti kompiuterių gamintoją <i>Gateway</i>, o 2008-iais nusipirko 75 procentus <i>Packard Bell</i> akcijų. Dabar <i>Acer</i> yra didžiausia pasaulyje nešiojamųjų kompiuterių gamintoja ir trečia pagal bendrą parduodamų kompiuterių skaičių.<br />
<br /><b>Pakuotė</b></p>
<p><a class="ns" href="http://svarke.technews.lt/acerk10/4.jpg">
<div class="imgright"><img src=" http://svarke.technews.lt/acerk10/s/4.jpg"  /></div>
<p></a> <a class="ns" href=" http://svarke.technews.lt/acerk10/1.jpg"><br /><img src=" http://svarke.technews.lt/acerk10/s/1.jpg" /><br /></a></p>
<p><a class="ns" href="http://svarke.technews.lt/acerk10/3.jpg">
<div class="imgright"><img src=" http://svarke.technews.lt/acerk10/s/3.jpg"  /></div>
<p></a> <a class="ns" href=" http://svarke.technews.lt/acerk10/2.jpg"><br /><img src=" http://svarke.technews.lt/acerk10/s/2.jpg" /><br /></a></p>
<p><i>K10</i> pakuotė labai primena seniau apžvelgto <i>Aspire One</i> dėžutę. Turint galvoje, kad viduje yra projektorius, ji atrodo maža ir yra maždaug tokio dydžio, kaip aukštesnės klasės analogiškas gaminys. Priekyje matome projektoriaus nuotrauką, keletą specifikacijų bei produkto pavadinimą. Šone – tos pačios specifikacijos bei keletas perspėjimų, o kitame informacija apie tai, kokios technologijos naudojamos projektoriuje. </p>
<p><a class="ns" href="http://svarke.technews.lt/acerk10/5.jpg">
<div class="imgright"><img src=" http://svarke.technews.lt/acerk10/s/5.jpg"  /></div>
<p></a> <a class="ns" href=" http://svarke.technews.lt/acerk10/6.jpg"><br /><img src=" http://svarke.technews.lt/acerk10/s/6.jpg" /><br /></a><br />
<br /><a class="ns" href="http://svarke.technews.lt/acerk10/7.jpg">
<div class="imgright"><img src=" http://svarke.technews.lt/acerk10/s/7.jpg"  /></div>
<p></a> <a class="ns" href=" http://svarke.technews.lt/acerk10/8.jpg"><br /><img src=" http://svarke.technews.lt/acerk10/s/8.jpg" /><br /></a></p>
<p>Atidarę pakuotę rasime vartotojo vadovą popieriuje ir kompaktiniame diske, <i>Acer</i> atstovybių sąrašą, garantijos knygelę ir trumpą aprašymą, kaip pradėti darbą su <i>K10</i>. Kitoje pakuotės dalyje radome D-Sub kabelį prijungti kompiuteriui prie projektoriaus, kompozicinį Video laidą kitiems šaltiniams, maitinimo kabelį trišakiams ir dvišakiams elektros lizdams ir maitinimo šaltinį, kuris yra atskirtas nuo paties projektoriaus. Pastarasis yra įdėtas į maišelį ir malonaus pluošto minkštą dėkliuką nešiojimuisi.</p>
<p><a class="ns" href="http://svarke.technews.lt/acerk10/9.jpg">
<div class="imgright"><img src=" http://svarke.technews.lt/acerk10/s/9.jpg"  /></div>
<p></a> <a class="ns" href="http://svarke.technews.lt/acerk10/10.jpg"><br /><img src="http://svarke.technews.lt/acerk10/s/10.jpg" /><br /></a></p>
<p><b>Specifikacijos</b></p>
<p><img src="http://svarke.technews.lt/acerk10/specifikacijos.PNG" /></p>
<p><b>Projektorius</b><br />
<br />Kaip jau ir minėjau pačioje apžvalgos pradžioje – <i>K10</i> pretenduoja būti vienu iš mažiausių projektorių rinkoje – jo matmenys yra 12,7 x 12,2 x 4,85 cm, o masė – 540 gramų. Delno dydžio <i>Acer</i> projektorius (ypač tai akcentuojama oficialiose nuotraukose ir pranešimuose) yra skirtas ne nuolatinei darbo vietai, o pastoviam pernešimui iš vienos vietos į kitą. Tam ir yra skirtas komplekte pridėtas dėkliukas, tačiau nepamirškime, kad kažkur vis tik teks laikyti maitinimo šaltinį ir vaizdo kabelius. Maždaug trijų-keturių kompaktinių diskų dėžučių dydžio <i>K10</i> yra maždaug du, o lyginant su dar didesniais analogais ir tris kartus mažesnis.</p>
<p>Visas projektoriaus korpusas yra pagamintas iš plastiko – viršutinė dalis iš blizgaus juodos spalvos ir smarkiai besitepančio ir dulkes pritraukiančio paviršiaus, o šonai ir apačia – iš tokios pat spalvos, tačiau matinės plastmasės. <i>K10</i> dizainas niekuo neišsiskiria iš kitų standartinių projektorių – tai tik lyg sumažintas variantas. Gamintojas apsiėjo be dangtelio lęšiui nuo dulkių, todėl mums belieka tikėtis, kad jis praėjus kuriam laikui neapsineš ir negadins vaizdo kokybės. Viršuje randame valdiklį lęšiui fokusuoti, įjungimui bei vaizdo šaltinių patikrinimui, meniu iškvietimo ir keturių krypčių naršymui skirtus mygtukus. Visi jie, išskyrus įjungimo, spaudžiasi gana lengvai. </p>
<p><a class="ns" href="http://svarke.technews.lt/acerk10/11.jpg">
<div class="imgright"><img src=" http://svarke.technews.lt/acerk10/s/11.jpg"  /></div>
<p></a> <a class="ns" href=" http://svarke.technews.lt/acerk10/12.jpg"><br /><img src=" http://svarke.technews.lt/acerk10/s/12.jpg" /><br /></a></p>
<p>Priekinėje dalyje – <i>Acer</i> logotipas, lęšis ir mažas ventiliatoriukas, pro kurį yra išpučiamas karštas oras. Abiejuose šonuose tėra įstrižos plastiko juostos ir kvadrato formos angos, pro kurias sklinda oras komponentų aušinimui. Štai gale – visa tai, kas būtina <i>K10</i> veikimui – čia be maitinimo jungties rasime ir D-Sub bei geltonąjį RCA lizdus bei <i>Kensington</i> užraktą saugantį nuo ilgapirščių. Komplekte pridedami vaizdo kabėliai tėra 1 m ilgio, todėl iš esmės juos be ilginimo galėsime naudoti tik su nešiojamaisiais kompiuteriais. Maitinimo kabelis yra labai ilgas ir gali būti pakeistas bet kurio Acer nešiojamojo kompiuterio analogu.</p>
<p><a class="ns" href="http://svarke.technews.lt/acerk10/13.jpg">
<div class="imgright"><img src=" http://svarke.technews.lt/acerk10/s/13.jpg"  /></div>
<p></a> <a class="ns" href="http://svarke.technews.lt/acerk10/14.jpg"><br /><img src="http://svarke.technews.lt/acerk10/s/14.jpg" /><br /></a></p>
<p><a class="ns" href="http://svarke.technews.lt/acerk10/15.jpg"><br /><img src="http://svarke.technews.lt/acerk10/s/15.jpg" /><br /></a></p>
<p>Jei įdėmiai apžiūrėjote specifikacijų lentelę, pastebėjote, kad <i>K10</i> turi labai neįprastą „įgimtą“ raišką, siekiančią 858 horizontalių ir 600 vertikalių pikselių. Akivaizdu, kad tai neatitinka, nei 4:3, nei 16:10 ar tuo labiau 16:9 kraštinių santykio standarto. Tačiau mes be problemų galėsime matyti 800x600, t.y. SVGA vaizdą. Žinoma, yra palaikoma ir 1280x1024 ar 1440x900 rezoliuciją, tačiau ji bus sumažinama iki tokios, kokią geba rodyti projektorius. Galima pasirinkti ir 16:9 standartą, kas leis matyti plačiaekranį vaizdą, tačiau, žinoma, daugiau nei 858 horizontalių taškų mes neturėsime.</p>
<p>Nors ir 100 ANSI liumenų ryškumas atrodytų labai mažas, tačiau lyginant su biznio klasės projektoriumi, turinčiu 2000 liumenų ryškumą, pastarasis tikrai negali suteikti 20 kartų ryškesnio vaizdo. Paskaičiavus pagal logaritminę funkciją, mes gauname maždaug 60 proc. mažesnį ryškumą. Vaizdo kontrastas siekia 2000:1, o spalvų skaičius – 16,7 milijono. Arčiausiai nuo sienos ar kito paviršiaus, ant kurio bus projektuojamas vaizdas, <i>K10</i> gali būti laikomas 61 cm, o toliausiai – 2,41 m atstumu. Tai leidžia suprojektuoti nuo 35 iki 152 cm vaizdą. Patraukus jį dar toliau, vaizdą dar bus galima sufokusuoti, tačiau vaizdo kokybė bus smarkiai suprastėjusi ir neleis mėgautis kokybišku vaizdu.</p>
<p><a class="ns" href="http://svarke.technews.lt/acerk10/19.jpg">
<div class="imgright"><img src=" http://svarke.technews.lt/acerk10/s/19.jpg"  /></div>
<p></a> <a class="ns" href="http://svarke.technews.lt/acerk10/20.jpg"><br /><img src="http://svarke.technews.lt/acerk10/s/20.jpg" /><br /></a></p>
<p>Pagal gamintojo duomenis, LED lempą naudojantis <i>K10</i> budėjimo režimu sunaudoja 1 vatą, o darbo – 55 W elektros energijos, o tai yra tikrai neprasti rezultatai, ypač lyginant su skystųjų kristalų ir ypač plazminiais ekranais. Kaip bebūtų, lyginant su tais pačiais vaizdą rodančiais gaminiais, projektorius jiems labai smarkiai nusileidžia ryškumu – naudodami <i>K10</i>, net ir debesuotą vasaros dieną su dieninėmis užuolaidomis vargiai galėjome įžiūrėti tamsesnes detales projektuojamame vaizde. Norint to išvengti, tenka pasinaudoti žaliuzėmis, neperšviečiamomis užuolaidomis ar kitomis priemonėmis, kad dieną galėtume be nepatogumų žiūrėti filmą ar kitą vaizdinę informaciją.</p>
<p><a class="ns" href="http://svarke.technews.lt/acerk10/16.jpg"><br /><img src="http://svarke.technews.lt/acerk10/s/16.jpg" /><br /></a></p>
<p>Visgi aš negalėjau būti nepatenkintas šiuo projektoriumi vėlyvais vakarais ar naktį, kai saulė visiškai nusileidusi. Nepaisant mažo ir nelabai garsaus <i>K10</i>, tačiau skleidžiančio mažo skersmens aušintuvams būdingą nemalonų aukšto dažnio garsą ventiliatoriaus, šis projektorius leidžia namie jaustis, kaip kino teatre ir suteikia tam visas galimybės. Tamsioje patalpoje lempos sukuriamo ryškumo pakanka visiškai, o spalvos yra atkuriamos labai tikroviškai. </p>
<p>Tvirtam pastatymui ant paviršiaus apatinėje dalyje yra du guminiai elementai gale, o priekyje – reguliuojamo aukščio laikiklis, leidžiantis pasirinkti, kokiame aukštyje bus projektuojamas vaizdas. Maksimalus nuokrypis gali siekti 40 laipsnių – tokį vaizdą projektorius dar sugebės rodyti neiškreipdamas. Puiki savybė, kurios nerasime didesniuosiuose analoguose, yra fotoaparatams ir kameroms būdinga vieta tvirtinti trikojus – taip <i>K10</i> galėsite pritaikyti savo kameros trikojį – tai padariau ir aš įvertindamas šią puikią savybę.</p>
<p><a class="ns" href="http://svarke.technews.lt/acerk10/21.jpg">
<div class="imgright"><img src=" http://svarke.technews.lt/acerk10/s/21.jpg"  /></div>
<p></a> <a class="ns" href="http://svarke.technews.lt/acerk10/22.jpg"><br /><img src="http://svarke.technews.lt/acerk10/s/22.jpg" /><br /></a><br />
<br /><a class="ns" href="http://svarke.technews.lt/acerk10/23.jpg"><br /><img src="http://svarke.technews.lt/acerk10/s/23.jpg" /><br /></a></p>
<p><i>K10</i> darbui parengt labai paprasta – viskas ką mums reikia padaryti, tai prijungti maitinimo kabelį prie projektoriaus, įsitikinti, kad turime bent vieną iš šaltinių (D-Sub arba Video) ir paspausti įjungimo mygtuką. Gali būti, kad teks reguliuoti papildomų išvesčių veiklą mūsų vaizdo šaltinyje, tačiau tai yra labai paprasta, jei su tuo buvote susidūrę nors kartą. Ir štai – projektoriaus raiškai pritaikytas vaizdas jau rodomas – mes galime pradėti savo kino seansą ar prezentaciją. Tai, žinoma, nelabai stebina, nes dauguma dabartinių projektorių yra tokie pat draugiški vartotojui.</p>
<p><a class="ns" href="http://svarke.technews.lt/acerk10/17.jpg">
<div class="imgright"><img src=" http://svarke.technews.lt/acerk10/s/17.jpg"  /></div>
<p></a> <a class="ns" href="http://svarke.technews.lt/acerk10/18.jpg"><br /><img src="http://svarke.technews.lt/acerk10/s/18.jpg" /><br /></a></p>
<p>Meniu yra keturios skiltys, kurias ir aptarsime. Pirmojoje reguliuojame spalvas, čia rasime ir įgimtus nustatymus, tarp kurių – standartinis, video peržiūros, mokyklinės lentos, šviesus bei du rankiniu būdu išsaugojami vartotojo režimai. Antra skiltis – vaizdo rodymo opcijos – čia nustatome, kaip vaizdas bus projektuojamas – įprastai, apverstas, veidrodiniu principu arba kartu ir kaip veidrodyje, ir apverstas. Čia galime pasirinkti ir įstrižainių santykį, vaizdo nuokrypį bei dar kelis pasirinkimus. Likusiose dalyje - meniu ir naudojimo nustatymai bei kalbos pasirinkimas.</p>
<p><b>Išvados</b></p>
<p>Nepaisant kritikuojamo nedidelio ryškumo, K10 suteikia galimybę turėti mažai vietos užimantį, vėsų ir taupų kino teatrą namuose. Visgi žiūrint fimus aukšto dažnio triukšmas kiek erzina. Be namų vartotojų kita, galbūt net didesnė pirkėjų dalis bus verslo klasės atstovai, ieškantys portabilaus projektoriaus prezentacijoms. Nepaisant kainos, kuri siekia 1500 litų ir yra ne ką mažesnė už didesnių analogų, šis projektorius suteikia viską, ko reikia ne pačiam reikliausiam vartotojui. <i>Acer K10</i> – tai vienas iš tų įrenginių, kurie nors ir turi trūkumų, tačiau sugeba kažkuo labai patraukti vartotoją, įskaitant ir mane.<br /></p>
