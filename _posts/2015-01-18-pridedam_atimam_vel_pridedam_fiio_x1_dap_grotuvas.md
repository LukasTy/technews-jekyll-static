---
layout: post
status: publish
published: true
title: 'Pridedam, atimam, vėl pridedam: „FiiO X1“ DAP grotuvas'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8413
wordpress_url: http://localhost/site/new/pridedam_atimam_vel_pridedam_fiio_x1_dap_grotuvas/
date: '2015-01-18 14:59:23 +0200'
date_gmt: '2015-01-18 14:59:23 +0200'
categories:
- Multimedia įrenginiai
- Apžvalgos
---
<p style="text-align: justify;">Labai teigiamus įspūdžius palikusio „<a href="http://www.technews.lt/naujiena/n/a/fiio_x3_grotuvas_is_pilkos_silikonines_mases_istrauktas_pagarbos_vertas_garsas.html"><em>FiiO X3</em></a>“ DAP grotuvo reikalus galėjo sumenkinti nebent ne kiekvienam prieinama kaina - 200 eurų nešiojamam grotuvui gali skirti ne kiekvienas, todėl puikiai rinkos dėsnius išmanantys kinai žinojo, kad privalu išleisti vartotojo kišenei patrauklesnę prekę. Taip gimė X1 modelis. Besitikintys dvigubai pigesnio nešiojamo grotuvo turės nusivilti – „FiiO X1“ nėra dvigubai pigesnis už X3, tačiau mes kalbame apie labai viliojantį 45 procentų kainos sumažėjimą. Patikrinkime, ką ir ar daug „FiiO“ paaukojo vardan išankstinės galimybės vadinti X1 vienu patraukliausiu ultra - nešiojamųjų klasės skaitmeniniu grotuvu.</p>
<p style="text-align: center;"><img style="width: 520px; height: 371px;" src="http://technews.lt/userfiles/FiiOX1bothlogo.jpg" alt="" /></p>
<p>&nbsp;</p>
<p><strong>Pakuotė ir komplektacija</strong></p>
<p style="text-align: justify;">Standartiniu atveju „FiiO X1“ priklauso tik viena didžioji dėžutė. Iš šonų supanti apyrankė sportuojantiems (fiksuojama ant žasto) ir solidus odinis dėklas yra papildomi aksesuarai, kurie esant poreikiui gali būti įsigyti kartu su grotuvu.</p>
<p style="text-align: center;"><a href="http://technews.lt/userfiles/SAM_3340.jpg"><img style="width: 232px; height: 155px;" src="http://technews.lt/userfiles/SAM_3340.jpg" alt="" /></a><a href="http://technews.lt/userfiles/SAM_3341.jpg"><img style="width: 232px; height: 155px;" src="http://technews.lt/userfiles/SAM_3341.jpg" alt="" /></a></p>
<p style="text-align: center;"><a href="http://technews.lt/userfiles/SAM_3345.jpg"><img style="width: 468px; height: 312px;" src="http://technews.lt/userfiles/SAM_3345.jpg" alt="" /></a></p>
<p style="text-align: justify;">„FiiO X1“ jau iškart yra apvilktas silikoniniu dėklu ir turi ekraną saugančią plėvelę. Dvi tokios pat, kartu su mini USB kabeliu ir trumpu vartotojo gidu, yra įdėtos į dėžutę.</p>
<p style="text-align: center;"><a href="http://technews.lt/userfiles/SAM_3343.jpg"><img style="width: 468px; height: 312px;" src="http://technews.lt/userfiles/SAM_3343.jpg" alt="" /></a></p>
<p style="text-align: justify;">Staigmena. „FiiO“ sugalvojo praskaidrinti nuotaiką ir duoti papildomo darbo įsigijusiems X1 grotuvą. Pakuotėje radome trijų tipų „kamufliažus-odas“, kurie paverčia sidabro arba aukso spalvos grotuvą panašiu į:</p>
<p style="text-align: center;"><img style="width: 232px; height: 232px;" src="http://technews.lt/userfiles/FiiOX1withcamouflage.jpg" alt="" /><img style="width: 232px; height: 206px;" src="http://technews.lt/userfiles/FiiOX1withcamouflage(2).jpg" alt="" /></p>
<p>&nbsp;</p>
<p><strong>Konstrukcija ir specifikacijos </strong></p>
<p style="text-align: justify;">„FiiO X1“ korpusas yra vos vos platesnis, bet gerokai trumpesnis už X3. Skaitmeninio grotuvo išmatavimai siekia 57 (P) x 96,6 (I) x 14 (S) mm, taip padarant jį mažesniu už daugelio kišenių dažniausią lankytoją – cigarečių pakelį. Lyginant su vyresnėliu X3, sumažėjęs ir naujojo grotuvo svoris – nuo 122 iki 106 gramų. 16-os gramų skirtumas neatrodo didelis, tačiau to pakanka, kad ranka atskirtų, kuris DAP‘as yra lengvesnis, o kuris sunkesnis.</p>
<p style="text-align: center;"><a href="http://technews.lt/userfiles/SAM_3347.jpg"><img style="width: 232px; height: 155px;" src="http://technews.lt/userfiles/SAM_3347.jpg" alt="" /></a><a href="http://technews.lt/userfiles/SAM_3348.jpg"><img style="width: 232px; height: 155px;" src="http://technews.lt/userfiles/SAM_3348.jpg" alt="" /></a></p>
<p style="text-align: center;"><a href="http://technews.lt/userfiles/SAM_3351.jpg"><img style="width: 232px; height: 155px;" src="http://technews.lt/userfiles/SAM_3351.jpg" alt="" /></a><a href="http://technews.lt/userfiles/SAM_3350.jpg"><img style="width: 232px; height: 155px;" src="http://technews.lt/userfiles/SAM_3350.jpg" alt="" /></a></p>
<p style="text-align: justify;">„FiiO X1“ išorinę konstrukciją sudaro dviejų dalių aliuminio korpusas. Priekinėje dalyje dominuoja apvalios formos, tik nugarinei daliai suteikti kiek aštresni kampai tam, kad grotuvą būtų galima lengviau sučiupti pirštais. Sunku patikėti, kad X1 konstrukcija išvengė plastmasinių detalių, ko nepavyko padaryti X3-iam. Visgi tai nereiškia, kad X1 šioje sferoje yra neginčyjamai pranašesnis už vyresnįjį brolį. Ne vienas rankoje palaikęs abu grotuvus gali mesti repliką į X1 daržą, kad jis šiek tiek per lengvas ir turi didesnį trapumo įspūdį dėl plono aliuminio sluoksnio korpuse, tuo tarpu X3-ias rankoje jaučiasi solidžiau ir užtikrinčiau.</p>
<p style="text-align: justify;">„FiiO X1“ turi 2" TFT ekraną. Pagal išmatavimus ekranas yra identiškas X3 modeliui, tik čia jis pasuktas 90° kampu ir yra ilgesnis labiau į plotį nei į ilgį. Tai patvirtina ir rezoliucija: vietoje 240 x 320 turime 320 x 240. Žemiau ekrano išdėstyta šiuolaikiška grotuvo valdymo sistema. Ją sudaro labai smagūs liesti keturi šoniniai mygtukai, valdymo ratukas (angl. jog dial) ir jo centre esantis masyvus apvalus mygtukas, kuris paspaudimui yra kiek kietesnis ir spaudžiant skleidžia traškesį („click“ garsas). X1 taip pat turi mažytį LED indikatorių: raudona šviesa rodo, kad grotuvas kraunamas, žalia – yra pilnai įkrautas, o ryškiai mėlyna – jog yra įjungtas.</p>
<p style="text-align: center;"><a href="http://technews.lt/userfiles/SAM_3357.jpg"><img style="width: 232px; height: 155px;" src="http://technews.lt/userfiles/SAM_3357.jpg" alt="" /></a><a href="http://technews.lt/userfiles/SAM_3362.jpg"><img style="width: 232px; height: 155px;" src="http://technews.lt/userfiles/SAM_3362.jpg" alt="" /></a></p>
<p style="text-align: justify;">Dar viena netikėta staigmena. X1 korpuso krašte – dedikuoti garso stiprumo didinimo/mažinimo mygtukai – tai, ko tikrai pasigedome apžvelgdami X3 modelį. Šie mygtukai įrengti šiek tiek aukštesnėje pozicijoje už greta esantį įjungimo/išjungimo mygtuką. Žemiau jo – mažytis perkrovimo mygtukas, nors kažin ar jį galima vadinti mygtuku. Grotuvo perkrovimui prireiks į adatą panašios smulkmenos.</p>
<p style="text-align: center;"><a href="http://technews.lt/userfiles/SAM_3352.jpg"><img style="width: 232px; height: 155px;" src="http://technews.lt/userfiles/SAM_3352.jpg" alt="" /></a><a href="http://technews.lt/userfiles/SAM_3363.jpg"><img style="width: 232px; height: 155px;" src="http://technews.lt/userfiles/SAM_3363.jpg" alt="" /></a></p>
<p style="text-align: justify;">Grotuvui prijungti prie PC ar jo įkrovimui skirtas įprastas mini USB 2.0 lizdas. Priešingoje pusėje turime kombinuotą ausinių/linijinį išėjimo lizdą, kurio paskirtis reguliuojama per grotuvo vartotojo sąsają. Iki 128 GB talpos korteles palaikantis microSD lizdas privalės būti užpildytas – X1 neturi vartotojo reikmėms skirtos vidinės atminties, kaip ir koaksialinio išėjimo. Tai yra vieni iš esminių skirtumų lyginant su koaksialinį išėjimą turinčiu X3, kuriame buvo integruota 8 GB talpos atmintis.</p>
<p style="text-align: center;"><a href="http://technews.lt/userfiles/SAM_3355.jpg"><img style="width: 232px; height: 155px;" src="http://technews.lt/userfiles/SAM_3355.jpg" alt="" /></a><a href="http://technews.lt/userfiles/SAM_3356(1).jpg"><img style="width: 232px; height: 155px;" src="http://technews.lt/userfiles/SAM_3356(1).jpg" alt="" /></a></p>
<p style="text-align: center;"><a href="http://technews.lt/userfiles/SAM_3354(1).jpg"><img style="width: 232px; height: 155px;" src="http://technews.lt/userfiles/SAM_3354(1).jpg" alt="" /></a><a href="http://technews.lt/userfiles/SAM_3364.jpg"><img style="width: 232px; height: 155px;" src="http://technews.lt/userfiles/SAM_3364.jpg" alt="" /></a></p>
<p style="text-align: justify;">Lyginant su X3 modeliu palaikomų formatų sąrašas sumažėjo itin nežymiai – dingo tik DSD palaikymas ir sąraše išliko tokie populiarūs formatai, kaip MP3, FLAC, WMA, WAV, APE ir daugelis kitų. DAC‘o pareigą atlieka „Texas Instruments PCM5142“, o ausinių stiprintuvu pasirinktas „Intersil ISL28291“. Maksimali rekomenduojamų ausinių varža sumažėjo nuo 250 Ohm iki 100 Ohm.</p>
<p><a href="http://technews.lt/userfiles/FiiOX1specs.png"><img style="width: 520px; height: 335px;" src="http://technews.lt/userfiles/FiiOX1specs.png" alt="" /></a></p>
<p>&nbsp;</p>
<p><strong>Funkcionalumas</strong></p>
<p style="text-align: justify;">Grafinės vartotojo sąsajos galimybės išliko praktiškai nepakitusios. Pagrindiniame meniu turime penkis galimus pasirinkimus: „dabar groja“, „kategorija“, „failų pasirinkimas“, „grojimo nustatymai“ ir „sisteminiai nustatymai“. Šeštasis pasirinimas – mėgstamiausių dainų sąrašas – čia yra perkeltas į kategorijas, šalia subfolderių, kaip „grupės“, „žanrai“ ir pan. Navigacija po pagrindinį meniu gali būti vykdoma tiek ratuku, tiek ir žemiau jo esančiais dviem mygtukais. Nuo pasirinkimo priklausys kaip atrodys meniu išvaizda, kuri stipriai nepasikeičia.</p>
<p style="text-align: center;"><a href="http://technews.lt/userfiles/SAM_3400.jpg"><img style="width: 232px; height: 155px;" src="http://technews.lt/userfiles/SAM_3400.jpg" alt="" /></a><a href="http://technews.lt/userfiles/SAM_3401.jpg"><img style="width: 232px; height: 155px;" src="http://technews.lt/userfiles/SAM_3401.jpg" alt="" /></a></p>
<p style="text-align: center;"><a href="http://technews.lt/userfiles/SAM_3402.jpg"><img style="width: 232px; height: 155px;" src="http://technews.lt/userfiles/SAM_3402.jpg" alt="" /></a><a href="http://technews.lt/userfiles/SAM_3403.jpg"><img style="width: 232px; height: 155px;" src="http://technews.lt/userfiles/SAM_3403.jpg" alt="" /></a></p>
<p style="text-align: justify;">Judėti tarp vienu ar kitu būdu surūšiuotų dainų galima tiek naudojantis ratuku, tiek ir pirmyn/atgal mygtukais. Ši galimybė pranyksta įžengus į grojimo ir sisteminius nustatymus, kur navigacijai naudojamas tik ratukas. Tarp grojimo nustatymų radome iš esmės viską, ką siūlė X3: grojimo režimas, nepertraukiamo grojimo aktyvacija, maksimalus leistino garso stiprumas, dešinės/kairės pusių balansas, ekvalaizeris. Tai yra septynių juostų ekvalaizeris, turintis integruotus „rock“, „dance“ ir t.t. profilius. Verta paminėti, kad pastarąjį privalumą X3 modelis gavo tik su prieš porą savaičių išleistu FW 3.3 atnaujinimu. X1 neturi atskirų aukštų ir žemų dažnių reguliavimo parinkčių, ką turi X3, tačiau atsiradus septynių juostų ekvalaizeriui šis privalumas atrodo praradęs prasmę. Kertiniu X3 modelio privalumu, panašu, kad lieka galimybė sustiprinti į ausines pernešamo garso stiprumą. Šios funkcijos X1 neturi, todėl gamintojas rekomenduoja ne didesnės nei 100 omų varžos ausines.</p>
<p style="text-align: center;"><a href="http://technews.lt/userfiles/SAM_3405.jpg"><img style="width: 232px; height: 155px;" src="http://technews.lt/userfiles/SAM_3405.jpg" alt="" /></a><a href="http://technews.lt/userfiles/SAM_3407.jpg"><img style="width: 232px; height: 155px;" src="http://technews.lt/userfiles/SAM_3407.jpg" alt="" /></a></p>
<p style="text-align: justify;">Iš sisteminių nustatymų sekcijos vykdomas grojaraščio atnaujinimas, reguliuojamas ekrano ryškumo intensyvumas, nustatomas „output“ lizdo režimas. Aktyvavus linijinį išėjimą atsiranda galimybė prie X1 jungti atskirą stiprintuvą. Grotuvas išlaikė visas energijos taupymo funkcijas, kaip automatinis ekrano apšvietimo išsijungimas ar grotuvo išsijungimas užsitęsus budėjimo režimui. Palikta galimybė nustatyti automatinį įrenginio užmigimą po tam tikro laikotarpio. Grafinei vartotojo sąsajai priskirtos šešios skirtingos temos, kurių viena pasirenkama ratuko pagalba. Šiek tiek gaila, bet neradome ryškesnio atspalvio temos, kuri tiktų stipriai saule apšviestai aplinkai.</p>
<p style="text-align: center;"><a href="http://technews.lt/userfiles/SAM_3408.jpg"><img style="width: 232px; height: 155px;" src="http://technews.lt/userfiles/SAM_3408.jpg" alt="" /></a><a href="http://technews.lt/userfiles/SAM_3409.jpg"><img style="width: 232px; height: 155px;" src="http://technews.lt/userfiles/SAM_3409.jpg" alt="" /></a></p>
<p style="text-align: center;"><a href="http://technews.lt/userfiles/SAM_3410.jpg"><img style="width: 232px; height: 155px;" src="http://technews.lt/userfiles/SAM_3410.jpg" alt="" /></a><a href="http://technews.lt/userfiles/SAM_3412.jpg"><img style="width: 232px; height: 155px;" src="http://technews.lt/userfiles/SAM_3412.jpg" alt="" /></a></p>
<p>&nbsp;</p>
<p><strong>Naudojimasis</strong></p>
<p style="text-align: justify;">Vienas žymiausių pakitimų, pastebėtų realaus naudojimosi metu, tapo galimybė grojant dainai keisti grojimo režimą. Tam tereikia spustelti viršutinį kairėje pusėje esantį mygtuką. Vartotojas gauna galimybę ne tik greitai pakeisti grojimo režimą pvz. iš „repeat“ į „shuffle“, bet ir priskirti dainą į mėgiamiausių sąrašą. Tokios patogumo X3 modelis nesuteikia – reikia pasivaikščioti po meniu. Realiu laiku ekrane rodomas garso stiprumas, išėjimo režimas, ekvalaizerio būsena ir baterijos likutis. Lyginant su X3 modeliu, indikatorius sugraduotas ne į keturias, o į penkias padalas. Taip pat visą laiką degs pranešimas, informuojantis ar grotuvo microSD lizdas užpildytas ar ne.</p>
<p style="text-align: center;"><a href="http://technews.lt/userfiles/SAM_3415.jpg"><img style="width: 232px; height: 155px;" src="http://technews.lt/userfiles/SAM_3415.jpg" alt="" /></a><a href="http://technews.lt/userfiles/SAM_3404.jpg"><img style="width: 232px; height: 155px;" src="http://technews.lt/userfiles/SAM_3404.jpg" alt="" /></a></p>
<p style="text-align: justify;">Patogesnis pasirodė besantis ir grotuvo valdymas. Visi laurai atitenka pakeistam mygtukų išdėstymo dizainui. „FiiO X3“ pastrižai išdėstyti navigaciniai mygtukai neretai sukeldavo pasimetimą, X1 atveju – to nėra. Valdymas praktišai visiškai nereikalauja papildomo įpratimo, visi mygtukai yra taktiliškai smagūs tiek liesti, tiek spausti. Atskiro įvertinimo reikalauja navigacinis ratukas. Jis yra padengtas silikono sluoksniu, kuris pagerina ratuko lytėjimą. Mūsų skoniui, toks sprendimas nepasirodė prastas – pirštas ant ratuko neslysta ir sugrieba jį gana tvirtai. Tiesa, pats ratukas yra jautrus ir ne visados tiksliai įvykdo komandą. Pasukimai yra sugraduoti kas ~15 laipsnių. Dažniausiai pasukimas ratuku yra sėkmingas ir atlikta komanda atsispindi TFT ekranėlyje – peršokama į kitą nustatymo skiltį. Tačiau pasitaiko ir taip, kad pasukimas nėra fiksuojamas ir pasiliekama toje pačioje skiltyje. Problema egzistuoja tiek sukant ratuką pagal, tiek prieš laikrodžio rodyklę.</p>
<p style="text-align: justify;">X1 tebeturi tą patį žemesnės klasės 2“ TFT ekraną, kuris nemėgsta tiesioginių saulės spindulių, bet susidarė toks įspūdis, kad X1 tarsi palaiko 16 mln. spalvų prieš 8 mln. X3-iuke. Skirtumas pamatomas vos tik įjungus grotuvus ir  sulyginus jų prezentacinius logo – X1 spalvos švelnesnės ir matomų atspalvių kur kas daugiau. Visgi skaitmeninis grotuvas nėra televizorius, į  kurį bus nuolatos spoksoma, bet matomai „FiiO“ padirbėjo sukurdama labiau grafiškai išbaigtus profilius. Tačiau tai nėra tas ekrano bruožas, kuris nustebino labiausiai. X1 modelio ekranas turi pastebimai didesnius apžvalgos kampus iki kol kontrastas ir spalvų tonai pradeda keistis tiek verčiant grotuvą horizontaliai/vertikaliai, tiek į šonus. Sunkiai paaiškinamas skirtumas, kai abiems ekranams, pasak gamintojo, panaudota ta pati TFT (TN) matrica.</p>
<p style="text-align: center;"><a href="http://technews.lt/userfiles/SAM_3378.jpg"><img style="width: 232px; height: 155px;" src="http://technews.lt/userfiles/SAM_3378.jpg" alt="" /></a><a href="http://technews.lt/userfiles/SAM_3379.jpg"><img style="width: 232px; height: 155px;" src="http://technews.lt/userfiles/SAM_3379.jpg" alt="" /></a></p>
<p style="text-align: justify;">Nesame dideli gerbėjai to, kad ekranui perėjus į energijos taupymo režimą tampa nebeįmanoma peršokti į sekančią dainą ar atlikti kitą panašią funkciją, tačiau bent „FiiO“ nesumąstė užblokuoti garso stiprumo reguliavimo – grotuvo prikėlimas spustelėjus įjungimo mygtuką nėra reikalingas. Pats grotuvas elgiasi panašiai kaip ir X3 modelis – tarp tvarkingo dainų perjungimo reikia išlaikyti ~1 s tarpelius. Persukimo funkcija veikia tvarkingai ir klausytojas atsiduria toje vietoje, kur ir norėjo būti.</p>
<p>&nbsp;</p>
<p><strong>Garso reprodukcija </strong></p>
<p style="text-align: justify;">„FiiO X1“ turi polinkį į labai šiltą garsų reprodukciją ir neturi pastebimo polinkio labiau išskirti nė vienos iš trijų pagrindinių juostų. Kaip ir X3, X1 skamba neutraliai, tačiau pats skambesio tipas yra skirtingas. Ką tik pasakėme, kad X1 skamba šiltai ir tai yra pagrindinis bruožas, kuris formuoja skirtumą tarp X1 ir X3 skambesio. „FiiO X3“ grotuvo kuriamas garsas – labiau analitiškas, aštresnis, su kartais silpnai „užsidegančiais“ diskantais. Padėjus į šalį X3 ir iškart pasiklausius X1, atrodo, kad aukščiausias ruožas yra pernelyg prislopintas, tačiau padraugavus ilgiau supranti, jog švelnių bruožų diskantų lygis yra tinkamas. Skirtumas jaučiamas ir žemiausiame ruože. Lyginant su X3 grotuvu „FiiO X1“ žemų dažnių išraiška taip pat yra sušvelninta, jie mažiau gilūs. Tačiau tai nereiškia, kad X1 šioje srityje yra anemiškas. Bosas čia egzistuoja, tik jo šiek tiek mažiau. Pabandymui net iškeitėme 32 Ohm „Beyerdynamic T51“ nešiojamas ausines į namų aplinkai kur kas labiau pritaikytas 250 Ohm „Beyerdynamic DT990 Pro“. Atradimas toks, kad nors ir DT990 prašėsi atskiro stiprintuvo (reprodukcijos prasme), tačiau X1 buvo pajėgus užtikrinti pilnai tenkinantį garso stiprumo lygį. Priminsime, kad „FiiO“ rekomenduoja ne didesnės nei 100 Ohm varžos ausines.</p>
<p>&nbsp;</p>
<p><strong>Baterija </strong></p>
<p style="text-align: justify;">Su sieniniu pakrovėju pilnas „FiiO X1“ įkrovimas užtruko lygiai keturias valandas. Tikėjomės kiek trumpesnio įkrovimo laiko, nes lyginant su X3 modeliu ličio jonų baterijos talpa sumažinta nuo 3000 mAh iki 1700 mAh. Tikėtina, kad mūsų nepasitvirtinusiam spėjimui įtaką padarė ta ypatybė, jog krovimo metu X1 būna įsijungęs. Spustelėjus įjungimo mygtuką iš visą laiką ekrane rodomos krovimosi eigos vartotojas iškart įkeliamas į pagrindinį meniu – tai parodo, kad grotuvas yra įjungtas.</p>
<p style="text-align: justify;">Su aktyvuotu energijos taupymo režimu, kuomet ekranas išjungiamas, ir garso siprumu, kuris prilygo 60 padalų (maksimumas 100 padalų) „FiiO X1“ grodamas MP3 ir FLAC formatus sugebėjo iškęsti 14 valandų. Tai yra ypač geras rezultatas, įvertinus, kad 3000 mAh bateriją turintis X3 išsikvepia po 10-ies valandų. Aišku, naršymas po fonoteką ar net minimalus ekrano ryškumas sumažins darbinį laiką pora valandų, bet akivaizdu, kad X1 aparatinė įranga yra efektyvesnė.</p>
<p>&nbsp;</p>
<p><strong>Išvados</strong></p>
<p style="text-align: justify;">Bendrą skaitmeninio muzikos grotuvo visumą sudaro surinkimo kokybė, naudojimosi lengvumas, palaikomos funkcijos, baterijos tarnavimo laikas ir aišku Mis garso kokybė. Visi šie žodžiai paskirstyti po pastraipų pavadinimus ir praktiškai buvome įsitikinę, jog „FiiO“ iš visur vis ką nors po truputį atims įvertinus faktą, kad X1 modelis yra pakopa žemiau X3-iuko. Pasirodo – buvome neteisūs. Plika akimi matyti, kad X1 neteko koaksialinio lizdo, įjungus sužinome, kad muzikos kaupimui neturėsime integruotos atminties, grotuvas negali veikti kaip atskiras prie PC prijungtas USB DAC įrenginys, o iš specifikacijų sąrašo dingo DSD formato palaikymas, kuris nėra itin populiarus. Tačiau tuo pačiu paaiškėjo, kad X1 korpuso kokybė yra labai artima X3 modeliui ir surinkimas praktiškai nenukentėjo, jaunesnėlis gavo dedikuotus garso stiprumo valdymo mygtukus, kurių tikrai pasigedome bandydami X3, vis dar palaiko visus „lossless“ formatus, bet svarbiausiai dingo visas sudėtingumas valdant grotuvą. Dėl lygiagrečiai išdėstytų mygtukų nekyla jokių problemų naudotis grotuvu net jam esant silikoniniame dėkle ir nors iš X5 modelio pasiskolintas valdymo ratukas ne visada veikia tiksliai, jis įkvėpė naujam, bet šiek tiek apribotam judėjimo pagreičiui tiek meniu, tiek ir fonotekoje. Net ta pati vartotojo sąsaja tapo draugiškesnė ir siūlo patogesnį grojimo tipo parinkimą. Šiek tiek keista, bet pakitimų X1 naudai pastebėjome ir apžvelgiant grafinę vartotojo sąsajos dalį, kuri siūlo švelnesnes spalvas, pačiam ekranui išlaikant kur kas didesnius apžvalgos kampus, prieš pakintant spalvoms. „FiiO“ sako, kad X1 ir X3 dalinasi ta pačia TFT technologijos matrica, tačiau mums labiau atrodė, kad X1 kažkokiu tai būdu gavo labiau IPS primenančią matricą, kuri diegiama tik į „FiiO X5“.</p>
<p style="text-align: justify;">Ir svarbiausia dalis – muzikos reprodukcija. Atsižvelgus į tai, ką išgirdome pasinaudodami ne auksinėmis ausimis, X1 nėra stipriai atsilikęs nuo X3-iuko. „FiiO X1“ yra įspraustas į siauresnius rėmus, išraiška nėra tokia erdvi, tačiau šis grotuvas groja pastebimai šilčiau, viskas atliekama švelniau. „FiiO X3 savo ruožtu pasižymi sausesniu ir agresyvesniu skambesiu. Aštresnė išraiška padeda X3 modeliui išlaikyti didesnį detalumą, būti dinamiškesniu, gyvybingesniu ir tuo pačiu galbūt smagesniu klausymui, nes X1 kai kam gali pasirodyti per daug vienodai skambantis. „FiiO X3“ turi daugiau jėgos, žemieji yra minkštesni ir labiau sukontroliuoti, todėl X1 gali nepatenkinti atitinkamos muzikos žanrų mėgėjų. Nepaisant to, esame įsitikinę, kad prieš tai neklausius X3 modelio, niekaip nebus įmanoma nusivilti jaunesnėlio atliekamu darbu, ypač jei labiau traukia klasikinė muzika.</p>
<p style="text-align: justify;">Reziumuojant, pradedančiųjų klasei priskiriamas „FiiO X1“ už kiek daugiau nei 113 eurų duoda labai daug visose įmanomose srityse. Mūsų nuomone, „FiiO savo X3 grotuvą net pastatė į kiek pavojingą padėtį. Mažesnis, lengviau valdomas, taupesnis energijos atžvilgiu X1 nuo techniškai pažangesnio X3 modelio atsilieka ne taip jau ir žymiai. Turintiems užmirštą talpią microSD(HC) kortelę „FiiO X1“ turėtų tapti „no brainer“ pasirinkimu.</p>
<p style="text-align: center;"><img style="width: 200px; height: 200px;" src="http://technews.lt/userfiles/FiiOX1award_vectorized.png" alt="" /><img style="width: 200px; height: 200px;" src="http://technews.lt/userfiles/FiiOX1award(2)_vectorized.png" alt="" /></p>
<p style="text-align: center;">Padėka „FiiO“ atstovui Lietuvoje „<a href="http://www.ausines.com/"><em>UAB Audio guru</em></a>“</p>
