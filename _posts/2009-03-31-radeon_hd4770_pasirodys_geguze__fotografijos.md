---
layout: post
status: publish
published: true
title: Radeon HD 4770 pasirodys gegužę, fotografijos
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3355
wordpress_url: http://localhost/site/new/radeon_hd4770_pasirodys_geguze__fotografijos/
date: '2009-03-31 18:47:55 +0300'
date_gmt: '2009-03-31 18:47:55 +0300'
categories:
- Naujienos
---
<p>Manau visiems yra suprantama tai, kodėl <i>AMD/ATI</i> tandemas ypač didelį dėmesį skiria <i>Radeon HD 4890</i> grafiniam akseleratoriui, kuris turėtų pasirodyti jau visai greitai, tačiau šešėlyje kompanija ruošia dar vieną lygiai taip pat įdomų produktą – tai <i>Radeon HD 4700</i> serijos kūrinys. <i>AMD</i> jį apibūdina kaip „naują pavyzdį kainos ir spartos santykyje“ bei sako, kad jame darbuosis naujuoju 40 nm technologiniu procesu pagamintas <i>RV740</i> lustas, kuris, pagal išankstinius spartos rezultatus, iškels šią vaizdo plokštę į viršų jos klasėje.</p>
<p>Portalas <i>IT168.com</i> pademonstravo keletą paruoštų <i>AMD</i> prezentacinių skaidrių, kuriuose figūruoja artėjanti <i>Radeon HD 4700</i> serija. Skaidrėse daugiausiai kalbama apie jau mūsų minėtą šios serijos flagmaną <i>HD 4770</i>, kuris naudos minėtą <i>RV740</i> lustą. Kaip matome, vaizdo plokštės dizainas ganėtinai įprastas, o naudojamas aušintuvas primena matytą praėjusios kartos <i>HD 3870</i> vaizdo posistemyje. </p>
<p>Grafinė plokštė pasižymės <i>512 MB GDDR5</i> darbine atmintimi, kurią, matyt, <i>AMD</i> labai pamėgo, tačiau turės savo klasei būdingą mažą atminties pralaidą – 128 bitus. Tiesa, teigiama, jog tai suteikia tokią pačią bendrą pralaidą, kaip ir naudojant 256 bitų GDDR3 atmintį, nors naudoja mažiau energijos (dėl to, kad ją sudaro mažiau atminties lustų, nei GDDR3 atveju). Skaidrėse užsimenama ir apie kainas, kas rodo ganėtinai agresyvią kompanijos politiką. <i>HD 4770</i> starto metu turėtų kainuoti vos 100 „žalių“.</p>
<p>Tikimasi, kad šis kūrinys turėtų nurungti <i>Nvidia GeForce 9800GT</i> vaizdo plokštę bei pasiūlyti geresnį kainos/spartos, netgi energijos suvartojimo rodiklius. Vaizdo posistemis, beje, naudos vos 80 W energijos, o pasirodys gegužės 4 dieną.</p>
<p><img src="http://www.part.lt/img/3b8d21214defccad9adfa9497e0a14e7378.jpg" /></p>
<p><img src="http://www.part.lt/img/cb3e0913477fb553ef369bd59fabb233314.jpg" /></p>
<p><img src="http://www.part.lt/img/72dc4cc61784c49d39d13d4aa6fb3b29842.jpg" /></p>
