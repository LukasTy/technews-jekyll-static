---
layout: post
status: publish
published: true
title: Keturi branduoliai AMD Phenom II X2 procesoriuose
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3543
wordpress_url: http://localhost/site/new/keturi_branduoliai_amd_phenom_ii_x2_procesoriuose/
date: '2009-05-28 22:44:48 +0300'
date_gmt: '2009-05-28 22:44:48 +0300'
categories:
- Naujienos
---
<p>Atrakinamų branduolių istorija naujuose <i>AMD</i> procesoriuose vis dar tęsiasi. Anksčiau pranešėme, jog 45 nm 3 branduolių <i>Phenom II</i> procesoriuose kai kuriais atvejais galima įjungti papildomą branduolį. Taip pat rašėme, jog papildomus du branduolius galima <a class="ns" href="http://www.technews.lt/tekstas/Dvieju_branduoliu_Athlon_X2_7750_BE_galima_paversti_keturiu_branduoliu_procesoriumi.html;;">atrakinti</a>  ir senesniuose 65 nm <i>Phenom</i> modeliuose. Pasirodo, jog nauji <i>Phenom II</i> (<i>Callisto</i> kodinis pavadinimas) dviejų branduolių procesoriai taip pat turi tokią galimybę.</p>
<p>Bent jau taip skelbia <a class="ns" href="http://www.xtremesystems.org/forums/showthread.php?t=225698"><i>XtremeSystems</i></a> forumo narys leonarderman, kurio procesorius, nustačius <i>Advanced Clock Calibration</i> funkciją į Auto režimą, tapo visaverčiu keturių branduolių <i>Phenom</i> procesoriumi. Apie tai byloja tiek <i>CPU-Z</i> duomenys (procesorius atpažįstamas kaip <i>Phenom II X4 B50</i>), tiek <i>3D Mark</i> spartos rezultatai.</p>
<p>Tiksliai neaišku, ar daug tokių procesorių paklius į rinką oficialiai pristačius šiuos <i>Phenom II X2</i>. Kaip ir su ankstesniais modeliais, šis triukas gali ir nepavykti, kadangi kai kurių gaminių branduoliai gali būti ir pilnai neveikiantys. Visgi, jei pasirodys ir daugiau atsiliepimų apie tokias šių procesorių galimybes, greičiausiai nemažai pirkėjų susigundys išbandyti laimę ir nebrangų dviejų branduolių procesorių paversti dukart brangesniu modeliu.</p>
