---
layout: post
status: publish
published: true
title: MSI pristato Big Bang Trinergy pagrindinę plokštę
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4229
wordpress_url: http://localhost/site/new/msi_pristato_big_bang_trinergy_pagrindine_plokste/
date: '2009-10-29 15:31:56 +0200'
date_gmt: '2009-10-29 15:31:56 +0200'
categories:
- Naujienos
---
<p>Viena didžiausių pagrindinių plokščių gamintojų, <i>MSI</i>, šiandien pristatė naują <i>P55</i> pagrindinę plokštę <i>Core</i> i7 ir <i>i5</i> procesoriams su LGA1156 lizdu. <i>Big Bang Trinergy</i> yra entuziastams skirta plokštė su didele prievadų ir priedų gausa. Visgi ji neturi <i>Lucid Hydra</i> lusto, dėl kurio <i>Big Bang</i> plokštės buvo ypatingai laukiamos.</p>
<p><i>Lucid Hydra</i> lustą turinti <i>Big Bang Fuzion</i> pagrindinė plokštė, <a class="ns" href="http://www.msi.com/index.php?func=newsdesc&news_no=882">pasak <i>MSI</i></a>, pasirodys šių metų gale. Tuo tarpu <i>Big Bang Trinergy</i> turi <i>Nvidia NF200</i> lustą, leidžiantį naudoti iki trijų <i>Nvidia</i> plokščių <i>SLI</i> režime (x16+x8+x8).</p>
<p><i>Trinergy</i> turi du gigabitinius tinklo posistemius, 10 SATA2 jungčių bei 2 eSATA jungtis ir yra komplektuojama su 8 kanalų <i>QunatumWave</i> garso plokšte, palaikančia <i>Creative EAX 5.0</i> technologiją. Šioje plokštėje naudojami tik Hi-C tipo kondensatoriai, o procesoriaus maitinimui naudojama 8 fazių grandinė su Dr-MOS lustais. <i>Big Bang</i> bus komplektuojamos su <i>OC Dash Board</i> įrenginiu, leidžiančiu spartinti kompiuterį nesinaudojant BIOS ar papildoma programine įranga.</p>
<p>Plokštės specifikacijų sąraše sutinkame ir kitas savybes, kurias jau matėme ankstesnėse <i>MSI</i> plokštėse, tokias kaip <i>OC Genie</i> automatinio spartinimo technologiją, kontaktus įtampų matavimui, procesoriaus, lustų rinkinio bei atminties maitinimo fazių valdymą.</p>
<p>Visas plokštės specifikacijas galite rasti <a class="ns" href="http://www.msi.com/index.php?func=proddesc&maincat_no=1&cat2_no=170&prod_no=1938#">gamintojo</a> tinklapyje. Apie plokštės kainą neužsimenama, tačiau ji tikrai nebus maža ir turėtų lengvai peržengti 700 litų ribą.</p>
<p><img src="http://svarke.technews.lt/trinergy.jpg" /></p>
