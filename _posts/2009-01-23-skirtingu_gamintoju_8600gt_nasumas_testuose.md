---
layout: post
status: publish
published: true
title: Skirtingų gamintojų 8600GT našumas testuose
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 77
wordpress_url: http://localhost/site/new/skirtingu_gamintoju_8600gt_nasumas_testuose/
date: '2009-01-23 23:49:12 +0200'
date_gmt: '2009-01-23 23:49:12 +0200'
categories:
- Vaizdo plokštės
- Apžvalgos
---
<p>Šiandien į mano rankas papuolė keletas nebrangių vidurinės klasės <i>Nvidia Geforce 8600GT</i> vaizdo plokščių. Nusprendžiau pasidalinti su jumis savo testavimo rezultatais.</p>
<p><i>Geforce 8600GT</i> yra paremta 80nm <i>Nvidia G84</i> vaizdo procesoriumi. Šis vaizdo procesorius turi 32 Shader procesorius, 16 tekstūravimo vienetų (TMU) bei 8 ROP vienetus. Vaizdo procesorius su atmintine čia bendrauja 128 bitų pločio magistrale. <i>8600GT</i> palaiko aparatinę didelės raiškos video akseleraciją, <i>DirectX 10</i> technologiją, geba dirbti <i>SLI</i> režime. Standartiniai <i>8600GT</i> vaizdo procesoriaus ir atmintinės dažniai siekia atitinkamai 540 ir 1400 MHz, tačiau vaizdo plokščių gamintojai juos gali ir keisti.</p>
<p>Ilgai gumos netempsiu ir pasakysiu, kad plokštės testuotos tik sintetiniais <i>3D Mark 2005</i> ir <i>3D Mark 2006</i> testais. Nors toks testavimas ir nelabai padės išsiaiškinti kaip plokštėms seksis realiuose žaidimuose, tačiau tarpusavio palyginimui to pakaks. Žinoma, ateityje, jeigu pageidaus skaitytojai, bus galima išvysti ir kitokių testų. Taip pat turiu nuliūdinti ir visus spartintojus. Tiesiog pritrūko laiko kiekvienos vaizdo plokštės turbinimui ir maksimalių stabilių dažnių ieškojimui, todėl visi testai atlikti nekeičiant plokščių veikimo dažnių.</p>
<p>Pirmasis kandidatas pakliuvęs į mano rankas:</p>
<p> <b>Gigabyte 8600GT 512MB</b><br />
<br />Atminties kiekis:  512MB GDDR2<br />
<br />Vaizdo procesoriaus dažnis:  540MHz<br />
<br />Atminties dažnis:  1300MHz</p>
<p><img src="http://www.ipix.lt/out.php/i333090_giga.png" /></p>
<p>Kaip matosi nuotraukose, aušinimas pasyvus. Neslėpsiu, kad testų metu šios vaizdo plokštės radiatorius įkaisdavo tiek, jog ant jo praktiškai buvo galima kept kiaušinienę (aišku, lietuviai - nagingi žmonės, ir neabejoju, kad sumąstys, kaip prikonstruot prie jos vienokį ar kitokį ventiliatorių).</p>
<p>Sekantis <i>8600GT</i> modeliukas, dalyvavęs teste:<br />
<br /><b>ASUS GF 8600GT OC Gear</b><br />
<br />Atminties kiekis:  512MB GDDR3<br />
<br />Vaizdo procesoriaus dažnis:  540MHz<br />
<br />Atminties dažnis:  1400MHz</p>
<p><img src="http://www.ipix.lt/out.php/i333106_asus.png" /></p>
<p>Kaip ir visos <i>Asus</i> video plokštes taip ir ši įdėta į be galo didele dėžę, kurioje didesnę dalį užima porolonas.<br />
<br />Beje, prie jos pridėtas toks įdomus „įrenginukas“, kuris tvirtinasi korpuso 5.25“ nišoje ir teoriškai turėtų sukinėjant rankenėlę, kelti VGA dažnį. Su pagrindine plokšte jis jungiasi per USB portą. Kadangi, kaip jau minėjau, plokščių spartinimo potencialo nespėjau išbandyti, todėl ir <i>OC Gear</i> įrenginio praktiškai neišbandžiau.</p>
<p><img src="http://www.ipix.lt/out.php/i333096_asus2.png" /></p>
<p>Pati plokštė apsiginklavus firminiu <i>Asus</i> aušintuvu, kuris šiek tiek primena <i>Zalman</i> aušintuvus. Tik aušinimo plokštelės čia kiek storesnės. Galiu pasakyt tik tiek, jog laidas, einantis link ventiliatoriaus, turi tokią bjaurią savybę visada įsipainiot į aušintuvą.To pasekoje gali supleškėti ir visa vaizdo korta (kas jau buvo įvykę :)).</p>
<p><img src="http://www.ipix.lt/out.php/i333095_asus3.png" /></p>
<p>O dabar keletas Lietuvoje kiek mažiau žinomų firmų gaminių. Pažiūrėsim, kaip jie konkuruos kainos bei spartos santykiu su kitais gaminiais.</p>
<p>Viena iš jų yra <b>XFX GF 8600GT</b><br />
<br />Atminties kiekis:  256MB GDDR3<br />
<br />Vaizdo procesoriaus dažnis:  540MHz<br />
<br />Atminties dažnis:  1400MHz</p>
<p>Niekuo neišsiskirianti mažutė dėželė su kuklia ir tik reikalingiausia komplektacija. Tačiau vienas malonus niekutis vis dėlto yra. Tai užkabinama kortelė ant durų rankenos kaip viešbučiuose a la „netrukdykite, aš <i>geiminu</i> :).</p>
<p><img src="http://www.ipix.lt/out.php/i333091_xfx.png" /></p>
<p>Keliaujame toliau. Atradau dar įdomesnį modeliuką:<br />
<br /><b>INNOVISION Inno3D 8600GT</b><br />
<br />Atminties kiekis:  512MB GDDR2<br />
<br />Vaizdo procesoriaus dažnis:  540MHz<br />
<br />Atminties dažnis:  1000MHz</p>
<p>Dėžutė tokia maža, kad vos telpa pati vaizdo plokštė, jau nekalbant apie papildomus laidus (tačiau tai, kas priklauso, tikrai yra). Labai įdomi ir aušinimo sistema, primenanti <i>Radeon 9600</i> laikus.<br />
<br />Taip pat įdomus gamintojų sprendimas pridėt daugiau, bet lėtesnes GDDR2 atminties (pažiūrėsim, ar tai pasiteisins).</p>
<p><img src="http://www.ipix.lt/out.php/i333081_inno.png" /></p>
<p>Na ir paskutinis modelis, kurį radau jau baigdamas testuot paminėtas kortas, buvo:</p>
<p><b>Inno3D Geforce 8600 GT iChill</b><br />
<br />Atminties kiekis:  256MB GDDR3<br />
<br />Vaizdo procesoriaus dažnis:  620MHz<br />
<br />Atminties dažnis:  1800MHz</p>
<p>Na, nesumeluosiu pasakydamas, jog ji savo išvaizda išsiskyrė iš mano šiandien testuotų kortų. Ant dėžės šono puikavosi tokie užrašai (būtent mano dėmesį patraukė <i>Xstriker3</i> aušintuvas ir pakelti dažniai):</p>
<p><img src="http://www.ipix.lt/out.php/i333086_ichill.png" /></p>
<p>Pačios plokštės išvaizda daug žadanti. Pamatysim ar tai nėra optinė apgaulė.</p>
<p><img src="http://www.ipix.lt/out.php/i333085_ichill2.png" /></p>
<p>Pasukus šonu matosi, kad aušinimas paremtas dabar taip populiariais „heat pipe‘ais“:</p>
<p><img src="http://www.ipix.lt/out.php/i333082_ichill3.png" /></p>
<p>Na ką, dabar apie pačią testavimo sistemą.</p>
<p>Tiesą pasakius, pasirinkau pirmą pasitaikiusį kompiuterį.</p>
<p>Jo duomenis tokie:<br />
<br />Intel Core 2 duo E6750 2.66ghz, BOX aušintuvas;<br />
<br />Pagrindinė plokštė: Intel DP35DP;<br />
<br />Atmintis: A-Data 2gb ram 800mhz<br />
<br />Hdd: Seagate 250 GB 16MB 7200rpm;</p>
<p>Na, pirmą paleidau <i>Gigabyte</i> 3dmark05 (kaip ir sakiau, įkaito iki tiek, kad ranką ant jos radiatoriaus sunku buvo nulaikyt):</p>
<p><img src="http://www.ipix.lt/out.php/i333139_giga.PNG" /></p>
<p>Toliau, aišku, 3dmark06:</p>
<p><img src="http://www.ipix.lt/out.php/i333138_giga06.PNG" /></p>
<p>Na, rezultatai nėra labai geri, bet nėra ko per daug tikėtis iš pasyvaus aušinimo bei GDDR2.</p>
<p>Atėjo eilė <i>Inno3d 8600GT 512MB DDR2</i><br />
<br />Taigi 3dmark05:</p>
<p><img src="http://www.ipix.lt/out.php/i333137_inno05.PNG" /></p>
<p>Hm, pasirodė dar prasčiau nei <i>Gigabyte</i>. Dėl to daugiausiai įtakos greičiausiai turėjo tik 1000MHz plokštės atminties dažnis. Didesnė 512MB atmintis šiai plokštei čia, kaip matome, nepadėjo.</p>
<p>Bandom 3dmark06 ir matom, kad kuo toliau, tuo labiau atsiliekame nuo konkurentų <i>Gigabyte</i>:</p>
<p><img src="http://www.ipix.lt/out.php/i333120_inno06.png" /></p>
<p>Ką gi, metas išbandyt geresnes specifikacijas turinčias vaizdo plokštes. Pabandysime <i>XFX</i> firmos gaminį :</p>
<p><img src="http://www.ipix.lt/out.php/i333136_xfx05.PNG" /></p>
<p>Štai ir pasireiškia (nors ir nedaug) DDR3 pranašumas.</p>
<p>3dmark06:</p>
<p><img src="http://www.ipix.lt/out.php/i333129_xfx06.PNG" /></p>
<p>Gana neblogi, tačiau ir neįspūdingi rezultatai.</p>
<p>Nekantrauju pabandyt mūsų bandymų flagmaną <i>Asus</i>.<br />
<br />3Dmark05:</p>
<p><img src="http://www.ipix.lt/out.php/i333128_asus05.PNG" /></p>
<p>Ir ką mes matome? Ogi Asus pasirodė prasčiau negu <i>XFX</i> :) (iškart priminsiu, jog <i>Asus</i> buvo kartu su spartinimui skirtu įtaisu, kurio man išbandyt taip ir nepavyko, o tiksliau, nebuvo laiko. Gal jis būtų pasirodęs ir geriau).</p>
<p><img src="http://www.ipix.lt/out.php/i333126_asus06.PNG" /></p>
<p>3Dmark06, sakyčiau, visai prastai. Net pradėjau abejot, gal su tvarkyklėmis kas nors blogai (šitą dalyką pabandysiu išsiaiškint  kitą dieną).</p>
<p>Na ir įdomiausia istorija su „ant popieriaus“ greičiausia <i>Inno3d Ichill</i> vaizdo plokšte. Su parsiųstomis naujausiomis tvarkyklėmis ji 3dmark05 tesurinko ~4000 taškų, tačiau suinstaliavus jos “gimtąsias” tvarkykles, pasileido kaip mustangas per preriją &#61514; :</p>
<p><img src="http://www.ipix.lt/out.php/i333125_ichill05.PNG" /></p>
<p>Ir 3dmark06:</p>
<p><img src="http://www.ipix.lt/out.php/i333121_ichill06.png" /></p>
<p>O dabar siūlau tiems, kas planuoja pirkti panašias video kortas, pasižiūrėt kainos ir našumo santykį.</p>
<p>Išvadų nedarysiu - tai paliksiu jums. Aišku tik viena, jog GDDR2 kiekis neatsvers GDDR3 spartos.<br />
<br />Tai tiek šiam kartui. Laukiu atsiliepimų ir gerų atsiliepimų ir kritikos. Čia kaip ir pirma mano apžvalga, todėl, kaip sakoma, pirmas blynas gali būti prisvilęs :)</p>
<p></p>
