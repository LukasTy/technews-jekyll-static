---
layout: post
status: publish
published: true
title: Pasak Gartner, išlaidos IT turėtų augti
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4944
wordpress_url: http://localhost/site/new/pasak_gartner_islaidos_it_turetu_augti/
date: '2010-07-21 18:47:55 +0300'
date_gmt: '2010-07-21 18:47:55 +0300'
categories:
- Naujienos
---
<div class="imgright"><img src="http://t1.gstatic.com/images?q=tbn:T-Pp29WDhDf2jM:http://www.bankforeclosuressale.com/images/housing-market2.jpg"  /></div>
<p>Nors 2009-aisiais metais išlaidos informacinėms technologijoms pasauliniu mastu ženkliai mažėjo, pasaulinė tyrimų kompanija Gartner prognozuoja, kad pasibaigus šiems metams bus fiksuojamas išlaidų IT augimas. Pagrindiniai tai nulemsiantys veiksniai bus naujos kompiuterinės ir programinės įrangos įsigijimai.</p>
<p>Remiantis kompanijos Gartner prognoze, didžiausias augimas turėtų įvykti kompiuterinės įrangos segmente. Ten išlaidos turėtų išaugti 9,1 proc., lyginant su 2009 m. (nuo 334 iki 365 mlrd. JAV dol.). Antrasis pagal augimą – programinės įrangos segmentas, augsiantis 3,1 proc. (nuo 222 iki 229 mlrd. JAV dol.), trečias – IT paslaugų sektorius, augsiantis 2,9 proc. (nuo 763 iki 786 mlrd. JAV dol.).</p>
<p>Kaip teigia Microsoft LAR (Large Account Reseller) statusą turinčios tarptautinės IT bendrovės DPA programinė įranga vadovas Laurynas Truncė, pasaulinės prognozės tinka ir Lietuvos situacijai. „Akivaizdu, kad dėl prastos ekonominės situacijos mūsų šalyje pastaruosius porą metų išlaidos IT mažėjo. Privatus ir viešasis sektorius siekė, kad prieš tai pakilimo laikotarpiu atliktos investicijos į kompiuterinę įrangą atsipirktų, todėl didžioji dalis išlaidų buvo skiriama įvairių IT paslaugų, o ne aparatinės įrangos pirkimams. Tačiau šiais metais galima tikėtis, kad šios išlaidos bus didesnės dėl vienos priežasties: turimos IT infrastruktūros modernizacijos, sąlygotos migracijos į naująją Windows 7 sistemą.“, - prognozuoja L. Truncė.</p>
<p>Bendrovės DPA programinė įranga vadovas pabrėžia, kad tik praėjusiais metais debiutavusi Microsoft operacinė sistema Windows 7 jau turėjo teigiamos įtakos kompiuterių pardavimams. „Šiais metais verslo segmente galima tikėtis dar didesnių kompiuterinės įrangos pardavimų, tačiau ne vien dėl naujosios Windows 7 operacinės sistemos, tačiau ir dėl kitų naujų Microsoft produktų, tokių kaip biuro programinės įrangos paketai Office 2010, SharePoint 2010, naujų grafikos programų versijų ir kt.“, - sako bendrovės direktorius.</p>
<p>Jis priduria, kad verslo segmente, ypač didesnėse įmonėse, pastebima, kad išlaidos programinei įrangai didėja ir dėl neaudituojamo programinės įrangos licencijų skaičiaus – tokiu būdu organizacijos įsigyja žymiai daugiau licencijų nei joms paprastai reikia. Pasak eksperto, didesnių išlaidų ir įvairių permokų galima išvengti keliais būdais.</p>
<p>„IT infrastruktūros centralizacija, legalios programinės įrangos naudojimas, rezervinių informacijos kopijų kūrimas, patikima antivirusinė sistema bei organizacijos IT auditas – tai pagrindiniai būdai, padedantys išvengti nenumatytų ir papildomų išlaidų.“, - teigia L. Truncė.<br /></p>
