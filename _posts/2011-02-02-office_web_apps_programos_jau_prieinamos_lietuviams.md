---
layout: post
status: publish
published: true
title: Office Web Apps programos jau prieinamos lietuviams
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5498
wordpress_url: http://localhost/site/new/office_web_apps_programos_jau_prieinamos_lietuviams/
date: '2011-02-02 17:16:31 +0200'
date_gmt: '2011-02-02 17:16:31 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:dqMMrzkCxoiEhM:http://blog.karachicorner.com/blog-images/079/microsoft-office-2010-logo.png"  /></div>
<p>Nuo šiandien nemokamas Office Web Apps nuotolinių biuro programų paketas prieinamas visiems vartotojams Lietuvoje ir dar 150 šalių visame pasaulyje. Vartotojai, prisijungę prie Hotmail elektroninio pašto sistemos arba besinaudojantys nemokama duomenų saugykla Windows Live SkyDrive, gali laisvai  redaguoti, peržiūrėti ir dalintis Office failais tiesiai iš interneto naršyklės.</p>
<p>Nemokamomis Office Web Apps programomis vartotojai gali naudotis nepriklausomai nuo to, ar jie turi Office 2010 biuro programinę įrangą. Prisijungimui prie „Office Web Apps“ tereikia interneto ryšio ir aktyvios Hotmail arba Windwos Live SkyDrive saugyklos, kuri suteikia 25GB nemokamos vietos dokumentams ir nuotraukoms, paskyros. </p>
<p>„90 proc. dokumentų, kuriuos vartotojai talpina Windows Live SkyDrive saugyklose yra sukurti Office programomis, - sakė Microsoft Lietuva Windows produktų grupės vadovas Aleksandras Golod. – Dabar vartotojai gali redaguoti, peržiūrėti ir dalintis Word, Excel, PowerPoint ir OneNote failais tiesiai dokumentų saugykloje ar elektroninio pašto dėžutėje.“</p>
<p>Per šešis mėnesius nuo oficialaus starto Office Web Apps programomis jau naudojasi apie 30 mln. vartotojų. Patys vartotojai aktyviai dalyvauja Office Web Apps teikdami pasiūlymus ir pastabas programų tobulinimui.<br />
<br />Šiuo metu Microsoft yra gavusi daugiau nei 25 tūkst. atsiliepimų apie Office Web Apps biuro programų paketą. Atsižvelgiant į šiuos pasiūlymus yra diegiami atnaujinimai, patobulinimai ir naujos funkcijos. Pavyzdžiui, remiantis vartotojų atsiliepimais Office Web Apps programų pakete buvo įdiegta galimybė PowerPoint ir Excel dokumentus įkelti tiesiai į tinklaraštį ar tinklalapį. Be to buvo įdiegta galimybė Excel Web App programa kurti diagramas bei išplėsta ClipArt paveikslėlių galerija.</p>
<p>Dar praėjusių metų lapkričio mėnesį Microsoft pritaikė Office Web Apps programas Facebook socialiniam tinklui. Vartotojai, kurie naudojasi naująja Facebook žinučių sistema, gali peržiūrėti gautus Word, Excel ir PowerPoint failus tiesiai Facebook aplinkoje. Tokiu būdu galima lengviau dalintis informacija tarp vartotojų, kurie dokumentus kuria skirtingais formatais ar naudodamiesi skirtingomis operacinėmis sistemomis.</p>
<p>"Lengva Office dokumentų peržiūra per Facebook yra labai naudinga paslauga visiems socialinio tinklo vartotojams, kurių Lietuvoje turime per 800 tūkstančius. Su Office Web Apps programomis vartotojai net neturėdami Office 2010 programų kompiuteryje gali peržiūrėti draugų ar kolegų demonstruojamas prezentacijas, lenteles ar dokumentus. Tai didelė paspirtis patogiam informacijos dalinimuisi daugeliui jau įprastoje Facebook aplinkoje ir papildomos galimybės besinaudojantiems praėjusių metų lapkritį pristatyta asmeninių žinučių funkcija,“ – teigė Komunikacija Facebook‘e atstovas Vaidas Pilkauskas. </p>
<p>Microsoft taip pat pritaikė Office Web Apps programų paketą planšetiniams kompiuteriams ir išmaniesiems telefonams. Šiuo metu peržiūrėti Word, Excel ir PowerPoint dokumentus galima daugumoje išmaniųjų telefonų ir planšetinių kompiuterių. Redagavimo funkcijos kūrimas planšetiniams kompiuteriams šiuo metu svarstomas, o Office dokumentų redagavimo galimybės išmaniuosiuose telefonuose buvo atsakyta atsižvelgus į vartotojų atsiliepimus. Pagal apklausų rezultatus, vartotojai telefonus naudoja tik trumpiems užrašams, bet ne prezentacijų, dokumentų ar lentelių kūrimui.</p>
<p>Office Web Apps programos pirmą kartą pasirodė JAV, Kanados ir Airijos rinkose praėjusių metų birželio 7 dieną. Šiandien šis biuro programų paketas pristatomas Lietuvos ir dar 150 šalių vartotojams, o paskutinis etapas, kai Office Web Apps taps prieinamos visame pasaulyje, numatomas šių metų kovo mėnesį. </p>
