---
layout: post
status: publish
published: true
title: Pasirodė lietuviškas Microsoft Office 2010
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5160
wordpress_url: http://localhost/site/new/pasirode_lietuviskas_microsoft_office_2010/
date: '2010-10-13 19:29:00 +0300'
date_gmt: '2010-10-13 19:29:00 +0300'
categories:
- Naujienos
---
<div class="imgright"><img src="http://t0.gstatic.com/images?q=tbn:dqMMrzkCxoiEhM:http://blog.karachicorner.com/blog-images/079/microsoft-office-2010-logo.png"  /></div>
<p>Šią savaitę parduotuvių lentynas Lietuvoje pasiekė Microsoft paketas Office 2010 lietuvių kalba. Lietuvos rinkai buvo pritaikytos ne tik visos biuro programinės įrangos programos, bet ir nemokami darbo įrankiai internete Office 2010 Web Apps.</p>
<p>„Naujausios biuro programinės įrangos Office 2010 lokalizavimo Lietuvos rinkai darbai vyko sklandžiai ir lietuviškoji programų paketo versija parengta laiku. Lokalizavimo eigoje gavome daug atsiliepimų iš vartotojų, kurie labai prisidėjo kuriant galutinę lietuvišką Office 2010 versiją“, – sakė Microsoft produktų lokalizavimo grupės vadovas Vincentas Gadanis.</p>
<p>Lietuvių kalba pasirodė ir nuotolinio darbo programos internete Office 2010 Web Apps. Su šiomis nemokamomis programomis vartotojai gali produktyviai dirbti kompiuteryje neturėdami įdiegtų Office programų, tereikia turėti interneto ryšį.</p>
<p>Viena pagrindinių naujojo Office 2010 ypatybių – galimybė dirbti net trijose skirtingose aplinkose. Dabar vartotojai vienodai sparčiai gali pasiekti Office programas ir kurti dokumentus tiek kompiuteryje, tiek mobiliuoju telefonu ar tiesiog prisijungę per interneto naršyklę su Office Web Apps programomis. Programų kūrėjai didelį dėmesį skyrė ir bendravimui internete, socialiniuose tinkluose. Pavyzdžiui, Outlook 2010 programoje yra integruotas Outlook Social Connector, kuris visus srautus iš socialinių tinklų, Facebook ir kt., pateikia įprastoje elektroninio pašto programoje.</p>
<p>Office 2010 pilnas lokalizavimas užtrunka apie 3 mėnesius, prie lietuviškos versijos kūrimo dirbo 14 žmonių komanda. Palyginimui, rengiant ankstesnįjį Office 2007 biuro programų paketą, lokalizavimo darbai užtruko dvigubai ilgiau ir tęsėsi pusmetį po angliškos versijos pristatymo rinkai.<br /></p>
