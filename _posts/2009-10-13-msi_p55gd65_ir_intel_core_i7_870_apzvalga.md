---
layout: post
status: publish
published: true
title: MSI P55-GD65 ir Intel Core i7 870 apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4155
wordpress_url: http://localhost/site/new/msi_p55gd65_ir_intel_core_i7_870_apzvalga/
date: '2009-10-13 23:33:30 +0300'
date_gmt: '2009-10-13 23:33:30 +0300'
categories:
- Pagrindinės plokštės
- Apžvalgos
---
<p><i>Intel</i> gana ilgai nepristatė pigesnių stacionariems kompiuteriams skirtų <i>Nehalem</i> architektūra paremtų procesorių. Visgi rugsėjo 8 dieną oficialiai pristatyti pirmieji <i>Lynnfield</i> branduolį turintys Core i5 procesoriai ir tą pačią šerdį turintys <i>Core i7 800</i> serijos gaminiai. Mes taip pat gavome galimybę išbandyti sparčiausią iš naujųjų procesorių, <i>Core i7 870</i>, kartu su kompanijos <i>MSI P55-GD65</i> pagrindine plokšte.</p>
<p><b>Lynnfield - prieinami Nehalem procesoriai</b><br />
<br /><b>Naujasis Intel procesorių žymėjimas</b><br />
<br /><b>Intel P55</b><br />
<br /><b>MSI P55-GD65: pakuotė ir komplektacija</b><br />
<br /><b>Specifikacijos</b><br />
<br /><b>Plokštė</b><br />
<br /><b>BIOS</b><br />
<br /><b>Spartinimas</b><br />
<br /><b>Testai</b><br />
<br /><b>Išvados</b></p>
<p><b>Lynnfield - prieinami Nehalem procesoriai</b></p>
<p>Praeitų metų lapkričio mėnesio 17 dieną pasirodę <i>Intel Core i7</i> procesoriai pademonstravo, kad daugumoje spartos testų jiems lygių nėra. Be abejo, dėl tokio pranašumo ir pakankamai tvirtų <i>Core 2</i> serijos pozicijų gamintojas neketino ženkliai sumažinti šių gaminių kainos, tačiau beveik nuo <i>Core i7</i> pasirodymo buvo aišku, jog vėliau sulauksime ir pigesnių šios mikroarchitektūros procesorių. Šiam tikslui <i>Intel</i> sukūrė <i>Lynnfield</i>.</p>
<p>45 nm keturių branduolių šerdis yra ekonomiškesnis <i>Bloomfield</i> variantas. O ekonomiškesnis jis dėl bendros procesoriaus ir pagrindinės plokštės kainos. <i>Lynnfield</i> procesoriuje integruotas yra ne tik DDR3 atminties valdiklis (oficialus palaikomas maksimalus dažnis - iki 1333 MHz), kaip <i>Bloomfield</i> procesoriuje, tačiau ir PCI-E kontroleris, kurio vaidmenį LGA1366 sistemose atlieka <i>X58</i> šiaurinis tiltas. <i>Lynnfield</i> turi 16 PCI-E 2.0 linijų vaizdo plokščių prijungimui, kurias galima padalinti į 2 x 8, jeigu jungiamos dvi vaizdo plokštės. Tai dvigubai mažiau linijų, negu suteikia <i>X58</i>, tačiau tai visgi yra žemesnės klasės platforma, o tie kurie vis tiek nori naudoti trigubą <i>SLI</i> ar <i>Crossfire</i> su LGA1156 galės įsigyti ir brangesnes pagrindines plokštes su papildomu <i>NF200</i> lustu, kuris suteiks papildomas, arba tiksliau padalins esamas PCI-E linijas ir taip leis naudoti daugiau nei dvi vaizdo plokštes. Tačiau, tiesą sakant, kyla daug abejonių, ar tokios plokštės bus populiarios, kadangi LGA1156 platformos dauguma pirkėjų laukė būtent dėl mažesnės komponentų kainos. Dėl integruoto PCI-E valdiklio procesoriaus kristalo plotas siekia 296 mm2, kas yra netgi daugiau už <i>Bloomfield</i> kristalo plotą, todėl <i>Lynnfield</i> procesoriaus gamyba <i>Intel</i> atsieina netgi daugiau nei brangesnių <i>Core i7</i> procesorių. </p>
<p><i>Lynnfield</i> procesoriaus viduje greitiems duomenų mainams tarp vaizdo plokščių ir procesoriaus yra naudojama sparti <i>QPI</i> (Quick Path Interconnect) magistralė, kuri yra naudojama ir LGA1366 procesorių bendravimui su <i>X58</i> lustų rinkiniu. Kadangi visas šiaurinis tiltas jau yra perkeltas į patį procesorių, nėra didelio reikalo naudoti tokią sparčią magistralę procesoriaus sujungimui su lustų rinkiniu, kuris dabar iš esmės tėra pietinis tiltas, valdantis pagrindinės plokštės prievadus. O tam, daugumai atvejų pakanka ir 2 GB/s <i>Intel</i> panaudotos DMI magistralės. Kokiu atveju jos galėtų nepakakti? Paprastiems vartotojams tai greičiausiai netaikytina, tačiau RAID masyvas su keliais sparčiais SSD kaupikliais galėtų pasiglemžti nemažą dalį šios magistralės tiekiamo pralaidumo. Tačiau ir vėl tenka prisiminti, jog LGA1156 nėra LGA1366 ir kainuoja ne tiek daug.</p>
<p>Žvelgiant į procesoriaus spartinančiąją atmintį, pasikeitimų nematyti. Naujuose procesoriuose naudojami tie patys 32 kB L1 atminties instrukcijoms, kiekvienam iš keturių branduolių skirta po 256 kB antrojo lygio atminties, ir visi jie dalinasi dar 8 MB L3 atminties, kurioje dubliuojamas ir L2 atminties turinys. Tiesa, pasikeitimą matome ir žiūrėdami į atminties valdiklį, kuris iš trikanalio virto dvikanaliu. Tai, yra bene didžiausia spartos skirtumo tarp <i>Lynnfield</i> ir <i>Bloomfield</i> priežastis.</p>
<p>Rugsėjo 8 dieną <i>Intel</i> pristatė tris keturių branduolių procesorius su <i>Lynnfield</i> branduoliu, skirtus LGA1156 lizdui. Pirmasis jų yra pigiausias <i>Core i5 750</i>, veikiantis 2.66 GHz dažniu. Nuo likusių dviejų <i>Core i7 870</i> ir <i>860</i> procesorius skiriasi taktiniu dažniu, maksimaliu <i>Turbo Boost</i> dažniu ir svarbiausia, <i>Hyper-Threading</i> technologijos nepalaikymu. Ši technologija, pristatyta dar Pentium 4 laiku, leidžia kiekvieną fizinį procesoriaus branduolį padalinti į du loginius ir taip kai kuriais atvejais padidinti našumą daugiagijėse programose. <i>Nehalem</i> procesorių šeimoje atsirado ir naujas elementas - <i>Power Control Unit</i>. Tai naujas valdiklis, sukurtas siekiant kuo efektyviau naudoti energiją. Iš esmės ši procesoriaus dalis ir leidžia naudoti <i>Turbo Boost</i> technologiją. Ji leidžia kilstelti vieno ar kelių procesoriaus branduolių dažnį, priklausomai nuo atliekamos užduoties. Tiesa, tam įgyvendinti procesoriaus aušintuvas turi būti pajėgus išsklaidyti procesoriaus sukeliamą šilumą. Jeigu procesoriuje esantys jutikliai "mato", jog CPU aušintuvas nesusidoros su užduotimi, jo dažnis nėra didinamas.</p>
<p><i>Turbo Boost</i> leidžia didinti procesoriaus dažnį keliais žingsniais, padidinus procesoriaus daugiklį. Be abejo, maksimalus procesoriaus dažnis su <i>Turbo Boost</i> gali būti pasiektas veikiant programomis, kurios išnaudoja vieną procesoriaus branduolį. Tuomet kiti branduoliai yra išjungiami, o sumažėjus suvartojamam energijos kiekiui, likusiojo dažnis padidinamas. Reiktų pastebėti, jog <i>Turbo Boost</i> veikia ne tik su vienu branduoliu, tačiau ir su dviem, trim bei visais keturiais branduoliais.</p>
<p>Dėka to paties PCU (Power Control Unit) valdiklio, procesorius gali visiškai išjungti nenaudojamus branduolius ir eliminuoti nuostolius, susijusius su srovės nuotėkiu. EIST leidžia sumažinti nenaudojamų branduolių dažnį ir taip taupyti energiją. C1E būsenos palaikymas leidžia ramybės režime dirbančiam procesoriui naudoti mažiausiai energijos, sumažinant visų branduolių daugiklius, ir sumažinant procesoriaus šerdies įtampą. Visų trijų procesorių TDP reitingas siekia 95 W, o jų palyginimą galite rasti žemiau esančioje lentelėje.</p>
<p><img src="http://svarke.technews.lt/gd65/specs.png" /></p>
<p><b>Naujasis Intel procesorių žymėjimas</b></p>
<p>Pristačius <i>Core i7</i> dauguma nustebo dėl keisto procesoriaus ženklinimo, mat dauguma tikėjosi <i>Core 3</i> ar kito labiau su buvusia <i>Core 2</i> šeima susijusio vardo. Tačiau prieš kelis mėnesius <i>Intel</i> paaiškino, jog skaičius prie "i" yra ne serijos numeris, o spartos indeksas, ir pranešė, kad prekyboje be <i>Core i7</i> pasirodys ir silpnesni <i>Core i5</i> bei <i>Core i3</i> procesoriai. Patys <i>Intel</i> teigia, jog tai turėtų supaprastinti pasirinkimą vartotojams, tačiau realybėje tai praktiškai niekuo nesiskiria nuo ankstesnės žymėjimo sistemos. </p>
<p>Galbūt tai būtų buvę patogu, jeigu kiekviena i klasė naudotų skirtingus procesorių branduolius, tačiau dabar matome <i>Core i7</i> procesorius su <i>Bloomfield</i> ir su <i>Lynnfield</i> branduoliais. Nuo to, kurio tipo procesorių pasirinksite, priklausys ir tai, ar naudosite trijų kanalų atmintį ar tik dviejų bei tai, kokio tipo pagrindinę plokštę teks įsigyti, mat šie procesoriai naudoja kitą procesorių lizdą. Tai, be abejo, vėl įpareigoja <i>Intel</i> žymėti <i>Lynnfield</i> ir <i>Bloomfield</i> šerdis turinčius procesorius skirtingais serijų numeriais (šio atveju 9** ir 8**), ir taip mes vėl grįžtame prie painiavos paprastam vartotojui. Tai greičiausiai yra Intel marketingo skyriaus sprendimas, kurio dėka kompanija galbūt gali kiek brangiau pardavinėti <i>Lynnfield</i> procesorius su didesniu dažniu.</p>
<p><b>Core i7 870</b></p>
<p><a class="ns" href="http://svarke.technews.lt/gd65/25.jpg">
<div class="imgright"><img src="http://svarke.technews.lt/gd65/s/25.jpg"  /></div>
<p></a><a class="ns" href="http://svarke.technews.lt/gd65/26.jpg"><br /><img src="http://svarke.technews.lt/gd65/s/26.jpg" /><br /></a></p>
<p>Šiandien apžvelgiamas procesorius yra sparčiausias ir taip pat brangiausias Lynnfield šerdį turintis gaminys, kurio didmeninė kaina siekia 562 dolerius. Keturi šio procesoriaus branduoliai veikia 2,93 GHz dažniu, o <i>Turbo Boost</i> režimu vieno branduolio dažnis gali pakilti net iki 3,6 GHz, kai likę nenaudojami branduoliai yra išjungiami. Kaip ir visi naujieji <i>Lynnfield</i> procesoriai jis palaiko vėliausias <i>X86</i> praplėtimo instrukcijas, taip pat ir <i>Intel</i> virtualizavimo technologiją VT-X. Nors <i>Core i7 870</i> ir kainuoja per 1700 litų, tai nėra <i>Extreme</i> procesorių šeimos narys, todėl spartinti jo keliant daugiklį nepavyks. Įprastas vidinio dažnio daugiklis šiame procesoriuje yra 22x. Energijos taupymo režime jis gali nukristi iki 9x, o naudojant Turbo Boost - pakilti iki 27x.</p>
<p><a class="ns" href="http://svarke.technews.lt/gd65/28.jpg">
<div class="imgright"><img src="http://svarke.technews.lt/gd65/s/28.jpg"  /></div>
<p></a><a class="ns" href="http://svarke.technews.lt/gd65/29.jpg"><br /><img src="http://svarke.technews.lt/gd65/s/29.jpg" /><br /></a></p>
<p>Mažmeninė procesoriaus dėžutė pakankamai kuklaus dydžio. Joje randame procesorių, dokumentaciją ir aušintuvą su iš anksto užtepta termopasta. Aušintuvo dydis, lyginant su aukštos klasės aušintuvais, naudojančiais 120 mm ventiliatorius, atrodo pakankamai smulkiai. Visas jis, išskyrus varinį pagrindą, pagamintas iš aliuminio, neturi jokių šiluminių vamzdelių ir naudoja 80 mm ventiliatorių. Įspūdingu jo tikrai negalima pavadinti, tačiau į jį pažiūrėjus bent jau galima tikėtis, kad šis procesorius ypatingai nekais. Nors aušintuvas ir yra panašus į LGA775 lizdo aušintvus, tačiau turi kitokį tvirtinimo fiksatorių išdėstymą, dėl kurio LGA1156 lizdui netinka LGA775 aušintuvai.</p>
<p><a class="ns" href="http://svarke.technews.lt/gd65/31.jpg">
<div class="imgright"><img src="http://svarke.technews.lt/gd65/s/31.jpg"  /></div>
<p></a><a class="ns" href="http://svarke.technews.lt/gd65/30.jpg"><br /><img src="http://svarke.technews.lt/gd65/s/30.jpg" /><br /></a></p>
<p>Procesoriaus matmenys yra mažesni už LGA1366 procesorių ir pakankamai artimi LGA775 procesoriui. Viršuje matome įprastą IHS su procesoriaus markiruotėmis, kuris apsaugo procesoriaus kristalą, apačioje 1156 kontaktus uždengia apsauginis dangtelis.</p>
<p><img src="http://svarke.technews.lt/gd65/cpuz.png" /></p>
<p><b>Intel P55</b></p>
<p><img src="http://svarke.technews.lt/gd65/p5.jpg" /></p>
<p>Kaip ir <i>Bloomfield</i> procesorių atveju, Intel yra vienintelis lustų rinkinių Lynnfield procesoriams gamintojas. Ir situacija vargu ar artimiausiu metu pasikeis. Intel, nors ir planavo gaminti lustų rinkinius šiems procesoriams, artimiausiu metu jų tikrai nepristatys, o daugiau kandidatų tiesiog nėra.</p>
<p>Taip, <i>P55</i> (kodinis pavadinimas - <i>Ibex Peak</i>) iš tiesų yra tik vienas lustas - pietinis tiltas. Nei grafikos posistemio, nei atminties valdiklio jame nėra įrengta. Kaip jau minėjau anksčiau, visas šiaurinis tiltas yra perkeltas į patį procesorių. <i>P55</i> yra pagamintas naudojant 65 nm technologinį procesą, taip pat, kaip ir <i>X58</i>. <i>P55</i> labai primena <i>ICH10</i> pietinį tiltą, kuris komplektuojamas su <i>X58</i> (LGA1366 platforma) ir P4* (LGA775 platforma) Šiauriniais tiltais. Kaip ir <i>ICH10, P55</i> palaiko iki 6 SATA2 įrenginių (palaikoma ir <i>Intel Matrix</i> RAID technologija), turi gigabitinį tinklo posistemį (<i>Intel 82578DC</i>) ir, žinoma, garso prievadą. Vieninteliai pastebimesni pokyčiai lyginant abiejų gaminių funkcionalumą yra dviejų papildomų USB 2.0 lizdų palaikymo galimybė <i>P55</i> pietiniame tilte (iš viso - 14), ir dvi papildomos 500 MB/s PCI-E x1 linijos (iš viso - 8). Blokinę P55 diagramą galite matyti kiek žemiau.</p>
<p><img src="http://svarke.technews.lt/gd65/p55.PNG" /></p>
<p>Šiam tiltui nereikia aušinti nereikia masyvių radiatorių ar triukšmingų ventiliatorių, kadangi jo TDP tesiekia 4,7 W. Dėl to pagrindinių plokščių gamintojai turi daugiau erdės patogiai išdėstyti komponentus savo gaminiuose.</p>
<p><b>MSI P55-GD65: pakuotė ir komplektacija</b></p>
<p><a class="ns" href="http://svarke.technews.lt/gd65/2.jpg">
<div class="imgright"><img src="http://svarke.technews.lt/gd65/s/2.jpg"  /></div>
<p></a><a class="ns" href="http://svarke.technews.lt/gd65/1.jpg"><br /><img src="http://svarke.technews.lt/gd65/s/1.jpg" /><br /></a></p>
<p><i>P55-GD65</i> pagrindinė plokštė įpakuota įprastinio dydžio dėžutėje. Priekinėje jos dalyje neperkrautame fone gerai matomas plokštės pavadinimas, keli palaikomų procesorių, technologijų ir gamintojo logotipai. Galinėje dalyje jau pateikiama nemažai tiek informacijos apie pačią plokštę, tiek ir reklaminių šūkių. Čia paminimas tiek ir pilnas plokštės specifikacijų sąrašas ir pakuotės turinys, už ką reiktų pagirti <i>MSI</i>, ir galinių jungčių fotografija, ir keli žodžiai apie <i>APS, DrMOS, OC Genie</i> ar <i>SuperPipe</i> technologijas. </p>
<p><a class="ns" href="http://svarke.technews.lt/gd65/6.jpg">
<div class="imgright"><img src="http://svarke.technews.lt/gd65/s/6.jpg"  /></div>
<p></a><a class="ns" href="http://svarke.technews.lt/gd65/3.jpg"><br /><img src="http://svarke.technews.lt/gd65/s/3.jpg" /><br /></a></p>
<p>Priedų su šia pagrindine plokšte <i>MSI</i> tikrai negaili. Be poros vartotojo vadovų ir instaliavimo nurodymų, RAID instrukcijų knygelės ir <i>Winki</i> (greitai užsikraunančios Linux operacinės sistemos) lankstinuko dėžutėje randame pora kompaktinių diskų su tvarkyklėmis ir programine įranga, Floppy kabelį, IDE kabelį iki dviejų įrenginių prijungimui, keturis SATA kabelius, du molex į SATA maitinimo kabelių adapterius, galinį skydelį su dviem papildomom USB jungtimis, M kištukus patogesniam kabelių prijungimui, <i>SLI</i> bei <i>Crossfire</i> tiltelius ir galinį pagrindinės plokštės skydelį.</p>
<p><a class="ns" href="http://svarke.technews.lt/gd65/5.jpg">
<div class="imgright"><img src="http://svarke.technews.lt/gd65/s/5.jpg"  /></div>
<p></a><a class="ns" href="http://svarke.technews.lt/gd65/4.jpg"><br /><img src="http://svarke.technews.lt/gd65/s/4.jpg" /><br /></a></p>
<p><b>Specifikacijos</b></p>
<p><img src="http://svarke.technews.lt/gd65/mobo.png" /></p>
<p><b>Plokštė</b></p>
<p>Juoda spalva dabar yra bene populiariausia tarp pagrindinių plokščių gamintojų savo aukštos klasės gaminiams. <i>MSI</i> taip pasirinko juodos spalvos PCB šiam gaminiui, kurio išvaizdos tikrai negadina ir kelios mėlynos spalvos jungtys. Iš pirmo žvilgsnio plokštė atrodo gana "tuščia" dėl vieno <i>P55</i> lusto su mažu radiatoriumi, tačiau, pažiūrėjus iš arčiau, matome visas reikalingas šiuolaikines jungtis ir prievadus.</p>
<p><a class="ns" href="http://svarke.technews.lt/gd65/24.jpg">
<div class="imgright"><img src="http://svarke.technews.lt/gd65/s/24.jpg"  /></div>
<p></a><a class="ns" href="http://svarke.technews.lt/gd65/7.jpg"><br /><img src="http://svarke.technews.lt/gd65/s/7.jpg" /><br /></a></p>
<p><i>P55-GD65</i> turi du PCI-E 2.0 x16 lizdus, kuriuos valdo centrinis procesorius. Tiesa, abu jie negali teikti tokio pralaidumo vienu metu Naudojant vieną vaizdo plokštę viršutinis lizdas veikia x16 režimu, o naudojant dvi plokštes pralaidumas paskirstomas po 8x abiems jungtims. Be šių jungčių čia yra ir du įprastiniai PCI lizdai, du PCI-E x1 ir vienas PCI-E x4 lizdas. Pastaruosius lizdus valdo jau pietinis pagrindinės plokštės tiltas. Praplėtimo lizdų išdėstymui priekaištų neturiu. MSI  Tarp x16 lizdų yra dviejų lizdų tarpas, todėl čia puikiai tiks bet kokios dvi vaizdo plokštės, įrengtas PCI-E x4 lizdas, kuris gali pasitarnauti kiek daugiau pralaidumo reikalaujančioms plokštėms, kaip RAID valdikliams, o įdėjus dvi sparčias vaizdo plokštes laisvi lieka vienas PCI, vienas PCI-E x4 ir vienas PCI-E x1 lizdai.</p>
<p><a class="ns" href="http://svarke.technews.lt/gd65/10.jpg">
<div class="imgright"><img src="http://svarke.technews.lt/gd65/s/10.jpg"  /></div>
<p></a><a class="ns" href="http://svarke.technews.lt/gd65/9.jpg"><br /><img src="http://svarke.technews.lt/gd65/s/9.jpg" /><br /></a></p>
<p>Akivaizdu, jog su plokšte nekyla jokių nenumatytų problemų su dviem vaizdo plokštėm. Žemas lustų rinkinio aušintuvas netrukdys įdėti vaizdo plokščių, ir jos neblokuos jokių kitų jungčių, kadangi visos šešios <i>P55</i> valdomos SATA2 jungtys pasuktos 90 laipsnių kampu ir nukreiptos į plokštės kraštą. Taip pat nukreipta ir PCI-E magistralę naudojančio <a class="ns" href="http://www.jmicron.com/PDF/JMB363/JMB363.pdf">JMicron JMB363</a> lusto valdoma IDE jungtis, o dar viena to paties lusto valdoma SATA2 jungtis visiškai patogiai atsiduria tarp dviejų įdėtų vaizdo plokščių.</p>
<p><a class="ns" href="http://svarke.technews.lt/gd65/14.jpg">
<div class="imgright"><img src="http://svarke.technews.lt/gd65/s/14.jpg"  /></div>
<p></a><a class="ns" href="http://svarke.technews.lt/gd65/12.jpg"><br /><img src="http://svarke.technews.lt/gd65/s/12.jpg" /><br /></a></p>
<p>Persikėlę į viršutinę plokštės dalį matome keturis RAM lizdus vietoje šešių, kuriuos jau esame įpratę rasti LGA1366 plokštėse, kadangi <i>Lynnfield</i> procesoriai turi tik dviejų kanalų integruotą atminties valdiklį. Turėkite omenyje, jog norint, jog kompiuteris su šia pagrindine plokšte sėkmingai užsikrautų, pirmame atminties lizde būtinai turi būti atminties modulis. Čia jis yra antras nuo procesoriaus lizdo pusės. Neapsižiūrėjęs ir sudėjęs RAM modulius į pirmą ir trečią lizdus (iš tiesų - antrą ir ketvirtą), turėjau galimybę pamatyti, jog sistema su tokia atminties konfigūracija apskritai nesikrauna.</p>
<p><a class="ns" href="http://svarke.technews.lt/gd65/8.jpg">
<div class="imgright"><img src="http://svarke.technews.lt/gd65/s/8.jpg"  /></div>
<p></a><a class="ns" href="http://svarke.technews.lt/gd65/15.jpg"><br /><img src="http://svarke.technews.lt/gd65/s/15.jpg" /><br /></a></p>
<p>Šalia atminties lizdų įrengta 24 kontaktų ATX maitinimo ir diskelių įrenginio jungtys, trys aušintuvų jungtys (plokštė iš viso jų turi keturias). Tačiau ne tai patraukia akis. Dėmesys krypsta į mėlyną plastikinę juostelę su skylutėmis. Tai - taškai, leidžiantys matuoti centrinio procesoriaus, atminties valdiklio, atminties bei pietinio tilto įtampas tiesiog prijungus multimetrą. Tokia funkcija paprastiems vartotojams mažai aktuali, tačiau spartintojai, ypač modifikuojantys plokštes siekdami stabilesnių įtampų, šią savybę turėtų įvertinti. Tiesa, kaip parodė plokštės bandymai, programinės įrangos rodomos įtampos su šia plokšte yra praktiškai identiškos realioms įtampoms, rodomoms multimetro.</p>
<p><i>Dr-MOS</i> technologija apjungia įprastinius MOSFET'us ir „draiverį“ į vieną integrinį grandyną. Pasak <i>MSI</i>, tai leido pasiekti mažesnius galios nuostolius procesoriaus maitinimo grandinėje ir žymiai greitesnį fazių perjungimą. Kaip ir <i>Gigabyte DES</i> ar <i>ASUS EPU</i>, <i>MSI</i> palaikoma APS sistema (<i>Active Phase Switching</i>) leidžia automatiškai reguliuoti, kiek aktyvių fazių naudojama procesoriaus maitinimui (nuo dviejų neapkrovus procesoriaus iki 6, esant maksimaliai apkrovai). APS veikimą puikiai demonstruoja ir virš RAM lizdų įrengti šeši mėlyni šviesos diodai, kurie užsižiebia, priklausomai nuo aktyvių fazių skaičiaus.</p>
<p><a class="ns" href="http://svarke.technews.lt/gd65/36.jpg">
<div class="imgright"><img src="http://svarke.technews.lt/gd65/s/36.jpg"  /></div>
<p></a><a class="ns" href="http://svarke.technews.lt/gd65/35.jpg"><br /><img src="http://svarke.technews.lt/gd65/s/35.jpg" /><br /></a><br />
<br /><a class="ns" href="http://svarke.technews.lt/gd65/37.jpg"><br /><img src="http://svarke.technews.lt/gd65/s/37.jpg" /><br /></a></p>
<p>Aplink procesorių vietos gana nemažai, nepaisant gana didelių radiatorių, kurie aušina 6+1 fazių procesoriaus ir atminties valdiklio maitinimo grandinę, o tiksliau MSI plačiai reklamuojamas ir kiek anksčiau paminėtas <i>Dr-MOS</i> mikroschemas. Čia, kaip ir visoje plokštėje naudojami "Solid state" tipo kondensatoriai bei induktoriai su feritinėmis šerdimis. Nors abu radiatoriai sujungti vos vienu šiluminiu vamzdeliu, MSI skuba akcentuoti, jog tai jų "Super pipe" technolojija. Tai tiesiog žmonių iš marketingo skyriaus sumanymas - taip MSI vadina savo naudojamus 8 mm diametro šiluminius vamzdelius. Iškart už Dr-MOS aušinimo įprastinėje vietoje randame 8 kontaktų <i>EPS</i> jungtį procesoriaus maitinimui.</p>
<p><a class="ns" href="http://svarke.technews.lt/gd65/23.jpg">
<div class="imgright"><img src="http://svarke.technews.lt/gd65/s/23.jpg"  /></div>
<p></a><a class="ns" href="http://svarke.technews.lt/gd65/13.jpg"><br /><img src="http://svarke.technews.lt/gd65/s/13.jpg" /><br /></a><br />
<br /><a class="ns" href="http://svarke.technews.lt/gd65/17.jpg"><br /><img src="http://svarke.technews.lt/gd65/s/17.jpg" /><br /></a></p>
<p>Galinėje pagrindinės plokštės panelėje randame du PS/2 lizdus klaviatūrai ir pelei, koaksialinę ir optinę S/PDIF garso išvestį, septynias USB 2.0 jungtis, vieną IEEE 1394 (Firewire) jungtį du lizdus tinklo kabeliams (1 Gbps), 6 garso plokštės išvesties/įvesties lizdus ir eSATA jungtį. Šiam komplektui iš tiesų nieko netrūksta. Atsisakius senų COM ir LPT jungčių, kurias naudoja retas vartotojas, atsirado daugiau vietos šiuolaikiniams prievadams. Vienintelė jungtis, apie kurią norėčiau pakalbėti išsamiau, yra eSATA. Spartos atžvilgiu, tai puiki sąsaja išorinių kietųjų diskų prijungimu, tačiau net ir nedaug energijos naudojantiems 2.5" diskams maitinti papildomai reikalinga prijungti kitą kabelį (dažniausiai miniUSB), kadangi eSATA magistralė skirta tik duomenų perdavimui. <i>MSI</i> naujose savo plokštėse naudoja kartu su <i>OCZ</i> sukurtą <a class="ns" href="http://www.technews.lt/tekstas/Power_eSATA__dar_viena_sasaja_duomenu_perdavimui.html;;">Power eSATA</a> jungtį, kuria įrenginiams tiekiamas ir maitinimas. Tiesa, norint pasinaudoti šiuo privalumu reikės ir kaupiklio, kuris suderinamas su Power eSATA. O tokių šiuo metu, deja, tikrai nėra daug.</p>
<p><a class="ns" href="http://svarke.technews.lt/gd65/11.jpg">
<div class="imgright"><img src="http://svarke.technews.lt/gd65/s/11.jpg"  /></div>
<p></a><a class="ns" href="http://svarke.technews.lt/gd65/16.jpg"><br /><img src="http://svarke.technews.lt/gd65/s/16.jpg" /><br /></a></p>
<p>Nusikėlę į pačią plokštės apačią randame jungtis šešiems papildomiems USB lizdams, CD audio kabeliui, jungtims garso išvesčiai ir mikrofonui kompiuterio priekyje, S/PDIF lizdams, kontaktus COM jungties prijungimui, bei papildomam Firewire lizdui. Kampe įrengi kontaktai korpuso laidų prijungimui. Priėjimas prie jų įdėjus plokštę į korpusą nėra labai patogus, tačiau šiuo atveju padeda M Connectors kištukai. Netoli taip pat randame ir kompiuterio įjungimo mygtuką, kuris praverčia, kai pagrindinė plokštė naudojama be korpuso, ir tris neįprastus mygtukus. Pirmasis jų - <i>OC Genie</i>, kurio pagalba pagrindinė plokštė pati paspartina procesorių ir atmintį. Likę du mygtukai pažymėti pliuso ir minuso ženklais. Jie skirti padidinti arba sumažinti pagrindinės procesoriaus magistralės dažnį 1.5 MHz. Šalia šių mygtukų labai malonu būtų buvę išvysti ir <i>Clear CMOS</i> ir perkrovimo mygtukus.</p>
<p><a class="ns" href="http://svarke.technews.lt/gd65/18.jpg">
<div class="imgright"><img src="http://svarke.technews.lt/gd65/s/18.jpg"  /></div>
<p></a><a class="ns" href="http://svarke.technews.lt/gd65/19.jpg"><br /><img src="http://svarke.technews.lt/gd65/s/19.jpg" /><br /></a></p>
<p><a class="ns" href="http://svarke.technews.lt/gd65/20.jpg">
<div class="imgright"><img src="http://svarke.technews.lt/gd65/s/20.jpg"  /></div>
<p></a><a class="ns" href="http://svarke.technews.lt/gd65/22.jpg"><br /><img src="http://svarke.technews.lt/gd65/s/22.jpg" /><br /></a></p>
<p><i>MSI P55-GD65</i> naudoja jau įprastu tapusį integruotą 8 + 2 kanalų <i>Realtek ALC889A</i> garso posistemį. Abu tinklo posistemiai yra valdomi taip pat firmos <i>Realtek</i> <a class="ns" href="http://www.realtek.com.tw/products/productsView.aspx?Langid=1&PFid=5&Level=5&Conn=4&ProdID=193">RTL8111DL</a> lustų, kurie naudoja PCI-E maigstralę duomenų perdavimui. Už Firewire jungtis atsakingas <i>VIA</i> [url=http://www.via.com.tw/en/products/peripherals/1394/vt6315/]VT6315N[/i] valdiklis. <i>Fintek F71889F</i> valdo visus likusius lizdus ir jungtis, tokias kaip klaviatūros ar diskelių įrenginio. Jis taip pat atlieka ir temperatūrų ir kitų kompiuterio parametrų stebėjimo funkcijas. </p>
<p><a class="ns" href="http://svarke.technews.lt/gd65/39.jpg">
<div class="imgright"><img src="http://svarke.technews.lt/gd65/s/39.jpg"  /></div>
<p></a><a class="ns" href="http://svarke.technews.lt/gd65/41.jpg"><br /><img src="http://svarke.technews.lt/gd65/s/41.jpg" /><br /></a><br />
<br /><a class="ns" href="http://svarke.technews.lt/gd65/42.jpg"><br /><img src="http://svarke.technews.lt/gd65/s/42.jpg" /><br /></a></p>
<p>Kalbant bendrai, plokštės komponentų išdėstymas neturi jokių didelių trūkumų.</p>
<p><b>BIOS</b></p>
<p><a class="ns" href="http://svarke.technews.lt/gd65/bios/6.jpg">
<div class="imgright"><img src="http://svarke.technews.lt/gd65/bios/s/6.jpg"  /></div>
<p></a><a class="ns" href="http://svarke.technews.lt/gd65/bios/1.jpg"><br /><img src="http://svarke.technews.lt/gd65/bios/s/1.jpg" /><br /></a></p>
<p>MSI šiai plokštei naudoja modifikuotą <i>American Megatrends</i> BIOS kodą. Vartotoją pasitinka įprastas langas su pažįstamais meniu. Nieko išskirtinio Standard CMOS Features, Advanced BIOS Feature ar Integrated Peripherals nustatymuose nėra. Čia tik gerai pažįstami kaupiklių, RAID ir plokštės valdiklių nuostatos.</p>
<p><a class="ns" href="http://svarke.technews.lt/gd65/bios/7.jpg">
<div class="imgright"><img src="http://svarke.technews.lt/gd65/bios/s/7.jpg"  /></div>
<p></a><a class="ns" href="http://svarke.technews.lt/gd65/bios/8.jpg"><br /><img src="http://svarke.technews.lt/gd65/bios/s/8.jpg" /><br /></a></p>
<p><a class="ns" href="http://svarke.technews.lt/gd65/bios/9.jpg">
<div class="imgright"><img src="http://svarke.technews.lt/gd65/bios/s/9.jpg"  /></div>
<p></a><a class="ns" href="http://svarke.technews.lt/gd65/bios/10.jpg"><br /><img src="http://svarke.technews.lt/gd65/bios/s/10.jpg" /><br /></a></p>
<p>H/W Monitor skiltyje pateikiama informacija apie sistemos temperatūras, įtampas, ventiliatorių darbą. Čia pat galima pakeisti papildomų prie plokštės jungiamų ventiliatorių greičius. <i>Green Power</i> skiltyje galima įjungti arba išjungti automatinį procesoriaus maitinimo fazių valdymą ir stebėti informaciją apie procesoriaus naudojamą galią, kuri, deja, ne visada pateikiama tiksliai.</p>
<p><a class="ns" href="http://svarke.technews.lt/gd65/bios/12.jpg">
<div class="imgright"><img src="http://svarke.technews.lt/gd65/bios/s/12.jpg"  /></div>
<p></a><a class="ns" href="http://svarke.technews.lt/gd65/bios/11.jpg"><br /><img src="http://svarke.technews.lt/gd65/bios/s/11.jpg" /><br /></a></p>
<p><a class="ns" href="http://svarke.technews.lt/gd65/bios/18.jpg">
<div class="imgright"><img src="http://svarke.technews.lt/gd65/bios/s/18.jpg"  /></div>
<p></a><a class="ns" href="http://svarke.technews.lt/gd65/bios/14.jpg"><br /><img src="http://svarke.technews.lt/gd65/bios/s/14.jpg" /><br /></a></p>
<p><a class="ns" href="http://svarke.technews.lt/gd65/bios/19.jpg">
<div class="imgright"><img src="http://svarke.technews.lt/gd65/bios/s/19.jpg"  /></div>
<p></a><a class="ns" href="http://svarke.technews.lt/gd65/bios/17.jpg"><br /><img src="http://svarke.technews.lt/gd65/bios/s/17.jpg" /><br /></a></p>
<p><a class="ns" href="http://svarke.technews.lt/gd65/bios/16.jpg">
<div class="imgright"><img src="http://svarke.technews.lt/gd65/bios/s/16.jpg"  /></div>
<p></a><a class="ns" href="http://svarke.technews.lt/gd65/bios/15.jpg"><br /><img src="http://svarke.technews.lt/gd65/bios/s/15.jpg" /><br /></a></p>
<p><i>Cell Menu MSI</i> nuo seno vadina savo pagrindinių plokščių BIOS spartinimo skiltį. Šioje skiltyje yra tiek ir visi reikalingi nustatymai spartinimui, įskaitant galimybę keisti pagrindinės procesoriaus magistralės dažnį (BCLK), procesoriaus daugiklį, procesoriaus, atminties, atminties valdiklio ir lustų rinkinio įtampas, QPI daugilkį, atminties daugiklį, reguliuojantį atminties dažnį, daugybę RAM uždelsimo ciklų, valdyti XMP profilius (jei atmintinė palaiko šią funkciją). Čia taip pat galima išjungti ar įjungti <i>OC Genie</i> mygtuko ir BCLK +/- mygtukų veikimą, EIST ir C1E energijos taupymo režimą, galimybę atjungti du ar tris branduolius, HT ar virtualizacijos, <i>Turbo Boost</i> funkciją (jį pasirinkimų meniu atsiranda tik tada, kai aktyvi EIST funkcija) ir netgi peržiūrėti informaciją apie palaikomas procesoriaus technologijas. Šiame skyrelyje man užkliuvo tik vienas punktas - QPI magistralės daugiklis. Jį šioje plokštėje galima sumažinti tik iki 16x, tačiau spartinant šį parametrą kartais gali norėtis sumažinti iki truputį mažesnės reikšmės.</p>
<p><a class="ns" href="http://svarke.technews.lt/gd65/bios/2.jpg">
<div class="imgright"><img src="http://svarke.technews.lt/gd65/bios/s/2.jpg"  /></div>
<p></a><a class="ns" href="http://svarke.technews.lt/gd65/bios/3.jpg"><br /><img src="http://svarke.technews.lt/gd65/bios/s/3.jpg" /><br /></a></p>
<p><a class="ns" href="http://svarke.technews.lt/gd65/bios/4.jpg">
<div class="imgright"><img src="http://svarke.technews.lt/gd65/bios/s/4.jpg"  /></div>
<p></a><a class="ns" href="http://svarke.technews.lt/gd65/bios/5.jpg"><br /><img src="http://svarke.technews.lt/gd65/bios/s/5.jpg" /><br /></a></p>
<p><i>P55-GD65</i> BIOS atnaujinti galima ir su <i>MSI Live Update</i> programa iš <i>Windows</i>, tačiau M-Flash BIOS skiltyje galima atlikti tą patį. Pakanka į USB atmintinę įrašyti BIOS failą ir jis automatiškai atpažįstamas atnaujinimo programos. Čia taip pat galima išsaugoti seną BIOS į USB atmintinę arba užkrauti BIOS iš tiesiai iš atmintinės (pastarosios funkcijos išbandyti neteko).</p>
<p>[/url]<a class="ns" href="http://svarke.technews.lt/gd65/bios/20.jpg"><br /><img src="http://svarke.technews.lt/gd65/bios/s/20.jpg" /><br /></a></p>
<p>Paskutinis BIOS skyrius, kurį verta atskirai paminėti, yra Overclocking Profile. Jame vartotojams leidžiama išsisaugoti iki 6 BIOS nustatymų su skirtingais spartinimo nustatymais. Tai tikrai nėra naujiena, o greičiau malonus priedas, sutaupantis šiek tiek laiko ieškant geriausių nustatymų spartinant kompiuterį. Čia taip pat leidžiama pasirinkti, po kelių nesėkmingų sistemos užsikrovimo bandymų atstatyti parametrus į numatytuosius. Ši funkcija veikė puikiai, ir spartinant niekada neteko pasinaudoti Clear CMOS trumpikliu.</p>
<p><b>Testai</b></p>
<p><i>Metodika</i></p>
<p><a class="ns" href="http://svarke.technews.lt/gd65/34.jpg">
<div class="imgright"><img src="http://svarke.technews.lt/gd65/s/34.jpg"  /></div>
<p></a><a class="ns" href="http://svarke.technews.lt/gd65/32.jpg"><br /><img src="http://svarke.technews.lt/gd65/s/32.jpg" /><br /></a></p>
<p>Nors mano rankose atsidūrė tik vienas <i>Core i7 870</i> procesorius, šiandienos testuose taip pat pabandžiau susimuliuoti ir <i>Core i7 860</i> bei <i>Core i5 750</i> procesorius, atitinkamai nustatęs jų veikimo dažnį, reguliuojant daugiklį, išjungus arba įjungus SMT priklausomai nuo procesoriaus modelio, taigi spartos atžvilgiu rezultatai turėtų atitikti visų trijų procesorių atskirtus rezultatus. Platformos su <i>Core i7</i> procesoriumi duomenis galite matyti lentelėje, tačiau taip pat norėjosi sužinoti, kaip naujiems procesoriams sekasi pasirodyti prieš <i>Phenom II</i> procesorius. Tam tikslui panaudotas <i>Phenom II 910</i> procesorius, paspartintas iki 3.4 GHz (262 MHz x 13; 2096 MHz HT), kas spartos atžvilgiu turėtų būti labai panašu į kol kas galingiausią <i>Phenom II 965</i> procesorių. Minimalus spartos prieaugis turėtų atsirasti dėl didesnės HT magistralės dažnio, tačiau tikrai nemažesnis spartos kritimas atsiras dėl kartu su šiuo procesoriumi naudojamos DDR2 tipo atminties (<i>A-Data Overclock Extreme Edition</i> DDR2-800), kurią tegali naudoti maniškė <i>ASRock A780GXE/128M</i> pagrindinė plokštė. Visi kiti naudojami komponentai identiški <i>Intel</i> platformoje naudojamiems. Kalbant bendrai, palyginimas su <i>Phenom II</i> yra tik apytikslis.</p>
<p><i>Core i7</i> procesorius bandytas su įjungta SMT funkcija, tačiau su išjungta <i>Turbo Boost</i> funkcija. Nors formaliai tai nėra spartinimas, o tik procesoriaus funkcija, pakankamai sunku sekti, kada ir kaip ji naudojama (įjungus <i>Turbo Boost</i> procesoriaus dažnis nebuvo nukritęs žemiau 3.2 GHz), todėl bendruose grafikuose matysite rezultatus be <i>Turbo Boost</i>, be to, <i>Turbo Boost</i> būtų trukdęs tiksliai susimuliuoti <i>Core i5 750</i> ir <i>Core i7 860</i> procesorių. Žinau, jog tie, kurie nespartins šių procesorių, naudos <i>Turbo Boost</i> funkciją, kuri greičiausiai iškart bus įjungta pagrindinės plokštės BIOS nustatymuose. Dėl to šios funkcijos įtaka procesoriaus našumui taip pat išbandyta atskiroje šios apžvalgos dalyje išbandytos ir <i>Core i7 870</i> galimybės su <i>Turbo Boost</i>. Taip pat apžvelgta ir <i>HyperThreading</i> įtaka procesoriaus našumui.</p>
<p>Procesoriai ir pagrindinė plokštė išbandyta visoje eilėje testų, kurie leistų įvertinti gaminių pasirodymą skirtingose užduotyse. Taip pat įvertintos ir pagrindinės plokštės prievadų efektyvumas. Testams naudotos programos: <i>3D Mark Vantage, 3D Mark 2006, Everest 5.02, Cinebench R10, Blender 2.49b, Paint.NET 3.36, Windwos Media Encoder 9 x64, Fritz Chess, TechARP x264 encoder, WinRAR 3.8, 7-Zip 4.65, Pov-Ray 3.7 Beta, wPrime 2, dBPoweramp 13.3, HD Tach 3.0.4, RightMark Audio Analyzer 6.2.3</i> ir žaidimai: <i>World in Conflict: Soviet Assault, Crysis Warhead, Far Cry 2, Resident Evil 5, Left 4 Dead ir Enemy Territory: Quake Wars</i>. Testams naudota <i>Windows Vista Ultimate</i> 64 bitų operacinė sistema su SP1 ir <i>Catalyst 9.9</i> vaizdo plokštės tvarkyklės. Testų sistemos komplektacija pateikiama žemiau.</p>
<p><img src="http://svarke.technews.lt/gd65/config.png" /></p>
<p><i>Rezultatai</i></p>
<p><i>Atminties posistemis</i></p>
<p><img src="http://svarke.technews.lt/gd65/mem.png" /></p>
<p>Net ir su dviejų kanalų atmintimi <i>Core i7</i> rodo gana įspūdingus atminties valdiklio rezultatus.</p>
<p><i>Bendrieji testai</i> </p>
<p>Procesoriaus skaičiavimo pajėgumai išbandyti <i>wPrime</i> ir <i>Fritz Chess</i> programomis, <i>Everest</i> procesoriaus testais ir žaidimų veikimą imituojančiais <i>Futuremark</i> testais.</p>
<p><img src="http://svarke.technews.lt/gd65/everest.png" /></p>
<p><i>Everest</i> procesoriaus bei atminties testuose nesitikėjau ypatingai gerų <i>Phenom II</i> rezultatų dėl naudojamos DDR2 atminties, tačiau lyginant su <i>Intel</i> procesoriais jis atrodo tikrai neblogai. Matome, jog <i>Core i5</i> dėl HT nepalaikymo turi problemų išlaikant gerus rezultatus.</p>
<p><img src="http://svarke.technews.lt/gd65/vantage.png" /></p>
<p><img src="http://svarke.technews.lt/gd65/06.png" /></p>
<p><i>3D Mark Vantage</i> teste rikiuotės priekyje stovi <i>860</i> ir <i>870</i> modeliai, dėl HT palaikymo gavę aukščiausius CPU įvertinimus, 750-as truputį lenkia AMD gaminį. Senesnėje programos versijoje vaizdas kiek skiriasi. <i>Phenom II</i> čia pasirodo geriau už <i>Core i5</i> ir netgi <i>Core i7 860</i>.</p>
<p><img src="http://svarke.technews.lt/gd65/wprime.png" /></p>
<p><i>WPrime</i> apskaičiuoja 32 milijonus skaičiaus PI skaitmenų po kablelio. Tam ji panaudoja visus procesoriaus branduolius, dėl ko matome nemažą HT technologiją palaikančių procesorių atitrūkimą.</p>
<p><img src="http://svarke.technews.lt/gd65/fritz.png" /></p>
<p>Šachmatais geriau sekasi žaisti daugiau procesų gijų turintiems procesoriams, nes <i>Fritz</i> šachmatų variklis labai "mėgsta" daugiabranduolinius procesorius.</p>
<p><i>Žaidimai</i></p>
<p>Procesorius išbandėme šešiuose žaidimuose. Kadangi šiuolaikinių žaidimų spartą labiausiai riboja vaizdo plokštė, norint išsiaiškinti, kuris procesorius yra efektyvesnis šioje srityje, geriausia testuoti žaidimą žemais nustatymais ir raiška, kad grafikos plokštė nebūtų ribojantis faktorius. Visgi tai tinka išsiaiškint tik kuris gaminys yra spartesnis teoriškai. Realiai tokiose žemose raiškose ir nustatymuose žais nedaug kas, o aukštesniuose nustatymuose skirtumai tarp skirtingo pajėgumo procesorių po truputį lyginsis, kadangi apkrova vaizdo posistemiui didės. Dėl šių priežasčių išbandžiau žaidimus tiek 1280 x 1024 raiškose, tiek ir didelėje raiškoje su aukštesniu detalumu ir kraštinių glotninimu (angl. Anti-Aliasing). Pastarieji nustatymai nėra tokie aukšti, kokius naudoju testuodamas vaizdo plokštes (visgi bandome išsiaiškinti procesorių pajėgumo skirtumus).</p>
<p><img src="http://svarke.technews.lt/gd65/re5.png" /></p>
<p><img src="http://svarke.technews.lt/gd65/fc2.png" /></p>
<p><img src="http://svarke.technews.lt/gd65/crysis.png" /></p>
<p><img src="http://svarke.technews.lt/gd65/wic.png" /></p>
<p><img src="http://svarke.technews.lt/gd65/qw.png" /></p>
<p><img src="http://svarke.technews.lt/gd65/l4d.png" /></p>
<p>Visuose žaidimuose, išskyrus <i>Resident Evil 5</i> net ir esant mažai raiškai procesorius turi mažai įtakos, o įjungus realesnę raišką skirtumai apskritai dingsta. Tai tik dar vienas įrodymas, jog šiuolaikiniams žaidimams kur kas svarbesnė naši vaizdo plokštė, nei procesorius. Visgi matome, jog <i>Phenom II</i> nuo konkurentų atsilieka tik minėtame <i>RE5</i> žaidime žemoje raiškoje bei nesugeba išlaikyti konkurencingo minimalaus kadrų skaičiaus per sekundę <i>WiC:SA</i> žaidime, kuriam nemažai įtakos turi procesorius, žemoje raiškoje.</p>
<p><i>Video konvertavimas</i></p>
<p><img src="http://svarke.technews.lt/gd65/x264.png" /></p>
<p><img src="http://svarke.technews.lt/gd65/wme.png" /></p>
<p>Tiek <i>AviSynth</i>, tiek ir <i>Windows Media Encoder</i> išnaudoja keturių branduolių procesorius, tačiau čia nematome <i>Intel</i> procesorių pranašumo prieš 3.4 GHz dažniu veikiantį <i>Phenom II</i> procesorių. <i>Windows Media Encoder 9</i> taip pat nelabai "mėgsta" <i>HyperThreading</i> technologiją (tai matyti iš kur kas geresnių <i>Core i5 750</i> rezultatų), dėl ko <i>Phenom II</i> procesorius 10 minučių Mpeg2 vaizdo įrašą aukščiausia kokybe WMV formatu sugeba konvertuoti pastebimai greičiau. Naudojant x264 kodeką vieną kartą nuskaitant įrašą <i>AMD</i> procesorius netgi pirmauja, tačiau rezultatas krenta naudojant dvigubą skenavimą.</p>
<p><i>Audio konvertavimas</i></p>
<p><img src="http://svarke.technews.lt/gd65/mp3.png" /></p>
<p><img src="http://svarke.technews.lt/gd65/flac.png" /></p>
<p><i>dBPowerAmp</i> 13.3 išbandyta konvertuojant 1 val. 33 min. Audio CD kokybės WAV garso įrašą į FLAC (8 kompresijos lygis) ir 320 kbit MP3 formatus. Abejose užduotyse procesoriai rodė panašius rezultatus. Lame ir FLAC kodekai konvertuojant vieną failą nepritaikyti daugiabranduoliniams procesoriams ir HT čia neturi jokios teigiamos įtakos, todėl <i>Phenom II</i> sistema nuo <i>Intel</i> procesorių neatsiliko.</p>
<p><i>3D generavimas</i></p>
<p><img src="http://svarke.technews.lt/gd65/cine.png" /></p>
<p><img src="http://svarke.technews.lt/gd65/blender.png" /></p>
<p><img src="http://svarke.technews.lt/gd65/pov.png" /></p>
<p>Visos šios programos išnaudoja keturis procesorių branduolius ir <i>Intel HT</i> technologiją, dėl kurios <i>Intel</i> procesoriai rodo geresnius rezultatus. <i>Core i5</i> neturi šios technologijos palaikymo, todėl visuose testuose <i>Core i5</i> pralaimi 3.4 GHz <i>Phenom</i> procesoriui. Netgi vieno branduolio rezultatas <i>Cinebench</i> programoje yra <i>Core i5</i> nenaudai. Didžiausias skirtumas matyti <i>Blender</i> programoje. <i>Core i7 860</i> ir <i>870</i> dėl didesnio dažnio ir HT pastebimai pranašesni.</p>
<p><i>Archyvavimas</i></p>
<p><img src="http://svarke.technews.lt/gd65/winrar.png" /></p>
<p><img src="http://svarke.technews.lt/gd65/7zip.png" /></p>
<p>Archyvavimo tesuose matyti dvejopi rezultatai. <i>WinRAR</i>, rodos, neypatingai mėgsta spartintą <i>Phenom II</i> sistemą, tačiau <i>7-Zip</i> ji nė kiek nenusileidžia ir netgi lenkia <i>Core i5 750</i>. <i>HT</i> ir vėl padeda <i>860</i> ir <i>870</i> modeliams atsidurti viršuje.</p>
<p><i>Vaizdų apdorojimas</i></p>
<p><img src="http://svarke.technews.lt/gd65/paint.png" /></p>
<p><i>Paint.NET</i> yra nemokama programa nuotraukų apdorojimui. Šiame teste nuotraukai taikome įvairūs filtrai. Ji išnaudoja daugiabranduolinius procesorius, ir čia visi trys <i>Intel</i> procesoriai pasirodo taip, kaip iš jų ir buvo galima tikėtis. <i>Phenom II</i>, nors ir minimaliai, tačiau atsilieka nuo lėčiausio <i>Core i5</i>.</p>
<p><b>Spartinimas</b></p>
<p><a class="ns" href="http://svarke.technews.lt/gd65/40.jpg"><br /><img src="http://svarke.technews.lt/gd65/s/40.jpg" /><br /></a></p>
<p>Spartinant išbandyta, kokį dažnį procesorius pajėgus pasiekti naudojant įprastinę įtampą, mėginant pagrindinės plokštės galimybes siekta maksimalios procesoriaus magistralės vertės sumažinus daugiklį, o galiausiai išbandytas ir maksimalus procesoriaus dažnis. Pirmiesiems testams naudotas standartinis prie procesoriaus pridedamas Intel aušintuvas. O štai paskutiniame spartinimo potencialo bandyme naudotas <i>Noctua NH-U12P</i> aušintuvas su dviem <i>Coolink Swift 2</i> 120 mm ventiliatoriais. Plokštės BIOS buvo atnaujintas iki 1.3 versijos su M-Flash.</p>
<p><a class="ns" href="http://svarke.technews.lt/gd65/38.jpg">
<div class="imgright"><img src="http://svarke.technews.lt/gd65/s/38.jpg"  /></div>
<p></a><a class="ns" href="http://svarke.technews.lt/gd65/27.jpg"><br /><img src="http://svarke.technews.lt/gd65/s/27.jpg" /><br /></a></p>
<p><i>MSI P55-GD65</i> palaiko <i>OC Genie</i> funkciją, kuri vieno mygtuko paspaudimu leidžia automatiškai paspartinti procesorių. Šis mygtukas bent jau mūsų gautame plokštės egzemplioriuje buvo iškart įjungtas, taigi tik surinkus kompiuterį ir įrašęs operacinę sistemą pastebėjau, jog procesoriaus dažnis nuo standartinių 2,93 GHz pakilęs iki daugiau nei 3,5 GHz. Viskas veikė stabiliai, be jokių priekaištų. <i>OC Genie</i> sumažino procesoriaus daugiklį iki 19 ir padidino pagrindinės magistralės dažnį. Tačiau nelabai maloniai nuteikė ~1,45 V įtampa, kuri, <i>OC Genie</i> sprendimu, buvo tiekiama procesoriui. Net jeigu procesoriui aušinti ir būtų naudojamas aukštos klasės aušintuvas (tuo metu procesorių aušino įprastinis nedidelis <i>Intel</i> aušintuvas, pridedamas prie procesoriaus), tokia įtampa 45 nm technologinio proceso gaminiui, kurio nominali įtampa yra tik 1,16 V, yra netinkama naudojimui kasdien. Pasak <i>Intel</i>, maksimali įtampa šiam procesoriui yra 1,4 V, todėl būtų malonu matyti, jog ši riba nebūtų peržengta. Įjungus <i>OC Genie</i> taip pat neveikia rankinės BIOS spartinimo nuostatos bei M-Flash BIOS perrašymo programa.</p>
<p>Laimei pagrindinės plokštės BIOS, kaip galėjote matyti apžvalgos skyrelyje "BIOS" yra visa krūva nustatymų procesoriaus ir atminties spartinimui. Taigi, pirmasis testas, su įprastiniu procesoriaus aušintuvu ir 1,16 V procesoriaus įtampa praėjo be problemų. Sumažinus atminties daugiklį viena reikšme ir QPI daugiklį nustačius į 16x pavyko pasiekti 150 MHz magistralės dažnį ir 3,3 GHz dažnį. Tokiu dažniu veikiančio procesoriaus temperatūros apkrovus su standartiniu aušintuvu pakilo maždaug 3 laipsniais.</p>
<p>Tolesniems bandymams į pagalbą pasitelkiau <i>Noctua</i> aušintuvą su dviem ventiliatoriais. Padidinus BCLK magistralės dažnį iki 185 MHz pavyko pasiekti 4,07 GHz dažnį. Tam prireikė procesoriaus įtampą pakelti iki 1, 326 V, o VTT įtampą – iki 1,25 V. Tiesa, apkrovus procesorių įtampa kažkodėl pakildavo 0,04V, nors procesoriui veikiant įprastu dažniu, vdroop ir siekė 0,032 V. Tokie nustatymai pasirodė tinkami naudoti kiekvieną dieną, esant pakankamam aušinimui.</p>
<p><img src="http://svarke.technews.lt/gd65/oc2.png" /></p>
<p>Maksimalaus QPI magsitralės dažnio paieškos baigėsi ir maksimaliu procesoriaus dažnio radimu. Nepaisant centrinio procesoriaus, atminties valdiklio ar lustų rinkinio įtampų, sumažintų RAM ir procesoriaus daugiklių ar padidintų taimingų, nepavyko peržengti 187 MHz dažnio. Peržiūrėjęs kitus sprartinimo rezultatus pamačiau, kad plokštė dauguma atvejų gana nesunkiai pasiekia 200 MHz dažnį. Visgi mūsų atveju maksimali stabili riba buvo 187 MHz.</p>
<p>Paspartintas procesorius taip pat išbandytas eilėje programų. Rezultatus galite matyti žemiau esančiose diagramose. Paspartinus procesorių atmintis veikė 1480 MHz dažniu ir 8-8-8-20 taimingais.</p>
<p><img src="http://svarke.technews.lt/gd65/oc/vantage.png" /></p>
<p><img src="http://svarke.technews.lt/gd65/oc/cine.png" /></p>
<p><img src="http://svarke.technews.lt/gd65/oc/mp3.png" /></p>
<p><img src="http://svarke.technews.lt/gd65/oc/wprime.png" /></p>
<p><img src="http://svarke.technews.lt/gd65/oc/x264.png" /></p>
<p><img src="http://svarke.technews.lt/gd65/oc/l4d.png" /></p>
<p><img src="http://svarke.technews.lt/gd65/oc/wic.png" /></p>
<p><img src="http://svarke.technews.lt/gd65/oc/crysis.png" /></p>
<p>Rezultatai akivaizdūs. Tokiose užduotyse, kaip vaizdo ar garso įrašų konvertavimas papildomas gigahercas gali sutaupyti nemažai laiko, bet žaidžiant realiose raiškose skirtumo beveik nematyti. Turint tokio pajėgumo procesorių, žaidėjams kur kas labiau verta spartinti vaizdo plokštę.</p>
<p><i>HT ir Turbo Boost įtaka procesoriaus spartai</i></p>
<p><img src="http://svarke.technews.lt/gd65/tht/7zip.png" /></p>
<p><img src="http://svarke.technews.lt/gd65/tht/cine.png" /></p>
<p><img src="http://svarke.technews.lt/gd65/tht/mp3.png" /></p>
<p><img src="http://svarke.technews.lt/gd65/tht/flac.png" /></p>
<p><img src="http://svarke.technews.lt/gd65/tht/x264.png" /></p>
<p><img src="http://svarke.technews.lt/gd65/tht/wme.png" /></p>
<p><img src="http://svarke.technews.lt/gd65/tht/wprime.png" /></p>
<p><img src="http://svarke.technews.lt/gd65/tht/vantage.png" /></p>
<p><img src="http://svarke.technews.lt/gd65/tht/paint.png" /></p>
<p><img src="http://svarke.technews.lt/gd65/tht/pov.png" /></p>
<p><img src="http://svarke.technews.lt/gd65/tht/fritz.png" /></p>
<p><img src="http://svarke.technews.lt/gd65/tht/fc2.png" /></p>
<p><img src="http://svarke.technews.lt/gd65/tht/wic.png" /></p>
<p><img src="http://svarke.technews.lt/gd65/tht/l4d.png" /></p>
<p>Kokias išvadas galima padaryti išbandžius <i>Core i7</i> su/be <i>Turbo Boost</i> ir <i>HT</i>? Šios savybės leidžia procesoriams įgauti nuo kelių iki daugiau nei 50 procentų pranašumą su retomis išimtimis. Kadangi po ranka neturiu tikro <i>Core i5</i> procesoriaus, negaliu išbandyti, kaip jo sparta skirtųsi naudojant <i>Turbo</i> režimą, tačiau sprendžiant iš <i>i7 870</i> rezultatų, to turėtų užtekti pavyti iki 3.4 GHz paspartintą <i>Phenom II</i> procesorių daugumoje testų, kuriuose <i>Core i5</i> atsiliko. <i>HT</i> atrodo gana svarbus šiuolaikinėse užduotyse, kai daugiabranduoliniai procesoriai yra išnaudojami nemažos dalies programų.</p>
<p><i>Temperatūros, galios sąnaudos</i></p>
<p><i>Phenom II</i> procesoriaus temperatūros šioje skiltyje nebus lyginamos. Tiesioginis temperatūrų palyginimas pagal procesorių daviklių parodymus nėra tikslus ne tik todėl, Kad <i>Phenom II</i> procesorius veikia ne nominalia įtampa bei naudojo kitą aušintuvą, bet ir todėl, kad procesoriuose esantys davikliai yra skirtingose vietose bei skirtingų gamintojų yra skirtingai kalibruoti. Procesoriams apkrauti naudota <i>OCCT 3.0</i> programa 15 minučių. Kambario temperatūra testuojant siekė 24 laipsnius pagal Celsijų.</p>
<p><img src="http://svarke.technews.lt/gd65/temps.png" /></p>
<p>Integruotas šiaurinis tiltas procesoriui "padeda" kaisti dar labiau. Ir, nepaisant 45 nm technologinio proceso, kuklus Intel aušintuvas leidžia pakilti procesoriaus temperatūrai virš 70 laipsnių. Norint pasiekti 4 GHz su šiuo procesoriumi, reikalingas žymiai efektyvesnis aušinimas.</p>
<p>Maksimali lustų rinkinio radiatoriaus temperatūra testuojant siekė 48 laipsnius pagal Celsijų.</p>
<p>Taip pačiai diagramoje pateikiame duomenis ir apie procesoriaus galias. Procesoriui apkrauti buvo naudojama <i>OCCT 3.0</i> programa, vaizdo plokštė papildomai apkrauta nebuvo. Noriu atkreipti dėmesį, kad čia esantys skaičiai yra <i>PM-300</i> vatmetro, jungiamo tiesiai į rozetę ir matuojančio <i>viso</i> kompiuterio elektros <i>energijos</i> sąnaudas. Čia neatsižvelgta į galios nuostolius maitinimo bloke ar pagrindinės plokštės procesoriaus maitinimo grandinėje bei kitų kompiuterio komponentų sąnaudas.</p>
<p><img src="http://svarke.technews.lt/gd65/power.png" /></p>
<p>Kaip matote, paspartintas procesorius naudoja žymiai daugiau galios nei veikdamas įprastu dažniu. Intel panaudotos energijos taupymo funkcijos padeda efektyviai sumažinti eikvojamą galią, kai procesorius nėra apkrautas. Spartinto <i>Phenom</i> procesoriaus su padidinta įtampa rezultatus lyginti būtų nekorektiška, tačiau įdomumo dėlei paminėsiu, jog apkrovus procesorių jos siekė 270 W, o neapkrovus - 176 W (C'n'Q išjungtas).</p>
<p><i>SATA ir USB pralaidumas</i></p>
<p><img src="http://svarke.technews.lt/gd65/tach.png" /></p>
<p>Kaip ir visada, <i>Intel</i> valdikliai rodo gerus rezultatus.</p>
<p><i>Integruotas garso posistemis</i></p>
<p>Programos <i>RightMark Audio Analyzer</i> Rezultatus pateikiame lentelėje.</p>
<p><img src="http://svarke.technews.lt/gd65/sound.png" /></p>
<p>Iš tiesų rezultatai yra gana vidutiniški, turint omenyje, jog <i>ALC889A</i> šiuo metu yra vienas geriausiai garsą atkuriančių integruotų posistemių. Netgi anksčiau bandytos <i>MSI K9N2</i> ir <i>XFX 750a su ALC888</i> rodė geresnius rezultatus.</p>
<p><b>Išvados</b></p>
<p>Žiūrint į testų rezultatus sunku vadinti <i>Core i7 870</i> protingu pirkiniu. <a class="ns" href="http://ntec.lt/view/?search=870">~1720</a> litų kaina beveik dvigubai didesnė už <i>Core i7 860</i> ir beveik tris kartus didesnė už <i>Core i5 750</i>. Paprastai sumokėjęs dvigubai daugiau pinigų norėčiau turėti ir bent jau 50 - 60 procentų didesnį našumą, tačiau rezultatai į tokius iš tolo nepanašūs. 870-as modelis šiuo metu atsidūręs tokioje pat pozicijoje, kokioje prieš kiek laiko buvo ir 940-as, kuris už dvigubą kainą siūlė menką spartos prieaugį.</p>
<p>Kalbant apie 860-ą ir 750-ą, tenka pripažinti, jog jie atsidūrę kur kas geresnėje kainų kategorijoje. Taip, be <i>Turbo Boost</i> šis procesorius daugumoje testų nusileidžia 3.4 GHz Phenom'ui, bet įvertinus procesorių spartą ir jos prieaugį naudojant <i>Turbo Boost, Core i5 750</i> bendru atveju ko gero būtų truputį greitesnis už <i>Phenom II 955/965</i>, o spartinat iš jo būtų galima išspausti daugiau nei iš <i>Phenom II</i> procesorių. Visgi <i>Core i7</i> pagrindinių plokščių kainos yra didesnės už <i>Phenom II</i> plokščių, todėl jei spartinimas nėra prioritetas, galima rinktis <i>AMD</i> platformą sutaupant pora šimtų litų iš esmės neprarandant spartos, taigi <i>AMD</i> procesoriai iš vidurinio kainų segmento nelieka išstumti.</p>
<p>Tuo tarpu <i>Core i7 860</i> atrodo kaip tinkamas sekantis žingsnis po <i>Phenom II</i> procesorių. šiuo metu jis kainuoja tiek pat, kiek ir <i>Core i7 920</i>. Nors pastarojo palyginimui neturėjau, jie spartos atžvilgiu turėtų būti apylygiai (dėl didesnio <i>Turbo Boost</i> dažnio <i>860</i> greičiausiai pirmautų), tačiau jam nereikia tokios brangios pagrindinės plokštės.</p>
<p>Bendrai <i>MSI P55-GD65</i> palieka gerą įspūdį. Su šio gamintojo pagrindinėmis plokštėmis asmeniškai esu susidūręs tik kelis kartus, tačiau ši plokštė visais atžvilgiais yra geriausia iš jų. Stipriosios plokštės pusės yra protingas komponentų išdėstymas ir didelė prievadų bei palaikomų technologijų gausa. Nesupraskite klaidingai - iki pačių "ekstremaliausių" plokščių savybių sąrašo <i>GD65</i> dar šio to trūksta, tačiau ne visos jos reikalingos net ir gerai kompiuterių techniką išmanančiam mėgėjui.</p>
<p>Prie <i>OC Genie</i> technologijos <i>MSI</i> galėtų dar šiek tiek padirbėti, ir tai galėtų tapti gera priemone laikinai paspartinti procesorių atliekant intensyvias užduotis. Žinoma, plokštė turi kelis trūkumus, tokius kaip ne per geriausią integruotą garso posistemį ar BIOS nustatymų išvalymo ir perkrovimo mygtukų nebuvimą. Su visa mūsų testų sistema jai taip pat neypatingai gerai sekėsi ir spartinti procesorių - 187 MHz BCLK dažnis tikrai nėra didelis.</p>
<p>Tai vienintelė mano kol kas bandyta <i>P55</i> pagrindinė plokštė, o parduotuvėse šiuo metu yra dar kelios panašią kainą (MSI P55-GD65 kainuoja apie <a class="ns" href="http://ntec.lt/view/product/89932/P55-GD65/MSI+1156+P55+DDR3+SATA2+2XGBLAN">470</a> litų) turinčios plokštės su taip pat puikiomis specifikacijomis, todėl išskirti <i>MSI P55-GD65</i> negaliu. Visgi tai bet kokiu atveju gana gera, patogi naudojimui plokštė.<br /></p>
