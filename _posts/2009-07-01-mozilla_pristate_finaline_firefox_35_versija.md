---
layout: post
status: publish
published: true
title: Mozilla pristatė finalinę FireFox 3.5 versiją
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3687
wordpress_url: http://localhost/site/new/mozilla_pristate_finaline_firefox_35_versija/
date: '2009-07-01 15:39:50 +0300'
date_gmt: '2009-07-01 15:39:50 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:g5YAwRDcMWuj4M:http://www.electricpig.co.uk/wp-content/uploads/2008/06/firefox-logo2.jpg" border="1" /></div>
<p>Antroji pagal dydį pasaulyje interneto naršyklė <i>FireFox</i> vakar sulaukė vieno iš didesnių atnaujinimų. Kūrėjas <i>Mozilla</i> teigia, kad naujoji naršyklė pasižymi ne tik didesne sparta, tačiau ir naujomis savybėmis, kaip privatus naršymas ar vietos pateikimo funkcija.</p>
<p>Naujoji <i>FireFox 3.5</i> versija pasižymi patobulintu <i>JavaScript</i> varikliu, kuris tapo ypač svarbus išpopuliarėjus interneto programoms. Jų pagalba mes galime pasinaudoti Adobe įrankiais, ar siuntimų vedliais. Įdiegus ir naują <i>TraceMonkey</i> pusprogramį, tokios svetainės, kaip <i>Gmail</i>, ar <i>Facebook</i> pasikrauna pastebimai greičiau, nei ankščiau. Kūrėjai teigia, jog <i>FireFox 3.5</i> už <i>FireFox 3</i> greitesnė net du kartus, o už ankstesnės kartos <i>FireFox 2</i> – net apie dešimt kartų.</p>
<p>Mozilla taip pat teigia sutvarkę atminties „nutekėjimo“ spragas, kai po ilgo naršyklės vartojimo ši iš niekur nieko pradėdavo „vogti“ atmintį, o kompiuteriui pradėjus nesklandžiai veikti, reikėdavo išjungti ir iš naujo pajungti naršyklę. <i>FireFox 3.5</i> pasižymės ir nauja apsaugos sistema, taip pat privataus naršymo funkcija. Nesaugos svetainės nuo šiol bus tikrinamos dar uoliau ir naršyklė jums praneš, kuri iš jų yra žalinga jūsų kompiuteriui bei kodėl.</p>
<p>Vartotojai nuo šiol paprasčiau galės naudotis naršymo istorija, ją tvarkyti bei keisti. Vartotojams nereikės valyti visos istorijos, tiesiog užžymėti, kurią svetainę <i>FireFox</i> turėtų užmiršti. Pasijungus <i>Private Browsing</i> (liet. Privatus naršymas) rėžimą neliks jokių jūsų veiklos požymių.</p>
<p><i>FireFox</i> serijos naršyklės visad pasižymėjo ypatybe, kuri leisdavo parsisiųsti įskiepių (ad-on) interneto naršyklei taip praplečiant jos galimybes. Jų yra apie 10 tūkstančių, tačiau kūrėjai perspėja, kad nereikėtų persistengti – didelis ad-on’ų kiekis gali apkrauti naršyklę ir eikvoti daugiau operatyviosios atminties.<br /></p>
