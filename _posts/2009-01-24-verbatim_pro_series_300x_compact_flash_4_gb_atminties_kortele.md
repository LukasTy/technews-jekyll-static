---
layout: post
status: publish
published: true
title: Verbatim Pro Series 300X Compact Flash 4 GB atminties kortelė
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 110
wordpress_url: http://localhost/site/new/verbatim_pro_series_300x_compact_flash_4_gb_atminties_kortele/
date: '2009-01-24 00:37:07 +0200'
date_gmt: '2009-01-24 00:37:07 +0200'
categories:
- Duomenų kaupikliai
- Apžvalgos
---
<p>Verbatim atminties kortelių spektras tikrai neapsiriboja vien SD tipo atminties kortelėmis. <i>Verbatim</i> mums atsiuntė ir dar vieną atminties kortelę, todėl šiandien kviečiame paskaityti su <i>Verbatim Compact Flash Pro Series 300X</i> 4 GB atminties kortele.</p>
<p><b>Apie Compact Flash</b><br />
<br /><b>Įpakavimas ir išorinis vaizdas</b><br />
<br /><b>Specifikacijos</b><br />
<br /><b>Testavimas</b><br />
<br /><b>Išvados</b></p>
<p><b>Apie Compact Flash</b></p>
<p>Dar 1994 metais pristatytas standartas sparčiai populiarėjo tarp skaitmeninių veidrodinių fotoaparatų savininkų dėl didelės talpos (šiuo metu net iki 64 GB) ir patikimumo ir atsparumo aplinkos poveikiui. <i>Compact Flash</i> kortelėse naudojama NAND tipo <i>Flash</i> atmintis, kuri, palyginti su mechaniniais kietaisiais diskais, užtikrina labai mažus pasiekties laikus. <i>Compact Flash</i> yra suderinama su IDE magistrale, todėl panaudojus paprastą konverterį kortelę galima prijungti tiesiai prie pagrindinės plokštės IDE jungties.</p>
<p>Pačios CF kortelės kur kas didesnės ir masyvesnės už <i>SecureDigital</i> ar <i>MemoryStick</i> standarto korteles (iš čia ir papildomas kortelių patvarumas), ir jų išmatavimai siekia 43 x 36 mm. Aukštis gali būti dvejopas - 3.3 arba 5 mm, priklausomai nuo to, ar tai <i>Compact Flash</i> I ar II standarto kortelė. Būtent dėl didelių kortelės matmenų jos ir nesutinkame mažuose įrenginiuose, kaip pvz. mėgėjiški skaitmeniniai fotoaparatai.</p>
<p><b>Įpakavimas ir išorinis vaizdas </b></p>
<p><i>Verbatim Compact Flash Pro Series</i> 4 GB pakuotė labai panaši į anksčiau apžvelgtos 8 GB SDHC kortelės. Paprastas permatomo plastiko įpakavimas, pro kurį puikiai matyti kortelė, bei į vidų įdėtas popierinis lankstinukas su trumpomis instrukcijomis, atspausdintomis dešimčia kalbų. Maloniai nuteikia ant įpakavimo nurodyti dideli 300X (arba 45 MB/s) skaitymo ir rašymo greičiai (juos apžvalgoje išbandysime kiek vėliau).</p>
<p><a class="ns" href="http://svarke.technews.lt/VerbatimCF/2.jpg">
<div class="imgright"><img src="http://svarke.technews.lt/VerbatimCF/s/2.jpg" border="1" /></div>
<p></a><a class="ns" href="http://svarke.technews.lt/VerbatimCF/1.jpg"><br /><img src="http://svarke.technews.lt/VerbatimCF/s/1.jpg" /><br /></a></p>
<p>Kartu su kortele pateikiamas ir plastmasinis įdėklas, atliekantis apsauginę funkciją gabenant kortelę.</p>
<p><a class="ns" href="http://svarke.technews.lt/VerbatimCF/3.jpg"><br /><img src="http://svarke.technews.lt/VerbatimCF/s/3.jpg" /><br /></a></p>
<p>Pati kortelė juodos spalvos, su reprezentaciniu lipduku priekyje bei gale esančiu kitu lipduku, skirtu pasižymėti kortelės turinį. Nėra jokių fiksatorių, leidžiančių uždrausi rašymą iš kortelės (CF standartas to nenumato). Šoninėse dalyse yra skirtingo pločio įdubimai, neleidžiantys neteisingai įdėti kortelės į įrenginį.</p>
<p><a class="ns" href="http://svarke.technews.lt/VerbatimCF/6.jpg">
<div class="imgright"><img src="http://svarke.technews.lt/VerbatimCF/s/6.jpg" border="1" /></div>
<p></a><a class="ns" href="http://svarke.technews.lt/VerbatimCF/5.jpg"><br /><img src="http://svarke.technews.lt/VerbatimCF/s/5.jpg" /><br /></a></p>
<p><b>Specifikacijos</b></p>
<p>Verbatim ir kartu su šia kortele pateikia gana nedaug informacijos. Kaip galima suprasti iš 3.3 mm kortelės storio, tai yra <i>Compact Flash</i> I tipo gaminys. Konkrečiai šis modelis (47017) talpina iki 4 GB duomenų (šių kortelių taip pat yra ir 2, 8 ir 16 GB talpos), joms suteikiama ribota 2 metų garantija.</p>
<p>Įdomiausios specifikacijos, be abejo, yra ypatingai dideli, 45 MB/s siekiantys skaitymo ir rašymo greičiai, kurie netgi gali lygiuotis su ankstyvaisiais SSD kaupikliais. Be abejo, šį tvirtinimą teks patvirtinti arba paneigti. Kadangi jau ankstesnėje Verbatim SD atminties kortelės apžvalgoje kortelių skaitymo greitį ribojo USB kortelių skaitytuvas, šį kartą bandymai buvo kiek kitokie.</p>
<p><b>Testavimas</b></p>
<p>Atminties kortelė buvo bandyta su kompiuterio, kurio specifikacijos apteiktos žemiau esančioje lentelėje. Linijinio skaitymo greičiams bei pasiekties laikui buvo naudotos <i>HD Tach</i> programa, skirtingų dydžių  duomenų skaitymo ir įrašymo ir nuskaitymo greičiui – <i>ATTO</i>, Įvesties/išvesties operacijų skaičiui matuoti – <i>IOMeter</i>, duomenų kopijavimui – <a class="ns" href="http://www.xbitlabs.com">Xbitlabs</a> <i>FC-Test</i>.</p>
<p><img src="http://www.technews.lt/upl/Failai/PCConfigPropeller.PNG" /></p>
<p><a class="ns" href=" http://svarke.technews.lt/VerbatimCF/7.jpg"><br /><img src="http://svarke.technews.lt/VerbatimCF/s/7.jpg" /><br /></a></p>
<p>Paprastai tiek testų atminties kortelei neatliktume, tačiau bandymų metu ji tapo savotišku SSD kaupikliu. Kadangi CF yra suderinama su IDE, testams buvo panaudotas paprastas CF > IDE adapteris, leidžiantis naudotis 133 MB/s IDE magistrale. Taigi ir testuota ji buvo kaip kietasis diskas. Jeigu žvelgtume tik į USB skaitytuvo rezultatus, kortelės greičiai nė iš tolo neprilygtų deklaruojamiems:</p>
<p><img src="http://svarke.technews.lt/VerbatimCF/CFatto.PNG" /></p>
<p>Kaip konkurentas šiai kortelei panaudota ne kita kortelė, o įprastinis mechaninis <i>Seagate</i> 250 GB (ST3250820AS) kietasis diskas. Testų rezultatai pateikiami apačioje. Testo tikslas ne tik išsiaiškinti, ar kortelė gali pasiekti deklaruojamus greičius, tačiau ir išbandyti, ar ji gali sparta prilygti kietajam diskui.</p>
<p><i>Rezultatai</i></p>
<p>Pirmiausiai – <i>HD Tach</i> rezultatai. Kaip matome, linijinis nuskaitymo greitis praktiškai siekia deklaruojamus 45 MB/s. Pasiekties laikas taip pat labai geras, koks ir turėtų būti Flash technologija paremto gaminio.</p>
<p><img src="http://svarke.technews.lt/VerbatimCF/cftach.png" /></p>
<p><span class="saltinis">Verbatim Compact Flash</span></p>
<p><img src=" http://svarke.technews.lt/VerbatimCF/seagatehdtach.png" /></p>
<p><span class="saltinis">Seagate HDD</span></p>
<p><i>Seagate</i> diskinio kaupiklio skaitymo duomenys, be abejo, žymiai geresni, ir atminties kortelė čia tikrai negali jam prilygti. Visgi mechaninio kaupiklio pasiekties laikas žymiai didesnis. Pažiūrėsime, kokią įtaką tai turės <i>IOMeter</i> rezultatuose.</p>
<p><i>IOMeter</i> - tai labai lankstus įrankis, leidžiantis matuoti įvairias kaupiklių charakteristikas. Tarp jų ir tai, kiek įvesties ir išvesties operacijų per sekundę gali atlikti kaupiklis. <i>IOMeter</i> buvo bandoma su keturiais standartizuotais Webserver, Database, Fileserver ir Workstation nustatymų rinkiniais, kurie, atitinkamai pagal pavadinimus, imituoja operacijas, kurias reikia atlikti vieno ar kito pobūdžio kompiuterio kaupikliui. Rezultatai - lentelėse:</p>
<p><img src=" http://svarke.technews.lt/VerbatimCF/workstation.PNG" /></p>
<p><img src=" http://svarke.technews.lt/VerbatimCF/webserver.PNG" /></p>
<p><img src=" http://svarke.technews.lt/VerbatimCF/database.PNG" /></p>
<p><img src=" http://svarke.technews.lt/VerbatimCF/fileserver.PNG" /></p>
<p>Praktiškai visuose testuose atminties kortelė turi pranašumus (Webserver - ypatingai didelį). Nors rezultatai nėra tokie įspūdingi, kaip dabartinių SSD kaupiklių, tačiau šiose operacijoje matome didelį Flash atminties pranašumą.</p>
<div class="imgright"><img src=" http://svarke.technews.lt/VerbatimCF/attoseagate.png" border="1" /></div>
<p><img src="http://svarke.technews.lt/VerbatimCF/attoverbatim.png" /></p>
<p>ATTO į laikmeną įrašo ir iš jos nuskaito skirtingo dydžio duomenų blokus. Padidėjus blokų dydžiui matyti ir maksimalūs skaitymo bei rašymo greičiai. Verbatim atminties kortelė pasiekia deklaruojamą duomenų skaitymo ribą. Rašymo rezultatai, deja, kuklesni (~36 MB/s). </p>
<p><i>FC-Test</i> - programa, sukurta kuo tiksliau atkartoti kasdieniams namų kompiuterio kaupikliams tenkančias failų kopijavimo užduotis. Programa turi penkis skirtingus nustatymų rinkinius, kurie imituoja skirtingo pobūdžio failų kopijavimą.</p>
<p><img src=" http://svarke.technews.lt/VerbatimCF/create.PNG" /></p>
<p><img src=" http://svarke.technews.lt/VerbatimCF/copy.PNG" /></p>
<p>Čia visgi <i>Verbatim</i> atminties kortelė negali atsilaikyti prieš kietąjį diską. Ženkliai didesni skaitymo ir rašymo greičiai čia turi lemiamą įtaką.</p>
<p><b>Išvados</b></p>
<p>Kaip vertinti kortelės rezultatus, lyginant su kietuoju disku? Manyčiau labai gerai. Kaip atminties kortelė, <i>Verbatim Pro Series Compact Flash</i> kortelė yra labai greita. Nors maksimalių deklaruojamų 45 MB/s rašymo greičio ir nematėme, tačiau skaitymo greitis buvo puikus. Be abejo, prijungta prie tinkamo skaitytuvo ši kortelė demonstruoja labai gerus rezultatus, tačiau naudojant įprastą, per USB magistralę jungiamą kortelių skaitytuvą, visa sparta būtų palaidota.</p>
<p>Bet kokiam <i>Compact Flash</i> korteles naudojančiam įrenginiui šios kortelės spartos, be abejo, užtektų, ir ko gero, ji galėtų sparta konkuruoti su senesniais SSD kaupikliais. Tiesa, šios kortelės kaina yra labai didelė ir siekia ~350-400 litų. O tai ir yra didžiausia neigiama gaminio savybė.</p>
<div class="imgright"><img src=" http://www.technews.lt/upl/Failai/verbatim-logo-red-blue-300d.jpg" border="1" /></div>
<p>Dėkojame <a class="ns" href=" http://www.verbatim-europe.com/index/home.php"><i>Verbatim</i></a> už galimybę išbandyti šį gaminį.</p>
<p></p>
