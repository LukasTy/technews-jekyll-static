---
layout: post
status: publish
published: true
title: Elektrą taupančios MSI 250 GTS Green vaizdo plokštės
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 4452
wordpress_url: http://localhost/site/new/elektra_taupancios_msi_250_gts_green_vaizdo_plokstes/
date: '2009-12-31 16:30:11 +0200'
date_gmt: '2009-12-31 16:30:11 +0200'
categories:
- Naujienos
---
<p>
<br />Pagrindinių bei vaizdo plokščių gaminimo lyderis Micro Star International (MSI) rinkai pristato naujas Green serijos GeForce GTS 250 vaizdo plokštes. Asortimentą sudaro keturi GTS 250 modeliai: N250GTS-2D512, N250GTS-2D1G, N250GTS Twin Frozr ir N250GTS Twin Frozr 1G.</p>
<p>Lyginant su senesnės kartos GeForce GTS 250 vaizdo plokštėmis, naujieji MSI GTS 250 Green modeliai naudoja mažesnės įtampos G92b branduolius, tokiu būdu sumažinant bendras energijos sąnaudas net iki 25%. Teigiamai paveikiamas ir išskiriamos šilumos kiekis, kurio sumažėjimas leidžia padidinti vaizdo plokštės tarnavimo laikotarpį bei montuoti mažiau triukšmo skleidžiančius aušintuvus. Kompanija savo Green serijai taip pat pasirinko aukščiausios <i>Military</i> klasės kondensatorius bei induktorius, užtikrinančius stabilumą bei zvimbesį primenančio garso nebuvimą, būdingą prastesnės kokybės induktoriams.</p>
<p>Dveji Twin Frozr GTS 250 Green modeliai yra "apginkluoti" itin galingais Twin Frozr aušintuvais, kurie aušina ne tik vaizdo plokštės branduolį, bet ir atmintį bei elektros tiekimo grandines. Kiekvienas aušintuvo ventiliatorius turi atskirą PWM daviklį, kuris užtikrina, jog dėl nenumatytų priežasčių sugedus vienam ventiliatoriui, antrasis pradės suktis greičiau ir užtikrins tinkamą vaizdo plokštės aušinimą.</p>
<p>Apačioje pateikiame tikslesnes Green serijos GTS 250 grafinių spartintuvų specifikacijas:</p>
<p><img src="http://www.ipix.lt/images/23369090.jpg" /></p>
