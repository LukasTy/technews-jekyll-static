---
layout: post
status: publish
published: true
title: Nauja manija taps planšetiniai kompiuteriai?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4730
wordpress_url: http://localhost/site/new/nauja_manija_taps_plansetiniai_kompiuteriai/
date: '2010-04-08 19:13:13 +0300'
date_gmt: '2010-04-08 19:13:13 +0300'
categories:
- Naujienos
---
<div class="imgright"><img src="http://t1.gstatic.com/images?q=tbn:YOLlsXJJM97FxM:http://cybernetnews.com/wp-content/uploads/2007/11/apple-tablet-pc-2.jpg"  /></div>
<p>Galime prisiminti internetinių nešiojamųjų startą – Asus Eee PC nešiojamieji kompiuteriai susilaukė tokios milžiniško sėkmės, kad konkurentams neliko nieko kito, kaip prisijungti. Su planšetais gali būti kitaip, bet atrodo, kad tendencijos tos pačios.</p>
<p>Iš tikrųjų gali pasirodyti, kad Apple su savuoju iPad jau pradėjo planšetų erą šiais metais, tačiau taip tikrai nenutiko. Potencialių gigantų šioje rinkoje tiek daug, kad vežimu vežk – HP, Asus, MSI, Acer ir daugelis kitų. Visgi, ar tai viskas? Tikrai ne. Gandų lygyje kalbama, kad didžiausias pasaulyje mobiliųjų telefonų gamintojas Nokia čia taip pat norėtų įžengti, apie tai svarsto ir kitos kompanijos.</p>
<p>Teigiama, kad Nokia planšetas naudos kartu su gigantu Intel kuriamą MeeGo platformą, o įrenginys rinką pasieks šių metų rudenį. Nokia atstovai, beje, buvo ne kartą užsiminę apie planšetinius kompiuterius, tačiau nieko tiksliai niekad nenurodė. Nokia taip pat yra pristačiusi ne vieną internetui naršyti skirtą produktą – tai ir N770, ir vėliau sekusius N800 bei N810.</p>
<p>Kitaip, nei internetinių nešiojamųjų atveju, galimas daiktas, kad šioje rinkoje turėsime daugybe skirtingų platformų ir operacinių sistemų. Apple iPad naudoja savą techninę įrangą, kiti bandys kurti planšetus pasitelkę nVidia Tegra platformą, dar kiti – Intel Atom mažylius. Operacinių sistemų spektras taip pat platus – Windows 7, Android, iPad OS, gal net Linux. Laukia tikrai įdomi kova ir sunku nuspėti, ką pasirinks vartotojai.<br /></p>
