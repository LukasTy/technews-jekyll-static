---
layout: post
status: publish
published: true
title: Informacija apie G210 ir GT220
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3680
wordpress_url: http://localhost/site/new/informacija_apie_g210_ir_gt220/
date: '2009-06-30 23:00:02 +0300'
date_gmt: '2009-06-30 23:00:02 +0300'
categories:
- Naujienos
---
<p>Nors dėl gamybos nesklandumų grafikos procesorių perėjimas į 40 nm technologinį procesą ir vyksta gana lėtai, tačiau tiek <i>AMD</i>, tiek <i>Nvidia</i> jau turi pristačiusios pirmuosius (tiesa, ne pačius sparčiausius) 40 nm grafinius procesorius. Prieš pora savaičių <i>Nvidia</i> pristatė 40 nm GPU nešiojamiesiems kompiuteriams, o greitai turėtų pasirodyti ir naujos plokštės staliniams kompiuteriams.</p>
<p>Portalas <a class="ns" href="http://vr-zone.com/articles/nvidia-partners-get-ready-40nm-g210--gt-220-cards/7272.html?doc=7272">VR-Zone</a> pateikia informaciją apie du žemiausios klasės grafikos procesorius G210 ir G220. Abi spalį pasirodysiančios plokštės palaiko <i>DirectX</i> 10.1 API. <i>G210</i> GPU turi tik 24 Shader procesorius, veikiančius 1425 MHz taktiniu dažniu. Likusi branduolio dalis veiks 600 MHz dažniu ir su DDR2 arba DDR3 tipo atmintimi bendraus 64 bitų pločio magistrale. GT220 turės dvigubai daugiau Shader procesorių ir dvigubai platesnę, 128 bitų sąsają su DDR2/(G)DDR3 atmintimi. GPU ir Shader dažniai panašūs į <i>G210</i> ir siekia atitinkamai 625 ir 1373 MHz.</p>
<p>Plokštės su <i>G210</i> užims <i>Geforce 9400</i> vietą ir kainuos 30 - 35 JAV dolerių, o <i>GT220</i> šerdį naudojančios plokštės kainuos 55 - 60 dolerių ir sparta turėtų ženkliai lenkti <i>Geforce 9500 GT</i>.<br /></p>
