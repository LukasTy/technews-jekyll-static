---
layout: post
status: publish
published: true
title: "„Enermax Liqtech 120X“ AIO (all in one) sistema"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8051
wordpress_url: http://localhost/site/new/enermax_liqtech_120x/
date: '2014-04-06 21:26:11 +0300'
date_gmt: '2014-04-06 21:26:11 +0300'
categories:
- Aušinimas
- Apžvalgos
---
<p>„SilverStone“ dizaineriai ir įslaptinto OEM gamintojo inžinieriai parodė, kad TD03 AIO sistema gali pasigirti nepriekaištinga surinkimo kokybe ir geru, konkurencingu efektyvumu. Šįkart galimybę pakartoti išorinio dizaino laimėjimus, beprecedentę pagaminimo kokybę ir galbūt net geresnius aušinimo rezultatus gauna „Enermax“. „Liqtech 120X“, panašu, yra to paties OEM gamintojo uždara vandens sistema, tačiau „Enermax“ savo produktui parinko kitokį ventiliatorių valdymą ir įprastas gumos pluošto žarneles. Tai leidžia tikėtis, kad „Ahead of the Game“ serijai priklausantis „Liqtech 120X“ gali užfiksuoti mažesnį triukšmą ramybės režime ir nekentėti (efektyvumo atžvilgiu) nuo susiaurinto žarnelių diametro, ką manėme vykstant TD03 atveju. Pabandykime išsiaiškinti.</p>
<p><img class="aligncenter" style="width: 520px; height: 390px;" src="http://technews.lt/userfiles/liqtech120xlogo.png" alt="" /></p>
<p>&nbsp;</p>
<ul>
<li><strong>Pakuotė ir komplektacija</strong></li>
<li><strong>Žvilgsnis iš arčiau </strong></li>
<li><strong>Montavimas</strong></li>
<li><strong>Testavimas</strong></li>
<li><strong>Rezultatai</strong></li>
<li><strong>Išvados</strong></li>
</ul>
<p>&nbsp;</p>
<p><strong>Pakuotė ir komplektacija</strong></p>
<p>„Liqtech 120X“ apsuptas dominuojančios juodos spalvos fonu. Priekinis nedidelės pakuotės paviršius daugiausiai talpina informaciją apie komplektuojamus ventiliatorius. Be „Shunt Chanell“ technologijos logotipo taip pat sužinome, kad radiatoriui priklauso du, padidintą statinį slėgį turintys ventiliatoriai, kurie naudoja pačios „Enermax“ patentuotus guolius ir pasižymi lengvai nuimamų mentelių savybe.</p>
<p style="text-align: center;"><a href="http://technews.lt/userfiles/SAM_0513.jpg"><img style="width: 232px; height: 155px;" src="http://technews.lt/userfiles/SAM_0513.jpg" alt="" /></a><a href="http://technews.lt/userfiles/SAM_0517.jpg"><img style="width: 232px; height: 155px;" src="http://technews.lt/userfiles/SAM_0517.jpg" alt="" /></a></p>
<p style="text-align: center;"><a href="http://technews.lt/userfiles/SAM_0523.jpg"><img style="width: 232px; height: 155px;" src="http://technews.lt/userfiles/SAM_0523.jpg" alt="" /></a><a href="http://technews.lt/userfiles/SAM_0524.jpg"><img style="width: 232px; height: 155px;" src="http://technews.lt/userfiles/SAM_0524.jpg" alt="" /></a></p>
<p style="text-align: center;"><a href="http://technews.lt/userfiles/SAM_0525.jpg"><img style="width: 232px; height: 155px;" src="http://technews.lt/userfiles/SAM_0525.jpg" alt="" /></a><a href="http://technews.lt/userfiles/SAM_0515.jpg"><img style="width: 232px; height: 155px;" src="http://technews.lt/userfiles/SAM_0515.jpg" alt="" /></a></p>
<p>„Enermax“ aprašo daugelį „Liqtech 120X“ savybių, kaip aukštos surinkimo kokybės vandens bloką, išradingą  radiatoriaus dizainą, keramikinius guolius naudojančią pompą ir paprastą tvirtinimo sistemą, kuri užtikrina optimalę kontaktinę jėgą, perduodamą procesoriui. Be išsamaus schematinio radiatoriaus ir vandens bloko brėžinio, gamintojas nurodo kone visas įmanomas „Liqtech 120X“ specifikacijas, įskaitant palaikomus lizdus, sudėtines medžiagas ir ventiliatorių sūkius, jiems reikalingą įtampą ir sukuriamą oro pralaidumą ir statinį slėgį.</p>
<p style="text-align: center;"><a href="http://technews.lt/userfiles/SAM_0518.jpg"><img style="width: 232px; height: 155px;" src="http://technews.lt/userfiles/SAM_0518.jpg" alt="" /></a><a href="http://technews.lt/userfiles/SAM_0520.jpg"><img style="width: 232px; height: 155px;" src="http://technews.lt/userfiles/SAM_0520.jpg" alt="" /></a></p>
<p style="text-align: center;"><a href="http://technews.lt/userfiles/SAM_0519.jpg"><img style="width: 232px; height: 155px;" src="http://technews.lt/userfiles/SAM_0519.jpg" alt="" /></a><a href="http://technews.lt/userfiles/SAM_0526.jpg"><img style="width: 232px; height: 155px;" src="http://technews.lt/userfiles/SAM_0526.jpg" alt="" /></a></p>
<p>Supakavimo metodas standartinis - įranga paskirstyta po kartoninio lakšto skyrius, papildomai panaudojant polietileno maišus ir minkštą putą. Be atskirai pridėto vartotjo gido, baltoje aksesuarų dėžutėje randame visus būtinus tvirtinimus, nedidelį švirkštą su termo pasta, izoliacines plėveles bei dvigubą PWM laidą-prailgintoją. Ta pati AMD ir „Intel“ procesoriams tinkanti galinė plokštelė ir šoniniai laikikliai pradeda įrodinėti faktą, kad „Liqtech 120X“ ir TD03 yra kurti to paties OEM‘o. Dėl šios priežasties turime ir tą pačią šoninių laikiklių priveržimo problemą, todėl abiems AIO sistemoms su elektriniu atsuktuvu pakeitėme Intel laikiklius į skirtus AMD vienu ypu. Iš gamyklos 120X ir TD03 atkeliauja standartiškai su labai stipriai priveržtais „Intel“ laikikliais.</p>
<p style="text-align: center;"><a href="http://technews.lt/userfiles/SAM_0527.jpg"><img style="width: 232px; height: 155px;" src="http://technews.lt/userfiles/SAM_0527.jpg" alt="" /></a><a href="http://technews.lt/userfiles/SAM_0529.jpg"><img style="width: 232px; height: 155px;" src="http://technews.lt/userfiles/SAM_0529.jpg" alt="" /></a></p>
<p style="text-align: center;"><a href="http://technews.lt/userfiles/SAM_0530.jpg"><img style="width: 232px; height: 155px;" src="http://technews.lt/userfiles/SAM_0530.jpg" alt="" /></a><a href="http://technews.lt/userfiles/SAM_0531.jpg"><img style="width: 232px; height: 155px;" src="http://technews.lt/userfiles/SAM_0531.jpg" alt="" /></a></p>
<p>&nbsp;</p>
<p><strong>Žvilgsnis iš arčiau</strong></p>
<p>„Liqtech 120X“ turi 43 mm storio radiatorių 153 mm (I)  x 120 mm (P) x 43 mm (A), kuris yra vos dviem milimetrais plonesnis už rastą „SilverStone TD02“ variante. Čia taip pat panaudotas besiūlis dizainas, aliuminio matricai išsidėstant apie dvylika karščio vamzdelių. Panašu, kad 120X turi vienu termo vamzdeliu daugiau už TD03. Radiatorius neturi jokių plastmasinių detalių, visa struktūra pagaminta iš metalo. Aliuminės matricos kraštai labai primena tą plokštelių formą, kurią turėjo TD03, tačiau centrinėje dalyje plokštelės praranda dantukus. Toks centro dizainas nė kiek nepadeda sumažinti reikalavimų ventiliatoriams, kurie turės apipūsti gilesnes plokšteles. Vienintelė įterptinė medžiaga – keturios, iš gumos pagamintos, raudonos juostelės, kurių paskirtis ne tik absorbuoti ventiliatorių galimai sukeltas vibracijas, bet ir padaryti „Lixtech 120X“ vienu patraukliausių AIO sistemų bet kieno akims. Prabą dar labiau padidina du įpjovas turintys šoniniai radiatoriaus paviršiai.</p>
<p style="text-align: center;"><a href="http://technews.lt/userfiles/SAM_0540.jpg"><img style="width: 464px; height: 309px;" src="http://technews.lt/userfiles/SAM_0540.jpg" alt="" /></a></p>
<p style="text-align: center;"><a href="http://technews.lt/userfiles/SAM_0542.jpg"><img style="width: 232px; height: 155px;" src="http://technews.lt/userfiles/SAM_0542.jpg" alt="" /></a><a href="http://technews.lt/userfiles/SAM_0543.jpg"><img style="width: 232px; height: 155px;" src="http://technews.lt/userfiles/SAM_0543.jpg" alt="" /></a></p>
<p style="text-align: center;"><a href="http://technews.lt/userfiles/SAM_0546.jpg"><img style="width: 232px; height: 155px;" src="http://technews.lt/userfiles/SAM_0546.jpg" alt="" /></a><a href="http://technews.lt/userfiles/SAM_0552.jpg"><img style="width: 232px; height: 155px;" src="http://technews.lt/userfiles/SAM_0552.jpg" alt="" /></a></p>
<p style="text-align: center;"><a href="http://technews.lt/userfiles/SAM_0553.jpg"><img style="width: 232px; height: 155px;" src="http://technews.lt/userfiles/SAM_0553.jpg" alt="" /></a><a href="http://technews.lt/userfiles/SAM_0562.jpg"><img style="width: 232px; height: 155px;" src="http://technews.lt/userfiles/SAM_0562.jpg" alt="" /></a></p>
<p>Iš vandens talpyklos išeina dvi įprasto diametro žarnelės, kurių ilgis siekia 30 cm. Jos lengvai pasiduoda lenkimui ir į vandens bloką įeina rotacinio mechanizmo pagalba.</p>
<p style="text-align: center;"><a href="http://technews.lt/userfiles/SAM_0541.jpg"><img style="width: 232px; height: 155px;" src="http://technews.lt/userfiles/SAM_0541.jpg" alt="" /></a><a href="http://technews.lt/userfiles/SAM_0551.jpg"><img style="width: 232px; height: 155px;" src="http://technews.lt/userfiles/SAM_0551.jpg" alt="" /></a></p>
<p>Vandens blokas pratęsia tai, ką pradėjo radiatorius. Aišku kalbame apie surinkimo kokybę. 50 000 valandų turinti išgyventi keramikinė pompa apsupta vien iš aliuminio pagaminto korpuso. Iš mikro kanalų sudaryta šalčio plokštelė naudoja „Enermax“ patentuotą „Shunt Chanell“ technologiją, kurios pagrindu tampa skysčio tėkmės optimizavimas kanalėliuose ir karštų taškų susiformavimo likvidacija. Vandens bloko viršutinė dalis turi nedidelį radiatorių, ant kurio patalpintas „Enermax“ firmos ženklas. Kadangi vandens blok korpusas paprastai nelinkęs labai šilti, toks sprendimas greičiausiai labiau svarbus iš išorinio dizaino pusės. Pagal beveik visas AIO sistemų taisykles, viršuje matomas „Enermax“ ženklas turėtų šviesti. Iš korpuso išeina į rankovę įvilktas maitinamasis 3-pin kabelis.</p>
<p style="text-align: center;"><a href="http://technews.lt/userfiles/SAM_0548.jpg"><img style="width: 232px; height: 155px;" src="http://technews.lt/userfiles/SAM_0548.jpg" alt="" /></a><a href="http://technews.lt/userfiles/SAM_0549.jpg"><img style="width: 232px; height: 155px;" src="http://technews.lt/userfiles/SAM_0549.jpg" alt="" /></a></p>
<p>Varinio pagrindo nupoliravimo kokybė yra identiška tam, ką matėme apžvelgdami „SilverStone TD03“. Vienintelis skirtumas – pagrindas nėra vienalytis ir tvirtinamas varžtų pagalba.</p>
<p style="text-align: center;"><a href="http://technews.lt/userfiles/SAM_0565.jpg"><img style="width: 232px; height: 155px;" src="http://technews.lt/userfiles/SAM_0565.jpg" alt="" /></a><a href="http://technews.lt/userfiles/SAM_0566.jpg"><img style="width: 232px; height: 155px;" src="http://technews.lt/userfiles/SAM_0566.jpg" alt="" /></a></p>
<p>Darbui su radiatoriais optimizuoti ventiliatoriai turi dar nematytą valdymo būdą. Šalia rotoriaus patalpintas miniatiūrinis slankiklis, kurį gali pozicionuoti į tris padėtis/režimus. Visų režimų dugnas atsiduria ties 600 RPM, tačiau skiriasi maksimali sūkių riba. Taigi mes turime tris režimus: 600 – 1300 RPM, 600 – 2000 RPM ir 600 – 2500 RPM. Kiekvienas ventiliatorius besisukdamas ~600 RPM (15 dBA) dažnumu sukuria 28,6 CFM srautą arba 0,8 mmH<sub>2</sub>O statinį slėgį. Parametrai keičiasi kartu su intensyvėjančiais apsisukimais: 60,3 CFM/1,7 mmH<sub>2</sub>O/21,5 dBA (1300 RPM), 88,9 CFM/4,7 mmH<sub>2</sub>O/27 dBA (2000 RPM) ir 111 CFM/ 7,4 mmH2O/30 dBA (2500 RPM). Jei sukuriamas oro srautas atrodo logiškai, tai 4 mm H<sub>2</sub>O viršyjantys statinio slėgio skaičiai neatrodo įtikinamai. Žinant, kad šiems matavimams pasirenkamos įvairios metodikos, prie „Enermax“ pateiktų milžiniškų skaičių nesikabinėsime.</p>
<p style="text-align: center;"><a href="http://technews.lt/userfiles/SAM_0532.jpg"><img style="width: 232px; height: 155px;" src="http://technews.lt/userfiles/SAM_0532.jpg" alt="" /></a><a href="http://technews.lt/userfiles/SAM_0533.jpg"><img style="width: 232px; height: 155px;" src="http://technews.lt/userfiles/SAM_0533.jpg" alt="" /></a></p>
<p style="text-align: center;"><a href="http://technews.lt/userfiles/SAM_0534.jpg"><img style="width: 232px; height: 155px;" src="http://technews.lt/userfiles/SAM_0534.jpg" alt="" /></a><a href="http://technews.lt/userfiles/SAM_0537.jpg"><img style="width: 232px; height: 155px;" src="http://technews.lt/userfiles/SAM_0537.jpg" alt="" /></a></p>
<p>Devynių mentelių forma neatrodo kaip visiškai standartinis sprendimas. Parinkti mentelių kampai – mažai kur matyti. „Liqtech 120X“ ventiliatoriai naudoja „Twister“ guolius, kurių ilgamažiškumas siekia 100 000 valandų arba beveik vienuoliką su puse metų. Akivaizdu, kad tai yra nenuginčyjamas pranašumas prieš „sleeve“ guolius, kurie diegiami į TD03 rinkiniui priklausančius ventiliatorius. Abu 120X ventiliatoriai turi į rankoves įvilktus, 4-pin (PWM) jungtimi pasibaigiančius, kabelius.</p>
<p><strong>Montavimas </strong></p>
<p>Skirtingai nei SilverStone, Enermax savam vartotojo gide aiškiai nurodė vartoti papildomą tarpiklį. Dėl šitos priežasties TD03 buvo dar kartą pakartotinai ištestuotas, tačiau gavus rezultatus +/- 0,5 °C ribose galima teigti, kad tarpiklio (ne)buvimas jokios įtakos efektyvumui nedaro.</p>
<p style="text-align: center;"><a href="http://technews.lt/userfiles/SAM_0862.jpg"><img style="width: 232px; height: 155px;" src="http://technews.lt/userfiles/SAM_0862.jpg" alt="" /></a><a href="http://technews.lt/userfiles/SAM_0860.jpg"><img style="width: 232px; height: 155px;" src="http://technews.lt/userfiles/SAM_0860.jpg" alt="" /></a></p>
<p style="text-align: center;"><a href="http://technews.lt/userfiles/SAM_0864.jpg"><img style="width: 232px; height: 155px;" src="http://technews.lt/userfiles/SAM_0864.jpg" alt="" /></a><a href="http://technews.lt/userfiles/SAM_0865.jpg"><img style="width: 232px; height: 155px;" src="http://technews.lt/userfiles/SAM_0865.jpg" alt="" /></a></p>
<p>&nbsp;</p>
<p><strong>Testavimas</strong></p>
<p>Testavimo sistemą sudarė:</p>
<ul>
<li><strong>Procesorius:</strong> AMD Phenom II X4 955 BE</li>
<li><strong>Pagrindinė plokštė: </strong>Gigabyte GA-990XA-UD3 (F13)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Korpusas: </strong>Bitfenix Colossus Window Green</li>
</ul>
<p>Ramybės ir apkrovos režimų temperatūros buvo matuojamos tokia tvarka: dvi minutės kompiuteriui „apšilti“, tuomet septynioms minutėms įjungiamas Prime95 (small FFT’s) testas. Temperatūrų sekimui naudota CPUID HWMonitor PRO programinė įranga. Termo pasta - Noctua NT-H1. Aplinkos temperatūra - 19 °C. Sistemos generuojamas garsas matuojamas ~1 metro atstumu, prieš tai maksimaliai prityldžius sisteminius ventiliatorius, kurie tampa virtualiai negirdimais. Visiška aplinkos tyla atitinka 38 dBA.</p>
<p>&nbsp;</p>
<p><strong>Rezultatai</strong></p>
<p>„Liqtech 120X“ su konservatyviausiu ventiliatorių režimu nėra stiprus. 62,5 °C yra prasčiausias rezultatas tarp visų AIO sistemų. To priežastimi tampa itin mažas sukuriamas ventiliatorių statinis slėgis, kuris negali patenkinti storo radiatoriaus poreikių. Tačiau du lėtai besisukantys ( 1300 RPM) ventiliatoriai užtikrina, kad „Liqtech 120X gali išlaikyti sistemą tylia (42,5 dBA). Aktyvavus PWM funkciją, ventiliatorių greitis nukrinta iki ~1060 RPM. Tokiu būdu naujausia „Enermax“ AIO sistema tampa virtualiai negirdima.</p>
<p>Padidinus ventiliatorių sūkius iki 2000 RPM temperatūros sumažėja pakankamai drastiškai (4,5 °C) - iki 58 °C, tačiau triukšmo lygis pakyla iki 51 dBA. „SilverStone TD03“ su dviem 2270 RPM ventiliatoriais išlieka priekyje, demonstruodamas praktiškai identišką triukšmingumą (50,5 dBA). Dar labiau padidintos „Liqtech 120X“ veniliatorių apsukos praktiškai sugretina su pilnu pajėgumu veikiančiu TD03 (55,8 vs 55,5 °C). Vis dėlto nenuginčyjamas pranašumas atitenka TD03 naudai, kadangi „Enermax“ ventiliatoriai tampa itin garsūs: TD03 52 dBA prieš beveik į septintą dešimtį žengiantį 120X (59 dBA).</p>
<p style="text-align: center;"><img style="width: 512px; height: 406px;" src="http://technews.lt/userfiles/liqtech120xresults.png" alt="" /></p>
<p>Maksimaliais sūkiais dirbantis Liqtech 120X šalia orinių aušintuvų atrodo geriau, tačiau įvertinus sukuriamo triukšmo emisijas ši AIO sistema neturi jokių šansų tapti pimuoju pasirinkimu, nebent verkiant reikia atlaisvinti erdvę ties DIMM lizdais arba orinio aušintuvo radiatorius blokuoja PCi-Express x16 lizdą.</p>
<p style="text-align: center;"><img style="width: 512px; height: 386px;" src="http://technews.lt/userfiles/liqtech120xresultsair.png" alt="" /></p>
<p style="text-align: center;"><img style="width: 512px; height: 331px;" src="http://technews.lt/userfiles/Liqtech120Xmoise.png" alt="" /></p>
<p>Pabaigai ėmėmės eksperimento: Abi AIO sistemos buvo suporuotos su į TD03 komplektą įtraukiamais „SilverStone“ ventiliatoriais. Testavimui pasirinkome 1600 ir 2350 RPM push-pull režimus.</p>
<p>Rezultatai kalba apie tai, kad „Liqtech 120X“ turima „Shunt Chanell“ technologija nevaidina jokios rolės. Tą patį galime teigti kalbėdami apie vieną papildomą karščio vamzdelį bei paneigti teoriją, kad TD03 efektyvumą riboja siauresnio diametro šlangelės.</p>
<p><img style="width: 512px; height: 331px;" src="http://technews.lt/userfiles/Liqtech120XvsTD03.png" alt="" /></p>
<p>&nbsp;</p>
<p><strong>Išvados</strong></p>
<p>Gavę antrąją paslaptingojo OEM gamintojo AIO sistemą („Enermax Liqtech 120X“) pasidaro visiškai aišku kur link sukama. Pirminiais šio OEM prioritetais tampa surinkimo kokybė ir darbinio paviršiaus ploto didinimas storinant radiatorių bei įdiegiant besiūlę matricą. Tokiems kaip „SilverStone“ ir „Enermax“ belieka pakoreguoti dizainą ir susitvarkyti su OEM‘o pasiūlytu iššūkiu – tuo pačiu sustorintu radiatoriumi, kuriame tarpai tarp plokštelių, lyginant su įprastėmis uždaromis sistemomis, pastebimai susiaurėję.</p>
<p>Sprendimo būdai iš esmės yra du: suteikti radiatoriaus kraštams dantytą formą arba parinkti kuo solidesnį ventiliatorių kalbant apie sukuriamą statinį slėgį. „SilverStone“ su TD03 abejais atvejais pasirodė pranašesnė. „Enermax“ kažkodėl centrinę radiatoriaus dalį paliko be dantukų, o visa sistema, dirbant ventiliatoriams maksimaliais sūkiais, nors ir praktiškai prilygo TD03 efektyvumui, tačiau svarbiausia, turėjo labai nereikalingus +6,5 dBA. Iš tiesų tiek ta pati „SilverStone“, tiek bet kas, kuris pasirinks šį OEM‘ą, turi pasukti galvą, kaip sukurti neatgrasančiomis triukšmo charakteristikomis pasižyminčius ventiliatorius ir iš naujos matricos išpešti maksimumą. Tai, jog darbo yra, patvirtina vis dar viršuje esanti struktūriniu požiūriu daug paprastesnė sistema kaip „Antec Kuhler 920 v4“. Jos sukuriamas maksimalus triukšmas labai panašus į „Liqtech 120X“, tačiau efektyvumas kur kas didesnis. Norėdami įsitikinti, kad mūsų silicis nedegraduoja ir nepradėjo išskirti daugiau šilumos, sumontavome Kuhler 920 v4 ir... gavome tuos pačius rezultatus, kuriuos užfiksavome prieš daugiau nei pusę metų. Tiesą pasakius, tiek „SilverStone“, tiek ir „Enermax“ produktams gana sunku varžytis net su „Antec Kuhler 620 v4“ ar „Alpenfohn Wasser“, nagrinėjant efektyvumo/triukšmo/užimamos vietos santykį.</p>
<p>Jei „SilverStone TD03“ panašu, kad turi šiokį tokį aušinimo pranašumą dėl efektyvesnių ventiliatorių, ir „Liqtech 120X“ nepadėjo nei papildomas karščio takelis, nei „shunt“ technologija, tačiau ši sistema gali pasiūlyti tai, ko negali TD03, bent gamykliniu būdu. „Liqtech 120X“ ventiliatorių pasisukimo dugnas siekia vos 600 RPM (realiu atveju galbūt tiek nepavyks numesti apsukas), tačiau net 1300 RPM besisukantys ventiliatoriai yra pakankamai tylūs. TD03 ventiliatoriai (dugnas ~1500 RPM) nors ir rodo labai panašius dBA, tačiau jų garso profilis daug aukštesnis, mažiau malonus. Virtualią tylą galima pasiekti ir su TD03, tačiau tam prireiks atskiro ventiliatorių valdiklio arba aukštesnės klasės pagrindinės plokštės. Žinoma, mums apžvalgininkams, labai nepatiko kiekvieną kartą nuiminėti ventiliatorius nuo 120X, norint paaukštinti maksimalių sūkių ribą, tačiau netikime, kad paprastas vartotojas tai atlikinės dažnai.</p>
<p>Atrodo, kad susigundžius tarp TD03 ar „Liqtech 120X“ būtent ir reikės ant svarstyklių padėti tylą su bendru efektyvumu. Kitu atveju tiesiog pasikliauni akimis. Galime užtikrinti, tai vienodai kokybiški produktai ir tvirto balso negalime atiduoti nė vienai sistemai.</p>
<p style="text-align: center;"><img style="width: 200px; height: 200px;" src="http://technews.lt/userfiles/Liqtech120Xaward_vectorized.png" alt="" /></p>
