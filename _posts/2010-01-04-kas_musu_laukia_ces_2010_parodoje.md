---
layout: post
status: publish
published: true
title: Kas mūsų laukia CES 2010 parodoje? (Atnaujinta)
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4460
wordpress_url: http://localhost/site/new/kas_musu_laukia_ces_2010_parodoje/
date: '2010-01-04 17:38:40 +0200'
date_gmt: '2010-01-04 17:38:40 +0200'
categories:
- Naujienos
---
<div class="imgright"><img src="http://t1.gstatic.com/images?q=tbn:Z0oxDuHdCDK-qM:http://www.tactlab.com/Events/CES_2010.jpg"  /></div>
<p>Šią savaitę JAV, Las Vegase prasidės Vartotojų elektronikos paroda (angl. CES), kurioje išvysime ne vieną naują prietaisą. Nepaisant to, kad dėl ekonominės krizės paroda bus kiek mažesnė, nei įprastai, joje dalyvaus daugiau nei 300 kompanijų, o ją planuoja aplankyti per 110 tūkstančių lankytojų.</p>
<p>Manoma, kad CES 2010 bus pristatytas didelį ažiotažą praėjusių metų pabaigoje sukėlęs Google išmanusis telefonas Nexus One, kuriame veikia interneto paieškos giganto plėtojama operacinė sistema Android. Net ir būsimi parodos lankytojai, paklausti ką norėtų išvysti parodoje, užsiminė apie Google telefoną. Taip pat minima, kad Android gali susilaukti nemažai dėmesio parodoje, nes gamintojai taip pat turėtų pristatyti ne vieną Android planšetą.</p>
<p>Parodos vinimi taps ir lengvi bei internetiniai nešiojamieji. Nepaisant to, kad pasaulinė ekonominė krizė vis dar nerodo didelių atsigavimų ženklų, gamintojai žada pristatyti savo naujoves. Galime tikėtis nešiojamųjų pagrįstų naujomis mobiliomis 300 serijos nVidia vaizdo plokštėmis, parodoje gali būti pristatyti ir produktai su naujos kartos AMD Mobility Radeon sprendimais.</p>
<p>Sakoma, kad 2010 bus 3D technologijų metai. Tiek nVidia, tiek ir AMD žada pademonstruoti savo sprendimus pagrįstus Blu-Ray 3D formato diskais. Tikėtinas ir daugybės monitorių bei televizorių palaikančių 3D technologijas pristatymas. CES 2010 sudalyvaus ir Apple, bet beveik neįmanoma, kad ji parodoje pristatys gandais apipintą Mac planšetinį kompiuterį. Kaip rašo Fudzilla, tikėtina, kad nVidia pademonstruos ir Fermi arcihektūros vaizdo plokštes, tačiau nemanoma, kad apie jų galimą spartą sužinosime jau parodos metu. Laukti liko visai nedaug, būkite kantrūs ir mes pasistengsime pranešti apie kuo daugiau įdomių produktų.<br /></p>
