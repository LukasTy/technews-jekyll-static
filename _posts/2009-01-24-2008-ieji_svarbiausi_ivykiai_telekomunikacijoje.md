---
layout: post
status: publish
published: true
title: '2008-ieji: svarbiausi įvykiai telekomunikacijoje'
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 176
wordpress_url: http://localhost/site/new/2008-ieji_svarbiausi_ivykiai_telekomunikacijoje/
date: '2009-01-24 13:33:46 +0200'
date_gmt: '2009-01-24 13:33:46 +0200'
categories:
- Naujienos
---
<p>2008-ieji buvo svarbūs ne tik informacinių technologijų sferoje, bet ir telekomunikacijų industrijoje. Prabėgus šiems metams vyko spartus mobiliųjų technologijų tobulėjimas, padaręs milžiniškos įtakos pasaulinei visuomenei tiek socialiniu, tiek ekonominiu aspektu. Mobilieji telefonai galutinai pavirto į „multifunkcinius kompiuterius“ bei iš rinkos baigia išstumti ankščiau plačiai naudotus delninukus (angl. PDA). Prie sužlugimo ribos atsidūrė kadaise visų gerbiama ir žinoma kišeninių kompiuterių gamintoja <i>Palm</i>, kuri tiesiog nesugebėjo atlaikyti konkurencinės kovos prieš tokias bendroves kaip <i>Apple</i>, <i>Nokia</i>, <i>Microsoft</i>. Daugiau 135 milijardų JAV dolerių vertoje telekomunikacijų industrijoje išmanieji telefonai įsitvirtino stabiliai ir neketina niekur trauktis. Bet apie viską plačiau.</p>
<p><b>iPhone</b> </p>
<p>Kiekvienas yra girdėjęs šį pavadinimą ar puikiai žinote koks tai įrenginys. <i>Apple</i> kompanijos produktas pristatytas dar praeitų metų sausio mėnesį, mobiliųjų telefonų industrijoje įnešė didelių inovacijų ir drąsiai galima teigti - įvykdė perversmą. Aptakių formų dizainas, jokių klavišų bei interaktyvus valdymas lietimui jautraus ekrano pagalba lėmė telefono sėkmę bei visuotinį pripažinimą. Tai universalus daugialypės terpės muzikos telefonas su interneto prieigos galimybėmis, kuris turi jau du leidimus. <a class="ns" href=" http://www.technews.lt/index.php?id=Kas&Id=1777 "><i>iPhone 3G</i></a> – tai šią vasarą išleistas, taip pat ir Lietuvoje pasirodęs antrosios kartos įrenginys prie standartinių GSM/EDGE tinklų palaikymo pridėjo galimybę vartotojams pasinaudoti ir trečiosios kartos (3G) mobiliosiomis technologijomis – UMTS bei HSDPA. <i>iPhone</i> telefonas tapo tikru fenomenu ir vienu iš geidžiamiausių <i>Apple</i> produktų šiais metais. Garsus Amerikos savaitraštis <i>Time</i> netgi suteikė jam metų inovacijos titulą. Maža to jis pasaulinėje mobiliųjų telefonų rinkoje įnešė naujas mados tendencijas, konkrečiau – prasidėjo telefonų su lietimui jautriais ekranais bumas, kuris besitęsia iki šios dienos. </p>
<p><img src=" http://www.technews.lt/upl/Failai/HTC_SE_Apple_Nokia_Touches.jpg" /></p>
<p><b>Android</b></p>
<div class="imgright"><img src=" http://www.technews.lt/upl/Failai/android_logo.jpg" border="1" /></div>
<p>Dar vienas ambicingas ir savos sėkmės sulaukęs giganto <i>Google</i> projektas. <i>Android</i> – tai atvirojo kodo platforma telefonams bei kitiems mobiliesiems įrenginiams, paremta <i>Linux</i> operacinės sistemos programiniu branduoliu. Gandai apie galimą bendrovės žengimą į mobiliųjų įrenginių rinką pradėjo sklisti po to, kai kompanija 2005-ųjų liepą įsigijo mažai kam žinomą <i>Android Inc.</i> įmonę, kuri užsiima programinės įrangos telefonams kūrimu. Šiais metais spauda jau margėjo įvairiais pranešimais: pradedant <a class="ns" href=" http://www.technews.lt/index.php?id=Kas&Id=466 "> <i>Open Handset Alliance</i></a> organizacijos įsteigimu baigiant <i>HTC</i> pagamintu pirmuoju plačiajam vartotojų ratui prieinamu <i>Android</i> telefonu - <i>G1</i>. Po pastarojo sėkmės prie platformą palaikančio kompanijų rato prisijungė dar 14 naujų narių, tarp kurių yra tokie garsūs vardai kaip <i>Vodafone Group</i>, <i>Sony Ericsson</i>, <i>Asus</i> bei kiti. Neužilgo buvo duotas atkirtis iš priešų stovyklos. <i>Nokia</i> įkūrusi <a class="ns" href=" http://www.technews.lt/index.php?id=Kas&Id=2587 "><i>Symbian Foundation</i></a> taip pat pavertė <i>Symbian OS</i> į atvirojo kodo platformą pradėdama agresyvesnę konkurencinę politiką. Bet kokiu atveju <i>Android</i> turi daug potencialo bei perspektyvų ateityje. </p>
<p><img src=" http://www.technews.lt/upl/Failai/T-Mobile_G1.jpg" /></p>
<p><b>Kuro elementai</b></p>
<div class="imgright"><img src=" http://www.technews.lt/upl/Failai/toshiba_fuel_cell.jpg" border="1" /></div>
<p>Kuro elementas (angl. fuel cell) – tai elektrocheminis konversijos įrenginys gaminantis elektros energiją iš elektrolite vykstančios kuro (patalpinto anode) ir oksidatoriaus (esančio katode) reakcijos. Kuro elemento veikimo principas buvo išrastas dar 1838-aisias metais vieno vokiečių mokslininko, vardu, Kristianas Fridrychas Šonbenas (vok. Christian Friedrich Schönbein). Mūsų dienomis šie įrenginiai jau kurį laiką taikomi įvairiose pramoniniuose prietaisuose, alternatyvaus kuro transporto priemonėse (visuomeninis transportas, vandenilio automobiliai, jachtos, valtys bei kt.). Kuro elementų veiksmingumas yra išties didelis, todėl moksliniuose leidiniuose pasirodė pranešimai apie galimą jų pritaikymą elektronikos įrenginiuose, netrukus tuo susidomėjo ir nemažai didelių bendrovių gaminančių nešiojamuosius kompiuterius, mobiliuosius telefonus bei įvairias telekomunikacines priemones. Įprasto ličio jonų baterijos, pavyzdžiui išmaniosiose telefonuose, didėjant įvairių palaikomų technologijų gausai, tiesiog negali pakelti ilgų darbo valandų, o miniatiūrinių kuro elementų gaminamos energijos turėtų užtekti tris ar net kartus ilgiau. Netrukus, tiksliau balandžio mėnesį, jums <a class="ns" href=" http://www.technews.lt/index.php?id=Kas&Id=1498">pranešėme</a> apie <i>Samsung</i> sukurtą prototipinį mobilųjį telefoną naudojantį tiesioginio metanolio įpurškimo principu veikiantį kuro elementą. Kartu su šia žinia, bendrovė pranešė, kad masinei produkcijai skirti modeliais rinką pasieks ne ankščiau nei 2010-aisias. Ją aplenkė kitas žinomas vardas – <i>Toshiba</i>. Šiais metais įvykusioje <i>Createc Japan</i> parodoje, bendrovė pristatė <i>W55T</i> telefoną naudojantį tą pačią technologiją kaip ir <i>Samsung</i> prototipe, tik pranešė serijiniu būdu juos gaminsianti jau kitų metų kovą. Pagrindinis technologijos trūkumas trukdantis jau artimiausiu metų naudoti kuro elementus – tai būtinybė kas tam tikrą laiką keisti metanolio ar kitos medžiagos kasetes, kurių vien savikaina yra tikrai didelė. Taip pat miniatiūrinių kuro elementų gamybos procesas yra mažai išvystytas, neproduktyvus ir šiuo metu nuostolingas. Tačiau technologija nestovi vietoje ir šiais metais susilaukusi dėmesio ketina plačiu mastu įsitvirtinti rinkoje. </p>
<p><img src="http://www.technews.lt/upl/Failai/Toshiba_W55T_fuel_cell.jpg" /></p>
<p><i>3G ir WiMAX</i></p>
<div class="imgright"><img src=" http://www.technews.lt/upl/Failai/wimax_logo.jpeg" border="1" /></div>
<p>Trečioji karta. Šis žodžių junginys arba tiesiog angliškasis akronimas 3G, yra linksniuojamas itin dažnai. Ir nebe reikalo: trečiosios kartos mobilieji tinklai bei duomenų perdavimo technologijų standartai yra plačiai paplitę visoje Europoje, įrenginių palaikančių naująsias technologijas vis daugėjo, kainos krito, o ir mūsų gimtinėje įsigyti 3G sumanųjį telefoną tapo ne toks jau stebinantis dalykas. Tiek <i>Bitė</i>, tiek <i>Omnitel</i> plėtė savo siūlomų 3G ryšio paslaugų spektrą, tuo tarpu <i>Tele 2</i> vis dar liko nuošalyje ir nevykdė šios technologijos plėtros. Pasauliniu mastu sparčiai vystėsi trečiosios kartos paketinio duomenų perdavimo technologija <i>HSPA</i> (angl. High-Speed Packet Access). <i>HSDPA</i> įgalino vartotojus duomenis siųstis iki 14,4 Mb/s sparta, išsiunčiamų duomenų greičiui padidinti <i>3GPP</i> forumas aprobavo HSUPA (dar žinomą EUL vardu) technologiją. Jos dėka mobiliojo tinklo pralaida ir naršymas internete smarkiai patobulėjo, kadangi išsiunčiamų paketinių duomenų sparta išaugo iki 12 Mb/s. Štai šių metų vasaros pradžioje mūsų portalas <a class="ns" href="http://www.technews.lt/index.php?id=Kas&Id=1610">pranešė</a> ir apie <i>Nokia-Siemens Networks</i> išbandytą I-HSPA protokolą, žinomą dar <i>HSPA+</i> ar <i>HSPA Evolution</i> vardais. Būsimas HSDPA įpėdinis leido pasiekti duomenų perdavimo tarp mobiliųjų įrenginių rekordą – 10,1 Mb/s.</p>
<p><img src=" http://www.technews.lt/upl/Failai/WiMAX-devices.jpg" /></p>
<p> Ilgai netrukus <i>Ericsson</i>, bendradarbiaudama su Italijos ryšio operatoriumi <i>3 Italia</i> išbandė dar spartesnį <i>HSPA+</i> ryšį, kurio metu duomenų siuntimo greitis siekė daugiau nei 25 Mb/s sparta, o išsiunčiamų – daugiau nei 18 Mb/s. Didėjanti vartotojų paklausa aukštos raiškos mobiliajai video medžiagos transliacijai, dideli siunčiamų duomenų kiekiai tik skatina trečiosios kartos mobiliųjų tinklų plėtrą bei technologinį tobulėjimą, ne už kalnų ir ketvirtoji karta. </p>
<p>Per šiuos metus įvyko ir šioks toks <i>WiMAX</i> bevielio interneto ryšio augimas, savo įrenginius su šios technologijos palaikymu pristatė tokie telefonų gamintojai, kaip <i>LG</i>, <i>HTC</i>, <i>Nokia</i>. Taip pat buvo paskelbtas konkursas dėl <i>WiMAX</i> tinklų diegimo mūsų gimtinėje, tačiau dėl užsitęsusių nesutarimų tarp nugalėtojų diegimas vyksta vangiai. </p>
<p><b>Prabangūs telefonai</b></p>
<p>Šie metai yra išskirtiniai ir tuo, kad įvairūs telefonų gamintojai nėrėsi iš kailio norint įtikti įvairaus plauko bei įvairaus storio pinigines turinčius vartotojus. Mobiliųjų rinkoje galutinai susiformavo prabangių telefonų niša, kurioje savo produktus turi tokie gerai žinomi vardai kaip <a class="ns" href="http://www.technews.lt/index.php?id=Kas&Id=2591"><i>Mobiado</i></a> ar <a class="ns" href="http://www.technews.lt/index.php?id=Kas&Id=2850"><i>Vertu</i></a>. Apskritai šiais metais mobilaus ryšio telefonas tapo daugiau nei susisiekimo priemonė. Dabar tai ir asmenybės išreiškimo būdas, estetikos akcentas, subtilaus dizaino aksesuaras. Tai pastebėjo ir toks gamintojas, kaip <i>LG</i>, rinkai pristatęs <i>Prada</i> telefonus, <i>Nokia</i> suskubęs <a class="ns" href="http://www.technews.lt/index.php?id=Kas&Id=530">atnaujinti</a> savo <i>8800</i> telefono versijų gamą naujais <i>Sirocco</i> ir <i>Arte</i> modeliais bei <i>7270 Versace</i> mobiliuoju. Prabangių ar žymų vardą ant korpusą turinčių produktų turėtų netrūkti ir ateinančiais metais. </p>
<p><img src=" http://www.technews.lt/upl/Failai/vertu+mobiadzzzo.jpg" /></p>
