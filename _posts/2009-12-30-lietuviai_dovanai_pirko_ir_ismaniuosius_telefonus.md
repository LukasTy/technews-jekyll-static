---
layout: post
status: publish
published: true
title: Lietuviai dovananoms pirko ir išmaniuosius telefonus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4444
wordpress_url: http://localhost/site/new/lietuviai_dovanai_pirko_ir_ismaniuosius_telefonus/
date: '2009-12-30 11:12:15 +0200'
date_gmt: '2009-12-30 11:12:15 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:O-ps9aSxg8xxYM:http://contractmobile.files.wordpress.com/2009/06/htc-hero-g3-android-smartphone.jpg"  /></div>
<p>Telekomunikacijų  bendrovės Bitė Lietuva duomenimis, prekyba mobiliaisiais telefonais Kalėdiniu laikotarpiu šiais metais išliko tokia pati kaip 2008-aisiais. Nepaisant sunkmečio, lietuviai dažniau nei praėjusiais metais dovanoms rinkosi išmaniuosius telefonus, o populiariausiais pirkiniais tapo akcijų metu siūlomi įrenginiai. </p>
<p>Išmaniųjų telefonų pardavimų augimas pastebimas jau nuo antrojo šių metų pusmečio, o lapkritį pasiektos pastarųjų metų aukštumos. Rinkos tyrimo kompanijos GfK Retail and Technology Baltic duomenimis, gruodį Bitė“ parduotų išmaniųjų telefonų dalis užims 8 proc. visų Bitės Lietuvoje parduotų mobiliųjų telefonų – tai dvigubai daugiau negu praėjusiais metais. Taip pat Bitės klientai du kartus dažniau renkasi išmaniuosius telefonus nei kitų operatorių vartotojai. </p>
<p>„Pagrindinė priežastis išmaniųjų telefonų pasirinkimui yra noras greitai gauti ir siųsti el.pašto laiškus, bendrauti socialiniuose tinkluose, tokiuose kaip Facebook.com. Visa tai galima atlikti ir paprastais mobiliaisiais telefonais, bet pirkėjai renkasi ir vertina išmaniųjų telefonų patogumą, funkcionalumą“, – sakė Indrė Puišė, Bitės grupės pardavimų direktorė.  </p>
<p>Prieš žiemos šventes Bitės salonuose populiariausi buvo BlackBerry, Nokia išmaniųjų telefonų modeliai ir Google Android operacinę sistemą turintys mobilieji įrenginiai. Pasak I. Puišės, klientams vienodai svarbūs buvo ir telefonų prekės ženklai, funkcijos ir Bitės siūlomi mobilaus ryšio planai.  </p>
<p>„Pastebime, kad šiais metais vis daugiau klientų perkelia savo numerius iš kitų operatorių tinklo, o ne užsisako naują kortelę. Ši tendencija rodo, kad žmonės atsisako kelių kortelių ir lieka prie vienos pagrindinės“, - sakė I. Puišė. </p>
<p>Per jau praėjusias žiemos šventes augo ir trumpųjų žinučių bei pokalbių minučių skaičius Bitės tinkle. Kūčių vakarą ir per pirmąją Kalėdų dieną Bitės klientai išsiuntė beveik 20 mln. SMS žinučių, tai yra 16 proc. daugiau nei praėjusiais metais tuo pačiu laikotarpiu. Pokalbių minučių skaičius išaugo 6 proc. – per šias žiemos šventes Bitės klientų skambučiai ir sveikinimai draugams truko 7,8 mln. minučių (tai yra beveik 15 metų).</p>
