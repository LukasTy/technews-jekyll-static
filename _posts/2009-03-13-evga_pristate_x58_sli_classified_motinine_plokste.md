---
layout: post
status: publish
published: true
title: EVGA pristatė X58 SLI Classified motininę plokštę
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3264
wordpress_url: http://localhost/site/new/evga_pristate_x58_sli_classified_motinine_plokste/
date: '2009-03-13 12:07:22 +0200'
date_gmt: '2009-03-13 12:07:22 +0200'
categories:
- Naujienos
---
<p>Vienas iš svarbiausių <i>Nvidia</i> partnerių <i>EVGA</i>, gaminantis išskirtinai <i>Nvidia</i> vaizdo plokštes arba joms skirtas motinines plokštes, pristatė vieną iš pastarųjų – <i>X58</i> lustų rinkinį naudojantį ir <i>SLI</i> technologiją palaikantį produktą. <i>X58 SLI Classified</i> sisteminė plokštė palaikys net trigubą <i>SLI</i> sistemą ir kaip galima spręsti iš savybių bus skirta rimtiems spartintojams ir jų tikrai neturėtų nuvilti, o ir atrodo ji įspūdingai, sprendžiant iš <i>TCMagazine</i> pateiktų nuotraukų.</p>
<p><img src="http://akuba.technews.lt/EVGA_X58_1.jpg" /></p>
<p>Pradedant dešimties fazių skaitmenine įtampų grandine, baigiant visais kietosios būsenos kondensatoriais bei masyvia lustų rinkinio aušinimo sistema – <i>EVGA</i> parodo, kad galima tikėtis puikaus spartinimo. Reikia paminėti ir tai, kad siekiant stabilumo yra sumontuoti net dvi, aštuonių kontaktų maitinimo, jungtys procesoriui, leidžiančios tiekti 600 W galios bei perkrovimo ir įjungimo mygtukai, praversiantys jei bus naudojama atvira sistema.</p>
<p><img src="http://akuba.technews.lt/EVGA_X58_2.jpg" /></p>
<p>Kaip jau minėjau, plokštė palaikys trigubą <i>SLI</i> sistemą, todėl teko įlituoti <i>NF200 SLI</i> lustą, leidžiantį jai veikti. Kitos specifikacijos yra įprastos – <i>X58</i> + <i>ICH10R</i> lustų rinkinys, šeši <i>DDR3 1600+</i> operatyviosios atminties lizdai, devynios <i>SATA</i> ir viena <i>eSATA</i> jungtys, aštuonių kanalų garso bei dviguba gigabitinė <i>Ethernet</i> jungtis. Beje, iš viso yra net keturios <i>PCIe x16</i> jungtys, todėl bus galima naudoti <i>CrossFire X</i> sistemą. Kaina tikrai neleidžia pernelyg džiūgauti – ji siekia 450 JAV dolerių. Mums <i>EVGA</i> šaltinis sakė, kad plokštę bus galima įsigyti jau kitą savaitę. </p>
