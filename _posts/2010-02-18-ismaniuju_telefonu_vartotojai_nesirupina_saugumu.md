---
layout: post
status: publish
published: true
title: Išmaniųjų telefonų vartotojai nesirūpina saugumu
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4605
wordpress_url: http://localhost/site/new/ismaniuju_telefonu_vartotojai_nesirupina_saugumu/
date: '2010-02-18 14:51:55 +0200'
date_gmt: '2010-02-18 14:51:55 +0200'
categories:
- Naujienos
---
<div class="imgright"><img src="http://t3.gstatic.com/images?q=tbn:DTXzMni3_PN7QM:http://i39.tinypic.com/ifwh0x.png"  /></div>
<p>Pasaulinės saugumo sprendimų kūrėjos ESET atlikto tyrimo duomenimis, tik 5 proc. išmaniųjų telefonų vartotojų rūpinasi visapusišku savo telefonų saugumu. Augant mobiliųjų telefonų pardavimams, saugumo ekspertai prognozuoja, kad išmaniųjų telefonų naudotojai ateityje vis dažniau atsidurs kibernetinių nusikaltėlių taikiklyje. </p>
<p>„Išmanieji telefonai savo funkcijomis jau prilygsta nešiojamiems kompiuteriams – vartotojai naudojasi socialiniais tinklais, elektroniniu paštu, interneto parduotuvėmis ir panašiomis paslaugomis. Daugelis šių telefonų vartotojų nesilaiko būtinų saugumo priemonių, todėl telefonuose saugoma informacija tampa lengvu kibernetinių nusikaltėlių grobiu“, - sako ESET saugumo sprendimams šalyje atstovaujančios bendrovės NOD Balti vadovas Tomas Parnarauskas.</p>
<p>Anot T. Parnarausko, vartotojai gali apsisaugoti pasitelkę specialiai išmaniesiems telefonams sukurtas antivirusines programas – jos prieinamos ir Lietuvoje. Viena iš jų, „ESET Mobile AntiVirus for Smartphones, apsaugo telefonus nuo virusų, šnipinėjimo ir kitų nepageidaujamų programų, taip sumažindama svarbios informacijos praradimo atvejus.  </p>
<p>Tyrimas parodė, kad daugelis vartotojų nenaudoja funkcijos, leidžiančios užrakinti jų išmaniuosius telefonus - tai viena svarbiausių duomenų vagystės priežasčių. Daugelis vartotojų telefone naudojasi elektroniniu paštu, socialiniais tinklais. 24 proc. vartotojų apsiperka mobiliuoju telefonu, 31 proc. jungiasi prie internetinės bankininkystės svetainių. Pametus ar netekus telefono vagystės metu, šie duomenys tampa lengvai prieinami pašaliniams asmenims. Tyrimas atskleidė, kad savo duomenų saugumu rizikuoja net 55 proc. „Phone, 45 proc. BlackBerry ir 60 proc. kitų išmaniųjų telefonų savininkų.  </p>
<p>Tyrimu taip pat siekta nustatyti, kiek išmaniųjų telefonų vartotojams svarbi telefonų apsauga nuo virusų. 39 proc. respondentų pažymėjo, kad jiems rūpi apsaugoti telefonus nuo kenkėjiškų programų, tačiau tik 25 proc. naudoja antivirusines programas telefone. Nepaisant to, kad nustatoma vis daugiau kibernetinių atakų prieš iPhone naudotojus atvejų, jų kūrėja kompanija „Apple“ nepritaria šiems telefonams skirtų antivirusinių programų kūrimui. Įdomu tai, kad 41 proc. iPhone naudotojų nurodė, kad jiems antivirusinė apsauga svarbi, o vienas iš keturių „Phone savininkų tvirtino antivirusines programas naudojantis. Tikėtina, kad antivirusines programas iPhone naudotojai painioja su perspėjimo apie kenksmingas svetaines (angl. anti-phishing) priemonėmis. </p>
<p>43 proc. vartotojų prisipažino, kad į savo telefoną diegia trečiųjų šalių sukurtas programas. Diegdami ir naudodami oficialiai telefonų kūrėjų nepatvirtintas programas, daugelis šių vartotojų rizikuoja atverti kelią virusams, netekti svarbios asmeninės informacijos, saugomos telefone.  </p>
<p>Tyrimas atskleidė, kad tik 5 proc. respondentų naudojasi visapusiška telefono apsauga - užrakina telefoną, naudoja slaptažodžius ir antivirusines programas. 95 proc. išmaniųjų telefonų vartotojų rizikuoja tapti kibernetinių nusikaltėlių aukomis.  </p>
<p>Tyrimo metu apklausta daugiau nei 1000 išmaniųjų telefonų vartotojų. Daugiau nei 35 proc. jų naudojasi iPhone, 32 proc. – BlackBerry telefonais. Vos 5 proc. apklaustųjų naudojasi išmaniaisiais telefonais su Android operacine sistema, tačiau prognozuojama, kad šių telefonų paklausa artimiausiu laiku smarkiai išaugs.</p>
