---
layout: post
status: publish
published: true
title: MSI pristatė savo gamybos Radeon HD 4890
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3382
wordpress_url: http://localhost/site/new/__msi_pristate_savo_gamybos_radeon_hd_4890___/
date: '2009-04-06 14:10:34 +0300'
date_gmt: '2009-04-06 14:10:34 +0300'
categories:
- Naujienos
---
<p>Neseniai <i>AMD</i> bendrovei priklausantis grafikos procesorių padalinys <i>ATI</i>, <a class="ns" href="http://www.technews.lt/naujiena/n/a/Pristatyta_ATI_Radeon_HD4890_vaizdo_plokste.html">anonsavo</a> apie naujausios <i>HD 4000</i> serijos narį – <i>HD 4890</i> vaizdo plokštę. Neilgai trūkus kompiuterinės technikos parduotuves šturmavo įvairių gamintojų vaizdo plokštės naudojančios naująjį <i>RV790</i> grafikos branduolį, o štai ne per seniausiai savos gamybos variantą pristatė ir gerai mums pažįstama <i>MSI</i> kompanija. </p>
<p>Bendrovės rinkodaros vadybininkas pranešė mums, kad <i>Micro-Star International</i> greitu metu į rinką išleisti ketina dvi vaizdo plokštės versijas – standartinę <i> R4890-T2D1G</i> ir spartintą <i>R4890-T2D1G-OC</i>. Pirmoji plokštė visiškai nesiskirs nuo suprojektuotosios <i>ATI</i> inžinierių – tiek aušinimo sprendimas, tiek techninės charakteristikos, net montažinės plokštės (angl. PCB) spalva išliks tokia pati. Priminsiu, kad plokštėje darbuosis 55 nm technologiniu procesu pagamintas <i>RV790</i> grafikos procesorius, kurio dažnis sieks 850 MHz bei 1 GB GDDR5 standarto operatyviosios vaizdo atminties. Pastarosios efektyvusis taktinis dažnis sieks 3900 MHz. Funkcinių elementų (800 SP, 40 TMU, 16 ROP) bei palaikomų papildomų technologijų (<i>DirectX 10.1, OpenGL 2.1, UVD 2.0, CrossFireX</i>) skaičius taip pat liks nepakitęs.</p>
<p><a class="ns" href="http://ezx.technews.lt/images/Products/MSI_R4890-T2D1G_large.JPG"><br /><img src="http://ezx.technews.lt/images/Products/MSI_R4890-T2D1G_small2.jpg" /><br /></a></p>
<p>Antroji gamintojo siūloma produkto versija taipogi neturės jokių žymesnių pokyčių, apart gamykliškai spartintų GPU/Shader/VRAM dažnių, kurie sieks, atitinkamai, 880/880/3996 MHz. Tokie skaičiai žinant tikruosius vaizdo procesoriaus bei operatyviosios vaizdo atminties pajėgumus yra tikrai mažoki.</p>
