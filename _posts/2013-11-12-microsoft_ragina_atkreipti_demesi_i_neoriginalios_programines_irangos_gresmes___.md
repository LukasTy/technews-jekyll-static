---
layout: post
status: publish
published: true
title: Microsoft ragina atkreipti dėmesį į neoriginalios programinės įrangos grėsmes
author:
  display_name: kimaras
  login: kimaras
  email: kimaras@gmail.com
  url: ''
author_login: kimaras
author_email: kimaras@gmail.com
wordpress_id: 4338
wordpress_url: http://localhost/site/new/microsoft_ragina_atkreipti_demesi_i_neoriginalios_programines_irangos_gresmes___/
date: '2013-11-12 20:17:35 +0200'
date_gmt: '2013-11-12 20:17:35 +0200'
categories:
- Naujienos
---
<p>Informacinių  technologijų bendrovė Microsoft praneša, kad per paskutinius dvejus metus visame pasaulyje gauta daugiau nei 150 tūkst. vartotojų nusiskundimų, kuomet įsigyta neoriginali programinė įranga buvo užkrėsta virusais arba kitomis kenkėjiškomis programomis. Prarasta svarbi asmeninė informacija, finansiniai duomenys ar net sugadinta techninė įranga minimi tarp dažniausiai patiriamos žalos pobūdžių. Reaguodama į augantį skundų skaičių Microsoft šiandien daugiau nei 70 pasaulio šalių inicijuoja vartotojų švietimo akciją, kurios metu raginama atkreipti dėmesį į neoriginalios programinės įrangos keliamas grėsmes.  </p>
<p>„Vartotojų, nukentėjusių nuo neoriginalioje programinėje įrangoje esančių kenkėjiškų programų, nusiskundimų skaičius per metus išaugo dvigubai. Matydami augantį vartotojų susirūpinimą jaučiame pareigą šviesti juos ir patarti, kaip apsisaugoti nuo šių grėsmių, kaip patikrinti įrangos originalumą ir pranešti apie nelegalų jos platinimą“, - sako Rimvydas Saulis, bendrovės Microsoft Lietuva Smulkaus ir vidutinio verslo bei partnerių grupės vadovas.  </p>
<p><img src="http://www.part.lt/img/5799479fb1a5db41986069b427e720e3144.jpg" /></p>
<p>Praktika rodo, kad nelegalią programinę įrangą įsigiję ir dėl to žalą patyrę žmonės taip pat kreipiasi ir į teisėsaugos institucijas. Pagal pasaulinę statistiką didžioji dalis teisminių tyrimų buvo pradėta remiantis vartotojų pateiktais pranešimais.  </p>
<p><b>Kenkėjai ir nelegaliai platinama programinė įranga – neatsiejami</b></p>
<p>Programinės įrangos kūrėjai ir nepriklausomos organizacijos jau keletą metų nuosekliai tiria nelegaliai platinamas programas. Pavyzdžiui, Vokietijos kompanijos Media Surveillance neseniai atlikti tyrimai parodė, kad 32 proc. nelegaliai parsisiunčiamų Windows operacinių sistemų ar jų „nulaužimo įrankių“ (angl. hacks) yra užkrėsti kenksmingomis programomis.  </p>
<p>Pasaulinė rinkos tyrimų bendrovė IDC atliko 17 šalių rinkų analizę. Rezultatai atskleidė, kad 50 proc. įsigytos neoriginalios Microsoft programinės įrangos turėjo virusus, o kai kurių programų net nebuvo įmanoma įdiegti. </p>
<p>Programinės įrangos gamintojų ir platintojų asociacijos BSA šių metų  spalio mėnesio pateikta ataskaita parodė aiškų ryšį tarp neoriginalios programinės įrangos naudojimo lygio ir kenksmingų programų paplitimo. Tyrimų duomenimis, šalyse (pavyzdžiui, Rusijoje ar Turkijoje), kuriose neoriginalios programinės įrangos paplitimas išlieka aukštas (iki 60 proc.), užkrėstų kompiuterių dalis siekia iki 30 proc. </p>
<p>Nuo virusų, slypinčių  neoriginalioje programinėje įrangoje, kyla pavojus nukentėti ir verslo bendrovėms. Paskutiniai bendrovės Harrison Group atlikti tyrimai rodo, kad bendrovėms, naudojančioms neoriginalią programinę įrangą, yra 73 proc. didesnė tikimybė prarasti arba sugadinti svarbią informaciją. Taip pat tokios kompanijos rizikuoja patirti kompiuterinės technikos gedimus, kurie tęsis parą ar ilgiau. </p>
<p><b>Vartotojų akcija vyksta ir Lietuvoje</b> </p>
<p>Microsoft yra gavusi daugiau nei 100 pranešimų iš Lietuvos dėl kenkėjiškų programų, aptiktų neoriginalioje programinėje įrangoje. Dalis šiuos pranešimus atsiuntusių vartotojų pripažino praradę svarbios informacijos dėl šių programų veiklos. </p>
<p>Pasak informacinių technologijų sprendimų bendrovės Itex konsultanto Deivido Bargailos, vartotojai dažnai net nežino, kad įsigijo neoriginalią programinę įrangą. „Viskas išaiškėja, kai bandoma programas įdiegti – jos neveikia, o nesąžiningi pardavėjai, nelegaliai platinantys programas, atsisako suteikti pagalbą arba grąžinti pinigus. Jei vis gi programas pavyko įdiegti, neveikia jų atnaujinimai – tai sukelia grėsmę duomenų saugumui”, - teigia D. Bargaila. </p>
<p><img src="http://www.part.lt/img/fdc77835fcf8f4d936542cac4f67525b710.jpg" /></p>
<p>Microsoft vartotojų  švietimo ir mokymo iniciatyva, šiandien startuojanti daugiau nei 70 pasaulio šalių, prasideda ir Lietuvoje. Šių metų gruodžio 3-4 dienomis bendrovės Microsoft Lietuva atstovai norintiems įsigyti kompiuterius pasakos apie legalios programinės įrangos privalumus, rodys, kaip patikrinti programinės įrangos originalumą. Akcija vyks prekybos centre Topo centras, esančiame prekybos ir pramogų centre Ozas.  </p>
<p>Pasaulinė Microsoft iniciatyva apima įvairius veiksmus – nuo švietimo programų mokyklose iki įvairių tyrimų. Pavyzdžiui, Vokietijoje bus suburtas programinės įrangos pardavėjų „Originalų klubas“, vaikų saugumo internete programa startuoja Graikijoje, o Argentinoje bus atliktas tyrimas, kaip nelegalus programinės įrangos platinimas daro įtaką smulkiam ir vidutiniam verslui. Mūsų šalyje vartotojams socialiniuose tinkluose bus pasakojama apie neoriginalių programų keliamas grėsmes ir galimos žalos pobūdį, rengiamos edukacinės laidos radijuje. Taip pat gruodžio 3 d. Lietuvoje įvyks filmo Tinklas premjera apie pavojus, tykojančius vaikus tiek internete, tiek naudojantis neoriginaliomis kompiuterinių žaidimų programomis. Būdama viena iš šio filmo sukūrimo iniciatorių ir rėmėjų, bendrovė Microsoft Lietuva siekia Lietuvos gyventojams suteikti naudingų žinių apie saugesnį naudojimąsi programine įranga ir kaip išvengti nepageidaujamo turinio sklaidą tarp vaikų.  </p>
<p>Norintys patikrinti Microsoft programinės įrangos originalumą arba sužinoti daugiau apie grėsmes, kylančias naudojant neoriginalią programinę įrangą, kviečiami apsilankyti puslapyje  www.howtotell.com (būtina pasirinkti lietuvišką versiją). Taip pat šioje svetainėje vartotojai, įsigiję neoriginalią programinę įrangą arba nukentėję nuo joje slypinčių kenkėjiškų programų, gali palikti anoniminius pranešimus. </p>
