---
layout: post
status: publish
published: true
title: Aiškėja iš proto vedančios „MSI GT80 Titan“ specifikacijos
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8394
wordpress_url: http://localhost/site/new/aiskeja_is_proto_vedancios_msi_gt80_titan_specifikacijos/
date: '2015-01-05 14:59:44 +0200'
date_gmt: '2015-01-05 14:59:44 +0200'
categories:
- Naujienos
---
<p>
	Pačioje spalio pabaigoje <a href="http://www.technews.lt/tekstas/msi_parode_pirmaji_pasaulyje_nesiojama_turinti_mechanine_klaviatura.html;;"><em>pasirodžiusi informacija</em></a> apie &bdquo;MSI GT80 Titan&ldquo; ne&scaron;iojamą kompiuterį galėjo įkaitinti susidomėjusius greičiausiai tik faktu, jog tai bus pirmasis ne&scaron;iojamasis su mechanine klaviatūra. &Scaron;iandien pavie&scaron;inta didesnė porcija informacijos turėtų visus tiesiog uždegti.</p>
<p>
	Po truputį ai&scaron;kėja, jog &bdquo;MSI GT80 Titan&ldquo; primins tikrą titaną. Be LED ap&scaron;vietimą turinčių &bdquo;Cherry MX&ldquo; mechaninių klavi&scaron;ų &scaron;is modelis pasižymės 18,4&quot; ekranu (1920 x 1080), &bdquo;Core i7-4980HQ procesoriumi ir dviem &bdquo;GeForce GTX 980M&ldquo; grafinėmis plok&scaron;tėmis, kurios bus sujungtos SLI režimu ir turės po 8 GB GDDR5 atminties. MSI taip pat nusprendė sumontuoti ne mažiau įspūdingą 24 GB talpos operatyviąją atmintį, RAID 0 masyvą i&scaron; dviejų 128 GB talpos SSD kaupiklių ir 1 TB 7200 RPM mechaninį diską, kuris tarp visų &bdquo;dalyvių&ldquo; žiūrisi prasčiausiai.</p>
<p>
	Prekyboje (ne Lietuvoje) &bdquo;MSI GT80 Titan&ldquo; pasirodys jau kitą savaitę su startiniu 3299 USD įkainiu. Norintiems dar daugiau galios palikta galimybė įsigyti komplektaciją su dar spartesniu mobiliu procesoriumi, tačiau tam reikės papildomai pakloti 200 JAV dolerių.</p>
<p>
	<img alt="" src="http://technews.lt/userfiles/msigt80titan(3).jpg" style="width: 520px; height: 293px;" /></p>
