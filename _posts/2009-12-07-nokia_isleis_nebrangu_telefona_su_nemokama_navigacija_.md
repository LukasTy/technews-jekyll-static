---
layout: post
status: publish
published: true
title: Nokia išleis nebrangų telefoną su nemokama navigacija
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4346
wordpress_url: http://localhost/site/new/nokia_isleis_nebrangu_telefona_su_nemokama_navigacija_/
date: '2009-12-07 18:57:16 +0200'
date_gmt: '2009-12-07 18:57:16 +0200'
categories:
- Naujienos
---
<div class="imgright"><img src="http://www.part.lt/img/0961c15848698daafe0d96f8824abc29530.jpg"  /></div>
<p>Šiandien Egipto sostinėje Kaire mobiliųjų telefonų gamintoja Nokia pristatė Nokia 2710 Navigation Edition telefoną. Jis bus žemiausios kainos Nokia mobilusis įrenginys, turintis GPS imtuvą ir Nokia Žemėlapių programinę įrangą. Lietuvoje Nokia 2710 Navigation Edition bus parduodamas su nemokama ir neriboto naudojimo laiko navigacijos licencija. Planuojama, kad naujasis modelis Lietuvą pasieks 2010 m. antrąjį ketvirtį ir kainuos iki 500 litų.</p>
<p>„Matome augantį poreikį diegti navigacijos sprendimus ir žemėlapius į nebrangius telefonus, kad vartotojui reikėtų įsigyti ir turėti tik vieną įrenginį vietoje dviejų, - sakė Nokia viceprezidentas mobiliesiems telefonams Aleksas Lambeekas. – Nokia Žemėlapiuose yra išsamiausi pasaulio šalių žemėlapiai, kurie nuolat tobulinami ir plėtojami“. </p>
<p>Nokia 2710 Navigation Edition yra pritaikytas naudojimui ir didmiesčiuose, ir atokiose kaimo vietovėse – įrenginyje integruotas skaitmeninis kompasas, kuris padeda eiti tiesiausia linija pėsčiomis ten, kur nėra kelių. Telefone taip pat įdiegta pilnavertė navigacija keliaujantiems keliais ir pėsčiomis, ir automobiliu, apie artėjančius posūkius vairuotojas perspėjamas balsu. Skritingose šalyse Nokia 2710 Navigation Edition telefone bus iš anksto įdiegiami vietos žemėlapiai, vartotojui nereikės naudoti mobiliojo interneto ryšio žemėlapiams parsisiųsti. </p>
<p>Augančių šalių rinkoms Nokia Egipte taip pat pristatė pigius ir paprastus naudoti telefonus Nokia 1280, Nokia 1616, „Nokia 1800, Nokia 2220 slide ir Nokia 2690. Jie kainuos itin mažai – nuo 70 litų (be mokesčių ir subsidijų), todėl bus prieinami daugeliui vartotojų. </p>
<p>„Skirtingi žmonės turi nevienodus poreikius, todėl kuriame kuo didesnį telefonų asortimentą, kad įrenginiai būtų įvairūs savo funkcijomis, išvaizda ir kaina, - sakė A. Lambeekas. – Sukurtos Nokia Life Tools ar Ovi el. pašto paslaugos daugybei vartotojų padės žengti pirmuosius žingsnius į skaitmeninę erdvę, susikurti savo skaitmeninį identitetą iš mobiliojo telefono, o ne kompiuterio“.  </p>
