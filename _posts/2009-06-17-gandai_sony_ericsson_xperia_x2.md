---
layout: post
status: publish
published: true
title: 'Gandai: Sony Ericsson Xperia X2'
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3627
wordpress_url: http://localhost/site/new/gandai_sony_ericsson_xperia_x2/
date: '2009-06-17 12:27:31 +0300'
date_gmt: '2009-06-17 12:27:31 +0300'
categories:
- Naujienos
---
<p>Besidomintys mobiliosiomis technologijomis ir telekomunikacijomis asmenys tikriausiai žino <i>Windows Mobile</i> platformos pagrindu veikiantį, <i>Sony Ericsson</i> bendrovės, kiek daugiau kaip prieš pusmetį pasirodžiusį išmanųjį telefoną <i>Xperia X1</i>. Daugelis apžvalgininkų bei eilinių vartotojų telefoną įvertino kaip gana vykusį <i>SE</i> „blyną“ šioje rinkoje, o štai internete jau pradėjo sklisti ir gandai apie būsimąjį serijos įpėdinį – <i>X2</i> modelį.</p>
<p><i>Sony Ericsson</i> produktų fanų tinklapis <i>Fanklub.se</i> prieš beveik savaitę paskelbė keletą nutekėjusių naujojo įrenginio fotografijų remdamiesi anoniminiais šaltiniais. Kiek jos tikros pasakyti sunku, kadangi oficialiai gamintojas apie būsimą produktą nepranešė jokios informacijos.</p>
<p>Jei tikėsime pateiktomis nuotraukomis ir papildoma informacija, naujasis <i>Xperia</i> šeimos narys turėtų nustelbti savo vyresnįjį broliuką keletu aspektų. Telefonas turės didesnį, 3,5 colių įstrižainės ekraną (<i>X1</i> – 3 colių) ir šį kart OLED technologijos pagrindu veikiantį lietimui jautrų ekraną, kuris gebės atvaizduoti WVGA raišką (480 x 800 taškų).</p>
<p><img src="http://ezx.technews.lt/images/Products/Sony%20Ericsson_Xperia_X2.jpg" /></p>
<p>Kaip teigia šaltiniai telefonas taip pat turės daugiau kaip du kartus didesnės, kalbant tiksliau 8,1 megapikselių, raiškos kamerą su LED blykste ir integruotą GPS imtuvą. Prietaisas taip pat turi 3,5 mm audio išvesties lizdą ir veikia <i>Microsoft Windows Mobile 6,5</i> platformos pagrindu. Ji taip pat sparčiau suksis dėka didesnio dažnio centrinio procesoriaus. </p>
<p>Pažvelgus į nuotraukas matome, kad kiek sumažės ištraukiama pilno dydžio QWERTY klaviatūra ir korpuso gabaritinės linijos taip pat ir </p>
<p>Šiek tiek įdėmiau paanalizavus žinomas ir tariamai tikras būsimo produkto specifikacijas kyla abejonė ar skaičiai nėra pernelyg išpūsti. Viską parodys tik laikas, tad su nekantrumu laukiama oficialios informacijos. </p>
<p><img src="http://ezx.technews.lt/images/Products/Sony%20Ericsson_Xperia_X2_3.jpg" /></p>
<p><img src="http://ezx.technews.lt/images/Products/Sony%20Ericsson_Xperia_X2_2.jpg" /></p>
