---
layout: post
status: publish
published: true
title: Corsair ruošia H70 procesoriaus aušintuvą
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4999
wordpress_url: http://localhost/site/new/corsair_ruosia_h70_procesoriaus_ausintuva/
date: '2010-08-02 18:34:46 +0300'
date_gmt: '2010-08-02 18:34:46 +0300'
categories:
- Naujienos
---
<div class="imgright"><img src="http://svarke.technews.lt/corsair_logo.gif"  /></div>
<p>Atminties modulių, SSD kaupiklių bei maitinimo blokų gamintoja Corsair kitą savaitę žada pristatyti naują skysčio aušinimo sistemą procesoriui. Iki šiol gana sėkmingai pardavinėtą H50, kurį kai kurie žino ir <a class="ns" href="http://www.technews.lt/tekstas/NorthQ_Siberian_Tiger_vandens_ausintuvo_apzvalga.html;;">Siberian Tiger</a> vardu, pakeis H70.</p>
<p>H70 labai panašus į savo pirmtaką. Tai uždara "viskas viename" tipo skysčio aušinimo sistema centriniam procesoriui, nereikalaujanti papildomos priežiūros. Pasak <a class="ns" href="http://www.hexus.net/content/item.php?item=25765">Hexus</a>, naujasis aušintuvas gali atvėsinti iki 3,8 GHz paspartintą Core i7 procesorių (1,34 V įtampa) iki maždaug 13 laipsnių žemesnės temperatūros nei H50.</p>
<p>Vizualiai pasikeitęs tiek ir ant procesoriaus montuojamas blokas su integruota pompa, (šis dabar pastebimai sumažėjo, o viduje esantys varinio pagrindo grioveliai išdėstyti optimaliau), tiek ir radiatorius, kuris dabar tapo dvigubai storesnis nei H50, todėl galės išsklaidyti daugiau šilumos. Kartu su H70 bus pateikiami du 120 mm skersmens ventiliatoriai, montuojami iš abiejų radiatoriaus pusių. Maksimalus šio aušintuvo triukšmo lygis turėtų siekti 31,5 dBA.</p>
<p>Corsair H70 suderinamas su Intel LGA775, LGA1156, LGA1366 bei AMD AM2(+)/AM3 lizdais ir prekyboje turėtų pasirodyti jau kitą savaitę ir Europoje kainuoti kiek mažiau nei 100 eurų. </p>
<p><img src="http://svarke.technews.lt/h70.jpg" /></p>
