---
layout: post
status: publish
published: true
title: AMD prognozuojami palankūs 2011 metai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5349
wordpress_url: http://localhost/site/new/amd_prognozuojami_palankus_2011_metai/
date: '2010-12-23 17:56:17 +0200'
date_gmt: '2010-12-23 17:56:17 +0200'
categories:
- Naujienos
---
<div class="imgright"><img src="http://www.ipix.lt/images/26492743.png"  /></div>
<p>Artėjantys metai bus labai įdomūs centrinių procesorių rinkoje. Intel pristatys naujos architektūros procesorius kodiniu vardu Sandy Bridge, o AMD anonsuos šūsnį naujienų – Bulldozer, Bobcat procesorius ir Llano APU.</p>
<p>Kaip praneša industrijos šaltiniai leidiniui DigiTimes, tiksliau Taivano nešiojamųjų ir pagrindinių plokščių gamintojai, jie rimtai žiūri į AMD pusę. Jie spėja, kad AMD rinkos dalis nešiojamųjų rinkoje augs nuo 11 procentų šiais metais net iki 15 procentų kitais metais, o stalinių kompiuterių kartu su serveriais net iki 25 procentų.</p>
<p>Geros prognozės tuo nesibaigia. Tie patys gamintojai šventai tiki, kad AMD jau 2012 sugebės peržengti stalinių kompiuterių ir serverių rinkoje bendrai 30 procentų barjerą bei priartės iki 20 procentų nešiojamųjų rinkoje, kurioje sužibės internetinių nešiojamųjų segmente. AMD ketina pasiūlyti ypač puikius kainos/spartos santykio produktus su mažu energijos suvartojimu.</p>
<p>Pagrindinių plokščių gamintojai, bent jau esantys Taivane, tikisi padidinti pagrindinių plokščių skirtų AMD centriniams procesoriams gamybą, ypač po Bulldozer ir Bobcat centrinių procesorių pasirodymo, kas turėtų kiek padėti kompanijai padidinti savo rinkos dalį stalinių kompiuterių rinkoje.</p>
<p>Nepaisant daug gražių žodžių, vienintelė problema, kurią mato visi analitikai – AMD lėtumas. Kai Intel Sandy Bridge procesoriai pasirodys jau sausio 5 dieną, AMD neplanuoja pristatyti Llano APU ir Bulldozer CPU artimiausiu metu, tik kiek vėliau kitais metais. Nors AMD Llano veikiausiai nesudarys konkurencijos Sandy Bridge gaminiams, nes jie yra pagrįsti ta pačia architektūra, kaip šiuo metu pardavinėjami Phenom II centriniai procesoriai, jų integruotas grafinis posistemis turėtų rodyti neblogus spartos rezultatus, tačiau ir Sandy Bridge grafinis posistemis nėra jau toks apgailėtinas, kaip galbūt norėtų AMD, jį lyginant su Llano produktais.<br /></p>
