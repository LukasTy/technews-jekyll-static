---
layout: post
status: publish
published: true
title: 'Tyrimas: „Core i7-4770K“ vs „Core i7-5820K“ feat. „Asus X99-A“ sparta žaidimuose'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8781
wordpress_url: http://localhost/site/new/tyrimas_core_i74770k_vs_core_i75820k_feat_asus_x99a_sparta_zaidimuose/
date: '2015-07-13 12:11:53 +0300'
date_gmt: '2015-07-13 12:11:53 +0300'
categories:
- Procesoriai
- Apžvalgos
---
<p style="text-align: justify;">Dažniausiai „Intel Haswell-E“ platforma, kuri gali pasiūlyti net iki aštuonių fizinių branduolių, siūloma dviem atvejais. Pirma, kai pirkėjui neproblematiška įprastai „Haswell/Haswell Refresh“ sistemai skirtą biudžetą padidinti. Antra, kai galvojama apie intensyvius kodavimo darbus. Gerokai didesnės X99 pagrindinių plokščių kainos (net kai kalbame apie pradedantiesiems vartotojams skirtą Asus X99-A) bei gerokai brangesnė DDR4 atmintis greičiausiai negali atbaidyti pajamas iš atliekamų darbų gaunančius vartotojus, tačiau ką daryti pinigų nestokojantiems žaidėjams? Ar tikrai investavimas į Haswell-E tolygus pinigų išmetimui į balą? i7-4770K sugretinimas su i7-5820K populiariausiuose žaidimuose duos labai aiškų atsakymą.</p>
<p style="text-align: justify;"><img class="aligncenter" style="width: 520px; height: 259px;" src="http://technews.lt/userfiles/5820Kvs4770Klogo(2).jpg" alt="" /></p>
<p style="text-align: justify;">Apie sistemą, kurioje dirbs i7-4770K procesorius nedaugžodžiausime. Tai vaizdo plokščių testavimams skirta sistema, kurią be minėto CPU taip pat sudaro „Asus Z87 Gene VI“ pagrindinė plokštė ir 1600 MHz dažniu veikiantis DDR3 2x 4 GB RAM rinkinys iš „Patriot“. Kadangi i7-5820K procesorius naudoja ne LGA 1150, o LGA 2011-3 lizdą, jam reikalinga X99 mikroschemų rinkinį turinti motininė plokštė ir DDR4 operatyvios atminties rinkinys, kuris idealiausiu atveju būtų sudarytas iš keturių modulių. Rašydami apžvalgą kol kas dar nežinome, kurį iš trijų DDR4 rinkinių pasirinksime, tačiau i7-5820K jau laukia „Asus X99-A“ pagrindinė plokštė.</p>
<p style="text-align: justify;">
<p style="text-align: justify;"><strong>Ką siūlo pigiausia „Asus“ X99 motininė? </strong></p>
<p style="text-align: center;"><a href="http://technews.lt/userfiles/SAM_4360.jpg"><img style="width: 468px; height: 312px;" src="http://technews.lt/userfiles/SAM_4360.jpg" alt="" /></a></p>
<p style="text-align: justify;">Šiai pagrindinei plokštei būdingi standartiniai ATX formato (30.5 x 24.4 cm) išmatavimai, trys vienas su kitu nesujungti radiatoriai bei juodos ir baltos spalvų išorinio dizaino derinys. Nepaisant to, kad „Asus“ pozicionuoja šį modelį kaip biudžetinės klasės atstovą, X99-A (kaip ir brangesni X99 modeliai) turi modifikuotą LGA 2011-3 lizdą. Suteikusi šešis papildomus kontaktus „Asus“ apėjo į Haswell-E procesorius integruotą įtampos valdiklį (FIVR), suteikdama geresnes galimybes siekti aukštesnių rezultatų spartinant tiek CPU, tiek DDR4 atmintį. Tai, jog testuoti 2666 MHz <a href="http://www.technews.lt/naujiena/n/a/trys_keturkanales_ddr4_atminties_komplektai_is_gskill_crucial_ir_kingston_.html"><em>DDR4 moduliai</em></a> kuo puikiausiai veikė ir su 100 MHz CPU Strap parinktimi leidžia mums mažų mažiausiai pasvarstyti, kad ši modifikacija nėra šimtaprocentinis pigus rinkodaros triukas.</p>
<p style="text-align: center;"><a href="http://technews.lt/userfiles/SAM_4365.jpg"><img style="width: 468px; height: 312px;" src="http://technews.lt/userfiles/SAM_4365.jpg" alt="" /></a></p>
<p style="text-align: justify;">Nereikėtų apsigauti, kad 8 fazių CPU VRM grandinė padalinta į dvi dalis. Viskas sutalpinta po/šalia didžiojo radiatoriaus. Kalbame apie tą, kuris yra greta 8-pin EPS12V lizdo. X99-A naudoja dantytos formos „BlackWing“ 60A induktorius ir tamsaus metalo spalvos „Nichicon“ kondensatorius, kurių darbo trukmė siekia mažiausiai 10 000 valandų. Bendra VRM grandinės filtravimo talpa siekia beveik 4500 uF. Tikslus „ON Semiconductor“ pagamintų MOSFET tranzistorių modelis - NTMFD4C85N. Iš viso ant PCB sumontuoti trys PWM valdikliai, iš kurių du (ASP1250) reguliuoja keturias operatyviajai atminčiai skirtas fazes ir vienas (ASP1257) jau minėtas aštuonias CPU fazes. Šis skaičius sutampa su realiu CPU fazių skaičiumi. Antrasis radiatorius atlieka tik estetikos gerinimo funkciją, kadangi neturi jokio kontakto su po juo esančiais I/O valdikliais, iš kurių vienas „ASMedia ASM1042AE“.</p>
<p style="text-align: center;"><a href="http://technews.lt/userfiles/SAM_4441.jpg"><img style="width: 232px; height: 155px;" src="http://technews.lt/userfiles/SAM_4441.jpg" alt="" /></a><a href="http://technews.lt/userfiles/SAM_4440.jpg"><img style="width: 232px; height: 155px;" src="http://technews.lt/userfiles/SAM_4440.jpg" alt="" /></a></p>
<p>Šalia šio radiatoriaus sumontuoti CPU ventiliatorių prijungimui skirti 2x 4-pin lizdai. Vienas iš jų pagrindinis, kitas - visiškai nuo pirmojo priklausantis dubleris.</p>
<p style="text-align: center;"><a href="http://technews.lt/userfiles/SAM_4366.jpg"><img style="width: 232px; height: 155px;" src="http://technews.lt/userfiles/SAM_4366.jpg" alt="" /></a><a href="http://technews.lt/userfiles/SAM_4368.jpg"><img style="width: 232px; height: 155px;" src="http://technews.lt/userfiles/SAM_4368.jpg" alt="" /></a></p>
<p style="text-align: justify;">Iš abiejų LGA 2011-v3 lizdo pusių išdėstyti po keturis DIMM lizdus, naudojančius Q-DIMM užraktus ir turinčius OCP apsaugą. Maksimali bendra Non-ECC/Unbuffered DDR4 atminties talpa gali siekti 64 GB, dažnis – 3333 MHz. Kampe turime mažytį MemOK! mygtuką, kurį paspaudus visi su atmintimi susiję BIOS nustatymai grąžinami į pradinius.</p>
<p style="text-align: center;"><a href="http://technews.lt/userfiles/SAM_4370.jpg"><img style="width: 468px; height: 312px;" src="http://technews.lt/userfiles/SAM_4370.jpg" alt="" /></a></p>
<p style="text-align: justify;">Išplėtimo lizdų konfigūracija sudaryta iš keturių mechaninių PCI-E x16 ir dviejų PCI-E x1 lizdų. Antrasis nuo viršaus x16 lizdas standartiškai nustatytas veikti vos PCI-E 2.0 x1 režimu, tačiau UEFI BIOS terpėje galima pralaidą pakelti iki x4 lygio, tik tam reikės atsisakyti poros USB 3.0 jungčių I/O panelėje ir pirmojo mechaninio x1 lizdo, kurį vistiek užblokuos vaizdo plokštė. Net platusis „Noctua NH-D15“ neužlipo ant pagrindinio x16 lizdo, todėl neturime priekaištų pirmojo x1 lizdo, kuris paprastai diegiamas pačiam viršuje norint padidinti suderinamumą su masyviais aušintuvais, pozicionavimui žemiau. Tiesa, sunerimti gali tie, kurie naudos SLI/CrossFire ir dar turi šalia garso plokštę su PCI-E sąsaja, tačiau jos visai nebūtina diegti į PCI-E x1 ir galima įstatyti į bet kurį mechaniškai didesnį lizdą. Likusių trijų mechaninių PCI-E 3.0 x16 lizdų realus pralaidumas priklauso nuo to, koks CPU bus panaudotas. Kadangi i7-5820 teturi tik 28 PCI-E linijas, geriausiu atveju galima x16/x8/4 konfigūracija, reikškianti, kad 3-way „CrossFire“ nedirbs optimaliai, o 3-way SLI išvis nepalaikomas. Suporavus su bet kuriuo kitu Haswell-E procesoriumi tų pačių lizdų pralaidumas išauga iki x16/x16/x8, eliminuojant visas minėtus apribojimus.</p>
<p style="text-align: justify;">Virš antrojo PCI-E x16 lizdo, kur vieta anaiptol neįdeali, įrengtas „Thunderbolt 2.0“ kištukas. X99-A turi dvi BIOS mikroschemas. Viena jų prilituota prie PCB, o antroji įrengta šalia „Thunderbolt 2.0“ ir gali būti lengvai ištraukta iš jai skirto lizdo. Netyčia sugedus abejiems BIOS moduliams, „Asus“ visuomet pasiruošusi pagrindinės plokštės atgaivinimui pasiųsti į lizdą įstatomą mikroschemą. Kitame šone randame SYS_FAN1 ir SYS_FAN2 lizdus ventiliatoriams.</p>
<p style="text-align: center;"><a href="http://technews.lt/userfiles/SAM_4372.jpg"><img style="width: 468px; height: 312px;" src="http://technews.lt/userfiles/SAM_4372.jpg" alt="" /></a></p>
<p style="text-align: justify;">Nenuginčyjamas X99 sistemų koziris prieš Z97 – galimybė prijungti didesnį skaičių informacijos kaupiklių. X99-A siūlo aštuonias SATA 6 Gb/s sąsajas, iš kurių dvi yra patrauktos arčiau vidinės USB 3.0 jungties. Dvi iš likusių aštuonių SATA sąsajų integruotos į SATA Express. Pilka spalva nudažyti lizdai palaiko RAID 0/1/5/10 ir Intel Rapid Storage technologiją. Juodi, dėl platformos ypatybių, šiom savybėm nepasižymi. Gretimai kraštinių SATA lizdų turime SYS_FAN3 ir SYS_FAN4 jungtis ventiliatoriams.</p>
<p style="text-align: center;"><a href="http://technews.lt/userfiles/SAM_4379.jpg"><img style="width: 468px; height: 312px;" src="http://technews.lt/userfiles/SAM_4379.jpg" alt="" /></a></p>
<p style="text-align: justify;">Asus nusprendė M.2 Ultra (x4) lizdą integruoti, kaip nutinka dažniausiai, ne tarp išplėtimo jungčių. Čia įžvelgiam tik kaip privalumą, nes SSD kaupiklis gaus mažesnę dozę šilumos nuo vaizdo plokštės. Į X99-A galima įstatyti maksimalaus 110 mm ilgio M.2 įrenginį, tik reikia įsiminti, kad šis lizdas dalinasi tuo pačiu pralaidumu, kaip ir ketvirtasis PCI-E x16 lizdas, todėl abejais naudotis vienu metu nepavyks.</p>
<p style="text-align: center;"><a href="http://technews.lt/userfiles/SAM_4380.jpg"><img style="width: 468px; height: 312px;" src="http://technews.lt/userfiles/SAM_4380.jpg" alt="" /></a></p>
<p style="text-align: justify;">„Crystal Sound 2“ garso posistemės sekcija, kaip tapo įprasta „Realtek 1150“ kodeką turinčioms pagrindinėms plokštėms, izoliuota nuo likusios montažinės plokštės dalies. „Asus“ prie bendro dizaino pritaikė baltai sušvintančią juostą. Nors X-99A naudoja tą patį „Texas Instruments RC4580“ operacinį stiprintuvą, kuris patraukia ausines iki 300 Ohm, tačiau „ELNA“ kondensatoriai buvo pakeisti į geriau vertinamus „Nichicon“.</p>
<p style="text-align: center;"><a href="http://technews.lt/userfiles/SAM_4374.jpg"><img style="width: 232px; height: 155px;" src="http://technews.lt/userfiles/SAM_4374.jpg" alt="" /></a><a href="http://technews.lt/userfiles/SAM_4436.jpg"><img style="width: 232px; height: 155px;" src="http://technews.lt/userfiles/SAM_4436.jpg" alt="" /></a></p>
<p style="text-align: justify;">Žemiausioje X99-A dalyje išdėstyta dauguma vidinių jungčių ir perjunginėjų. Iš svarbiausių jungčių galima paminėti pridėtinei ventiliatorių skaičiaus išplėtimo lokštei skirtą EXT_FAN kištuką, TPM, porą USB 2.0 ir antrą X99 rinkinio valdomą USB 3.0 galvutę. Taip pat turime dviejų skaitmenų diagnostikos ekranėlį (problemų koduotės surašytos vartotojo gide), smulkius įjungimo bei perkrovimo mygtukus bei „DirectKey“ mygtuką, kurio prijungimas prie korpuso mygtuko sekančio persikrovimo metu iššaukia automatinį patekimą į UEFI BIOS aplinką. Dešiniau „CMOS clear“ ir „CPU overvolt“ trumpiklių esantis EZ XMP leidžia anuliuoti bet kokius UEFI BIOS nustatytus RAM nustatymus pritaikant XMP profilį, aktyvintas EPU įjungia energijos sąnaudas optimizuojantį režimą. Spartinimui skirta pirmoji  TPU slankiklio padėtis „moka“ keisti CPU daugiklį, o antroji padėtis automatizuoja ne tik daugiklį, bet ir BCLK dažnį.</p>
<p style="text-align: center;"><a href="http://technews.lt/userfiles/SAM_4376.jpg"><img style="width: 232px; height: 155px;" src="http://technews.lt/userfiles/SAM_4376.jpg" alt="" /></a><a href="http://technews.lt/userfiles/SAM_4377.jpg"><img style="width: 232px; height: 155px;" src="http://technews.lt/userfiles/SAM_4377.jpg" alt="" /></a></p>
<p style="text-align: justify;">Greta PS/2 ir dviejų USB 2.0 lizdų randamas „USB BIOS Flashback“ mygtukas leidžia perrašyti BIOS kodą be būtinybės patekti į UEFI ar DOS aplinkas. Užtenka USB atmintinuką prijungti prie žemiausio kairiau garso išvesčių esančio USB 3.0 lizdo (jis vienintelis sujungtas su X99 mikroschemų rinkiniu, kitus penkis valdo ASMedia ASM1042AE valdiklis bei ASMedia ASM1074 centras). Tris sekundes paspaustas mygtukas inicijuoja procedūros pradžią, kurios metu LED mirksėjimas suaktyvėja, o pasibaigus užgesta. I/O panelė taip pat siūlo dar vieną pakylą su dviem USB 2.0 jungtimis ir RJ-45 (LAN) lizdą, kuris susietas su „Intel I218V“ valdikliu.</p>
<p style="text-align: center;"><a href="http://technews.lt/userfiles/SAM_4361.jpg"><img style="width: 468px; height: 312px;" src="http://technews.lt/userfiles/SAM_4361.jpg" alt="" /></a></p>
<p>&nbsp;</p>
<p><strong>UEFI BIOS</strong></p>
<p style="text-align: justify;">Sąsaja niekuo nesiskiria nuo „Asus Z97-Pro Gamer“ motininėje rasto UEFI BIOS. Pati pirmoji stotelė – EZ režimas (EZ Mode). Tai yra puikiai išpildytas supaprastintas programinis įrankis, siūlantis visiškai pakankamą informacijos kiekį ir funkcionalumą įprastam namų vartotojui. Pateikiama pagindinė informacija apie CPU bei RAM dažnius, CPU temperatūrą ir įtampą. Iš čia įmanoma galima reguliuoti ventiliatorių sūkius, sukurti RAID masyvą, keisti įrenginių, iš kurių kraunama operacinė sistema (OS), seką, aktyvuoti XMP profilį, taip pat pasirinkti iš kurio įrenginio bus kraunama OS vienam vieninteliam kartui. Tam nereikalaujamas sistemos perkrovimas ir vartotojas momentiškai pamato „Windows“ krovimo langą.</p>
<p style="text-align: center;"><a href="http://technews.lt/userfiles/150711195019.jpg"><img style="width: 468px; height: 351px;" src="http://technews.lt/userfiles/150711195019.jpg" alt="" /></a></p>
<p style="text-align: center;"><a href="http://technews.lt/userfiles/150711195121.jpg"><img style="width: 232px; height: 174px;" src="http://technews.lt/userfiles/150711195121.jpg" alt="" /></a><a href="http://technews.lt/userfiles/150711195159.jpg"><img style="width: 232px; height: 174px;" src="http://technews.lt/userfiles/150711195159.jpg" alt="" /></a></p>
<p style="text-align: justify;">Pažengusiems vartotojams siūlomas išplėstinis advanced režimas. Turime tuos pačius septynis skyrius: „My Favorites“, „Main“, „Ai Tweaker“, „Advanced“, „Monitor“, „Boot“ ir „Tool“. Pagrindinis (angl. main) skyrius suteikia informaciją apie BIOS versiją, mikroschemų rinkinio leidimo versiją, CPU dažnį, RAM kiekį ir t.t. „My Favorites“ prieš akis atverčia visą UEFI BIOS nustatymų medį asmeninio nustatymų profilio sudarymui.</p>
<p style="text-align: center;"><a href="http://technews.lt/userfiles/150711195216.jpg"><img style="width: 232px; height: 174px;" src="http://technews.lt/userfiles/150711195216.jpg" alt="" /></a><a href="http://technews.lt/userfiles/150711195305.jpg"><img style="width: 232px; height: 174px;" src="http://technews.lt/userfiles/150711195305.jpg" alt="" /></a></p>
<p style="text-align: justify;">„Ai Tweaker“ su spartinimu susijusių nustatymų keitimui. „Asus“ siūlo „Intel Turbo Boost“ dažnius „nukenksminančią ir maksimaliu dažniu priverčiančią veikti (nepriklausomai nuo branduolių skaičiaus naudojimo) „Multicore Enhancement“ funkciją. Tiesa, ji aktyvuojama tik tada, kai nustatoma „Manual“ arba „XMP“ parinktis „Ai Overclock Tuner“ laukelyje.</p>
<p style="text-align: center;"><a href="http://technews.lt/userfiles/150711195407.jpg"><img style="width: 232px; height: 174px;" src="http://technews.lt/userfiles/150711195407.jpg" alt="" /></a><a href="http://technews.lt/userfiles/150711195427.jpg"><img style="width: 232px; height: 174px;" src="http://technews.lt/userfiles/150711195427.jpg" alt="" /></a></p>
<p style="text-align: center;"><a href="http://technews.lt/userfiles/150711195450.jpg"><img style="width: 232px; height: 174px;" src="http://technews.lt/userfiles/150711195450.jpg" alt="" /></a><a href="http://technews.lt/userfiles/150711195508.jpg"><img style="width: 232px; height: 174px;" src="http://technews.lt/userfiles/150711195508.jpg" alt="" /></a></p>
<p style="text-align: justify;">„Ai Tweaker“ turi ir keletą svarbių sub-skyrių, kaip „DRAM Timing Control“, „External Digi+ Power Control“ ir „Internal CPU Power Management“. Pirmasis siūlo labai plačias galimybes keisti RAM vėlinimo laikus, kiti du susiję su maitinimo fazių ir įtampos reguliatorių kontrole, bet taip pat turi tokius nustatymus, kaip „Turbo Mode“ ir „SpeedStep“. Džiugu, kad didžioji dalis nustatymų turi paaiškinimus. Parinktis gali būti priskirta ne tik spustelint kažką iš pasiūlytų pasirinkimų, bet tiesiog įrašant norimą vertę klaviatūra.</p>
<p style="text-align: center;"><a href="http://technews.lt/userfiles/150711195554.jpg"><img style="width: 232px; height: 174px;" src="http://technews.lt/userfiles/150711195554.jpg" alt="" /></a><a href="http://technews.lt/userfiles/150711195636.jpg"><img style="width: 232px; height: 174px;" src="http://technews.lt/userfiles/150711195636.jpg" alt="" /></a></p>
<p style="text-align: center;"><a href="http://technews.lt/userfiles/150711195654.jpg"><img style="width: 232px; height: 174px;" src="http://technews.lt/userfiles/150711195654.jpg" alt="" /></a></p>
<p style="text-align: justify;">„Advanced“ skyrius turi ne vieną poskyrį. „CPU Configuration“ sekcijoje galima keisti aktyvių branduolių skaičių, įjungti/išjungti HT technologiją ir pan. „PCH Storage Configuration“ sekcijoje turime su naujausiu BIOS atsiradusią naujovę – „Hyper Kit“ režimą, kuris, spėjame, susijęs su pridetine „Asus Hyper Kit“ USB 3.1 plokšte. Įrenginių valdymo skyriuje galima įjungti/išjungti integruotą garsą, „ASMedia“ USB 3.0 valdiklį, parinkti pralaidą tam tikriems išplėtimo lizdams...</p>
<p style="text-align: center;"><a href="http://technews.lt/userfiles/150711195706.jpg"><img style="width: 468px; height: 351px;" src="http://technews.lt/userfiles/150711195706.jpg" alt="" /></a></p>
<p style="text-align: center;"><a href="http://technews.lt/userfiles/150711195738.jpg"><img style="width: 232px; height: 174px;" src="http://technews.lt/userfiles/150711195738.jpg" alt="" /></a><a href="http://technews.lt/userfiles/150711195806.jpg"><img style="width: 232px; height: 174px;" src="http://technews.lt/userfiles/150711195806.jpg" alt="" /></a></p>
<p style="text-align: center;"><a href="http://technews.lt/userfiles/150711195835.jpg"><img style="width: 232px; height: 174px;" src="http://technews.lt/userfiles/150711195835.jpg" alt="" /></a><a href="http://technews.lt/userfiles/150711195901.jpg"><img style="width: 232px; height: 174px;" src="http://technews.lt/userfiles/150711195901.jpg" alt="" /></a></p>
<p style="text-align: justify;">„Monitor“ skyrius parodo, kad „Asus X99-A“ turi integruotą VRM temperatūros daviklį. Ventiliatorių darbą galima susireguliuti pagal įvarių taškų temperatūrą, jiems priskirti DC arba PWM valdymą bei minimalių sūkių limitą.</p>
<p style="text-align: center;"><a href="http://technews.lt/userfiles/150711195915.jpg"><img style="width: 468px; height: 351px;" src="http://technews.lt/userfiles/150711195915.jpg" alt="" /></a></p>
<p style="text-align: center;"><a href="http://technews.lt/userfiles/150711195948.jpg"><img style="width: 232px; height: 174px;" src="http://technews.lt/userfiles/150711195948.jpg" alt="" /></a><a href="http://technews.lt/userfiles/150711195954.jpg"><img style="width: 232px; height: 174px;" src="http://technews.lt/userfiles/150711195954.jpg" alt="" /></a></p>
<p style="text-align: justify;">„Boot“ skyriuje leidžiama keisti tokius parametrus, kaip „Asus“ logotipo buvimo trukmė įjungus sistemą.</p>
<p style="text-align: center;"><a href="http://technews.lt/userfiles/150711200017.jpg"><img style="width: 468px; height: 351px;" src="http://technews.lt/userfiles/150711200017.jpg" alt="" /></a></p>
<p style="text-align: justify;">„GPU Post“ įrankis suteikia informaciją apie grafikos spartintuvą, „SPD Information“ - apie RAM modulius. Spartintojams skirti aštuoni laisvi profiliai, o BIOS atnaujinimui – „EZ Flash 2“ įrankis.</p>
<p style="text-align: center;"><a href="http://technews.lt/userfiles/150711200023.jpg"><img style="width: 232px; height: 174px;" src="http://technews.lt/userfiles/150711200023.jpg" alt="" /></a><a href="http://technews.lt/userfiles/150711200036.jpg"><img style="width: 232px; height: 174px;" src="http://technews.lt/userfiles/150711200036.jpg" alt="" /></a></p>
<p style="text-align: center;"><a href="http://technews.lt/userfiles/150711200100.jpg"><img style="width: 232px; height: 174px;" src="http://technews.lt/userfiles/150711200100.jpg" alt="" /></a><a href="http://technews.lt/userfiles/150711200118.jpg"><img style="width: 232px; height: 174px;" src="http://technews.lt/userfiles/150711200118.jpg" alt="" /></a></p>
<p style="text-align: justify;">
<p><strong>„Asus AI Suit III“ programinė įranga </strong></p>
<p style="text-align: justify;">„AI Suit III“ programinės įrangos paketas savo struktūra praktiškai nesiskiria nuo to, kurį matėme apžvelgdami „Asus Z97-Pro Gamer“.  Pradinis laukelis skirtas kritines sisteminių taškų temperatūrų, įtampų ir ventiliatorių sūkių ribų nustatymui ... Iš čia galima keliauti į vieną iš kitų penkių sudėtinių „Dual Intelligent Processors 5“ įrankį sudarančių sekcijų.</p>
<p style="text-align: center;"><a href="http://technews.lt/userfiles/x99aAiTweaker(1).png"><img style="width: 468px; height: 334px;" src="http://technews.lt/userfiles/x99aAiTweaker(1).png" alt="" /></a></p>
<p style="text-align: justify;">Į TPU būtina užeiti norint Windows aplinkoje greitai paspartinti ne tik CPU, bet ir vaizdo plokštę. Tam skirti BCLK dažnio, daugiklių, įtampos nustatymai. Galima spartinti pasirinktą skaičių branduolių, taip pat keisti BCLK Strap dažnį.</p>
<p style="text-align: center;"><a href="http://technews.lt/userfiles/x99aAiTweaker(2).png"><img style="width: 232px; height: 165px;" src="http://technews.lt/userfiles/x99aAiTweaker(2).png" alt="" /></a><a href="http://technews.lt/userfiles/x99aAiTweaker(3).png"><img style="width: 232px; height: 165px;" src="http://technews.lt/userfiles/x99aAiTweaker(3).png" alt="" /></a></p>
<p style="text-align: justify;">Pirmiausiai reikėtų „Fan Xpert 3“ įrankiui leisti išsiaiškinti prie motininės plokštės prijungtų ventiliatorių galimybes. „Fan Xpert 3“ nustatys tiek aukščiausius, tiek žemiausius įmanomus ventiliatorių sūkius (rezultatai priklausys nuo to, koks režimas DC ar PWM nustatytas UEFI BIOS aplinkoje). Įmanomas tiek fiksuotų sūkių nustatymas, tiek kintantis pagal temperatūrą. Galimas ir sukalibruotų profilių pasirinkimas. „Fan Xpert 3“ netgi leidžia nustatyti laiko intervalą, per kurį ventiliatorius pasieks mažiausius arba didžiausius sūkius. Ventiliatorių elgesį apsprendžiantys slankiklis juda 1% su 1 °C santykiu, o sisteminiai ventiliatoriai turi visiško sustojimo funkciją. Pasikartosime, kad šiuo metu tai yra geriausias ventiliatorių valdymo įrankis pagrindinių plokščių rinkoje.</p>
<p style="text-align: center;"><a href="http://technews.lt/userfiles/x99aAiTweaker(4).png"><img style="width: 468px; height: 334px;" src="http://technews.lt/userfiles/x99aAiTweaker(4).png" alt="" /></a></p>
<p style="text-align: center;"><a href="http://technews.lt/userfiles/x99aAiTweaker(5).png"><img style="width: 232px; height: 165px;" src="http://technews.lt/userfiles/x99aAiTweaker(5).png" alt="" /></a><a href="http://technews.lt/userfiles/x99aAiTweaker(7).png"><img style="width: 232px; height: 165px;" src="http://technews.lt/userfiles/x99aAiTweaker(7).png" alt="" /></a></p>
<p style="text-align: justify;">„DIGI+ VRM“ yra svertas CPU ir RAM maitinimo fazių valdymui OS aplinkoje.</p>
<p style="text-align: center;"><a href="http://technews.lt/userfiles/x99aAiTweaker(8).png"><img style="width: 232px; height: 165px;" src="http://technews.lt/userfiles/x99aAiTweaker(8).png" alt="" /></a><a href="http://technews.lt/userfiles/x99aAiTweaker(9).png"><img style="width: 232px; height: 165px;" src="http://technews.lt/userfiles/x99aAiTweaker(9).png" alt="" /></a></p>
<p style="text-align: justify;">Asus sukurtas Turbo APP nestokoja praktiškumo. Čia galima susieti specifinį spartinimo profilį su norima aplikacija. Pavyzdžiui, i7-4770K @4.5 GHz 1.28 v yra stabilus „Far Cry 4“ žaidime, tačiau turi problemų „Battlefield 4“ šaudyklėje. Išskirtinai šio žaidimo exe failui galime priskirti sušvelnintą profilį (4.4 GHz/1.28 v).</p>
<p style="text-align: center;"><a href="http://technews.lt/userfiles/x99aAiTweaker(10).png"><img style="width: 468px; height: 333px;" src="http://technews.lt/userfiles/x99aAiTweaker(10).png" alt="" /></a></p>
<p style="text-align: justify;">EPU sekcija susijusi su enegijos efektyvumo didinimu. Turime keletą praktiškų nustatymų, kaip miego režimo aktyvavimas ar monitoriaus išsijungimas po nustatyto laiko tarpo.</p>
<p style="text-align: center;"><a href="http://technews.lt/userfiles/x99aAiTweaker(11).png"><img style="width: 232px; height: 165px;" src="http://technews.lt/userfiles/x99aAiTweaker(11).png" alt="" /></a><a href="http://technews.lt/userfiles/x99aAiTweaker(12).png"><img style="width: 232px; height: 165px;" src="http://technews.lt/userfiles/x99aAiTweaker(12).png" alt="" /></a></p>
<p style="text-align: justify;">Į paketą „Asus“ taip pat prideda ir dar keletą naudingų įrankių, kurie padės greičiau įkrauti prie atitinkamo USB 3.0 lizdo prijungtą išmanųjį telefoną, sukurs ir perkels įrašyto UEFI BIOS failo kopiją į USB atmintinę, įsimins kada sistemai persikrauti ar visai užmigti ir t.t.</p>
<p style="text-align: center;"><a href="http://technews.lt/userfiles/x99aAiTweaker(13).png"><img style="width: 468px; height: 334px;" src="http://technews.lt/userfiles/x99aAiTweaker(13).png" alt="" /></a></p>
<p>&nbsp;</p>
<p><strong>Galutinė sistemų komplektacija ir testavimas </strong></p>
<p style="text-align: justify;">Šiais laikais kiekvienas pagrindinių plokščių gamintojas siūlo pagalbų, kurios leidžia labai paprastai apeiti Turbo Boost 2.0 technologijos nustatytus dažnius ir leisti džiaugtis maksimaliu procesoriaus dažniu esant apkrautiems net ir visiems turimiems branduoliams. Dėl šios priežasties i7-4770K turės fiksuotą 3.9 GHz, o i7-5820K fiksuotą 3.6 GHz dažnį. Tai yra maksimalūs gamykliniai (angl. stock)  dažniai. Papildomai abu procesoriai bus paspartinti iki vienodo 4.3 GHz dažnio. Testavimas vyksta pritaikius 1920 x 1080 rezoliuciją. Kiekvieno žaidimo testavimai vykdomi tris kartus išvedant vidurkį, fiksuojant mažiausią minimalią ir didžiausią maksimalią fps vertes. Po kablelio gauti rezultatai apvalinami. Vaizdo plokštės tvarkyklės ForceWare 352.86.</p>
<p style="text-align: center;"><img style="width: 510px; height: 220px;" src="http://technews.lt/userfiles/4770Kvs5820Kspecs(2).png" alt="" /></p>
<p style="text-align: center;"><a href="http://technews.lt/userfiles/4770K@3_9.png"><img style="width: 232px; height: 229px;" src="http://technews.lt/userfiles/4770K@3_9.png" alt="" /></a><a href="http://technews.lt/userfiles/4770K@4_3(1).png"><img style="width: 232px; height: 230px;" src="http://technews.lt/userfiles/4770K@4_3(1).png" alt="" /></a></p>
<p style="text-align: center;"><em>i7-4770K </em></p>
<p style="text-align: center;"><a href="http://technews.lt/userfiles/5820K@3_6.png"><img style="width: 232px; height: 230px;" src="http://technews.lt/userfiles/5820K@3_6.png" alt="" /></a><a href="http://technews.lt/userfiles/5820K@4_3(1).png"><img style="width: 232px; height: 230px;" src="http://technews.lt/userfiles/5820K@4_3(1).png" alt="" /></a></p>
<p style="text-align: center;"><em>i7-5820K </em></p>
<p style="text-align: center;">
<p style="text-align: center;"><a href="http://technews.lt/userfiles/SAM_4533.jpg"><img style="width: 520px; height: 347px;" src="http://technews.lt/userfiles/SAM_4533.jpg" alt="" /></a></p>
<p style="text-align: center;"><span style="font-size: 10px;"><em>Kas laimės? Kairė ar dešinė? </em></span></p>
<p>&nbsp;</p>
<p><strong>Rezultatai </strong></p>
<p>Gamykliniais dažniais veikiančių i7-4770K ir i7-5820K procesorių sparta pirmą kartą identiška. Spartintas i7-4770K kiek netikėtai fiksuoja kiek mažesnę vidutinę fps vertę, o i7-5820K įgauna 3 papildomus fps. Vistik vidutinė sparta visiškai nesikeičia.</p>
<p style="text-align: center;"><img style="width: 517px; height: 288px;" src="http://technews.lt/userfiles/5820Kvs4770KinThief.png" alt="" /></p>
<p style="text-align: justify;">Matuojant vidutinę spartą i7-4770K turi +1 fps pranašumą, tačiau jį galima nurašyti paklaidai. Paspartinus procesorius pastebimiau keičiasi tik maksimalios fps vertės. „Metro: Last Light“ nėra pats tinkamiausias įrankis mininalių verčių matavimui.</p>
<p style="text-align: center;"><img style="width: 517px; height: 288px;" src="http://technews.lt/userfiles/5820Kvs4770KinMetro.png" alt="" /></p>
<p style="text-align: justify;">Visus tris kartus i7-5820K rodė mažesnį minimalų fps, ir du iš trijų kartų jis buvo mažesnis už 45 fps. Vidutinei spartai tai jokios įtakos nepadarė ir i7-4770K niekur nepabėgo. Procesorių spartinimas iš esmės padidina tik maksimalias fps vertes.</p>
<p style="text-align: center;"><img style="width: 517px; height: 288px;" src="http://technews.lt/userfiles/5820Kvs4770KinMordor.png" alt="" /></p>
<p>„Far Cry 4“ stebima absoliuti lygybė... iš vietos nejuda net maksimalus fps.</p>
<p style="text-align: center;"><img style="width: 517px; height: 288px;" src="http://technews.lt/userfiles/5820Kvs4770KinFC4.png" alt="" /></p>
<p style="text-align: justify;">Matuojant vidutinę spartą i7-5820K turi beveik 5 % pranašumą, tačiau ir taip nedidelę pergalę galima sumenkinti faktu, kad „Dying Light“ scena kintanti. Iš spartinimo nauda aplanko tik i7-4770K, kuris šiek tiek padidina tiek minimalią, tiek vidutinę fps vertes. Spartintas i7-5820K rodo tokius pačius rezultatus, kokius matėme taktiniui dažniui esant 700 MHz mažesniam.</p>
<p style="text-align: center;"><img style="width: 517px; height: 288px;" src="http://technews.lt/userfiles/5820Kvs4770KinDL.png" alt="" /></p>
<p style="text-align: justify;">„The Witcher 3: Wild Hunt“ pasirinkome testuoti tiek su įjungta, tiek su išjungta „HairWorks“ technologija. Nepriklausomai nuo jos aktyvavimo sparta tarp procesorių identiška.</p>
<p style="text-align: center;"><img style="width: 517px; height: 288px;" src="http://technews.lt/userfiles/5820Kvs4770KinWitcher.png" alt="" /></p>
<p style="text-align: justify;">„Project CARS“ scena yra labiausiai nepastovi, todėl čia galima pati didžiausia paklaida. Vertinant gamykliniais dažniais veikiančius procesorius i7-5820K yra vidutiniškai spartesnis beveik septyniais procentais. i7-4770K paspartinimas prideda 3,8 % spartos, i7-5820K - šiek tiek mažiau (2,7 %), nors dažnis didinamas labiau. Neišeina nepastebėti stipriai išaugusios minimalios fps vertės, tačiau tai gali būti susiję su nepastovia scena.</p>
<p style="text-align: center;"><img style="width: 517px; height: 288px;" src="http://technews.lt/userfiles/5820Kvs4770KinCARSsunny.png" alt="" /></p>
<p style="text-align: justify;">Lietus mažina skirtumus tarp naudojamų procesorių. Gamykliniais dažniais dirbantis i7-5820K lyg ir yra šiek tiek pranašesnis, bet pranašumas iškart dingsta suvienodinus taktinius dažnius. i7-5820K kišenėje lieka tik vos didesnė minimali fps vertė.</p>
<p style="text-align: center;"><img style="width: 517px; height: 288px;" src="http://technews.lt/userfiles/5820Kvs4770KinCARSrainy.png" alt="" /></p>
<p style="text-align: justify;">Mums parūpo išmatuoti ir gamykliniais dažniais veikiančių sistemų energijos sąnaudas. Labai netikėtai sistema su i7-5820K pasirodė besanti šiek tiek efektyvesnė. Kuom tai paaiškinti? „Asus X99-A“ motininė automatiškai parinko i7-5820K procesoriui vos 1.082 v siekiančią darbinę įtampą, kai „Asus Z87 Gene VI“ savajam i7-4770K įsūdė kur kas didesnę 1.232 v įtampą. Sistemų su spartintais procesoriais elektros sąnaudos nebuvo matuotos, nes kiekvienas procesorius yra individualaus ir reikalaus vis kitokios įtampos norint turėti stabilius 4.3 GHz. Visgi galima nuspėti, kad sistemos su i7-5820K procesoriumi sąnaudos šovė į priekį, nes jo įtampa buvo padidinta iki 1.252 v, o i7-4770K viso labo iki 1.296 v.</p>
<p style="text-align: center;"><img style="width: 517px; height: 288px;" src="http://technews.lt/userfiles/5820Kvs4770Kinpower.png" alt="" /></p>
<p>&nbsp;</p>
<p><strong>Išvados</strong></p>
<p style="text-align: justify;">Metas viską sustatyti į rėmus. Nors ir be rėmų, panašu, kad viskas ir taip aišku. Naudojant „Asus GTX 980 STRIX OC“ vaizdo spartintuvą, sąlyginai nedidelę, bet šiuo metu vis dar tarp žaidėjų populiariausią 1080p raišką ir maksimalius in-game nustatymus septyniuose šiuolaikiniuose žaidimuose septynis kartus pamatėme „GPU bound“ efektą. Pernelyg nenustebome, tačiau tai nebuvo mūsų pagrindinis apžvalgos tikslas. Norėjome pamatyti koks realus skirtumas (fps išraiška) susidaro tarp „Intel Haswell“ ir Haswell-E sistemų.</p>
<p style="text-align: justify;">Gautą fps skirtumą tarp keturis fizinius branduolius turinčio i7-4770K ir šešis branduolius turinčio i7-5820K beveik galima pavadinti kaip nuolatos paklaidos ribose kintantį skirtumą. Nė vienas iš septynių žaidimų pernelyg nesusidomėjo dviem papildomais i7-5820K turimais branduoliais, o maksimalūs in-game nustatymai ne tik kad neleido pasireikšti 300 MHz didesniam i7-4770K taktiniui dažniui, bet aiškiai parodė, kad tokioje situacijoje galios nestokojančių procesorių spartinimas yra iš esmės bereikšmis. Nuo 3.6 iki 4.3 GHz paspartintas i7-5820K kažkokių vaisių davė tik „Project CARS“ simuliatoriuje, bet net ir nuo 78 iki 87 fps padidėjusios minimalios fps vertės negalime laikyti neginčyjamu, spartinimo nulemtu, efektu, nes šis žaidimas neturi integruoto spartos matavimo įrankio ir scena gaunama vis kiek kita. Koja kojon žengę i7-4770K ir i7-5820K gana netikėtai išsiskyrė tik „Middle-earth: Shadow of Mordor“ žaidime, kai i7-4770K parodė beveik 40 % didesnę minimalią fps reikšmę. Beveik identiški rezultatai gauti ir sulyginus procesorių dažnį iki 4.3 GHz. Greičiausiai paliktos kažkokios optimizacijos spragos naudojant daugiau nei keturis branduolius turintį procesorių, tačiau jos darė įtaką tik minimaliai fps vertei. Visais keturiais atvejais buvo gauta visiškai identiška vidutinė sparta, siekianti 85 fps.</p>
<p style="text-align: justify;">Taigi, visiems žaidėjams – aiški išvada: didesnį branduolių skaičių turinti Haswell-E žaidimuose neįgyja nė menkiausio pranašumo prieš „Haswell“ platformą, pirmajai platformai esant gerokai brangesne. Didžiausią kainų skirtumą kol kas sudaro X99 pagrindinė plokštė ir keturkanalė DDR4 atmintis. Be abejonės, pasirodžius „Intel Skylake-S“ platfromai DDR4 kainos pamažu ims mažėti, tačiau galima drąsiai konstatuoti, kad absoliučiai didžioji dalis žaidimų šiai dienai vis dar nesugeba išnaudoti daugiau nei keturis branduolius, neatmetant tikimybės, kad dar yra ir tokių, kurie nežino, kaip tinkamai panaudoti ir tuos keturis branduolius...</p>
