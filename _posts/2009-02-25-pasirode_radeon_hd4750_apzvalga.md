---
layout: post
status: publish
published: true
title: Pasirodė Radeon HD 4750 apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3141
wordpress_url: http://localhost/site/new/pasirode_radeon_hd4750_apzvalga/
date: '2009-02-25 21:44:56 +0200'
date_gmt: '2009-02-25 21:44:56 +0200'
categories:
- Naujienos
---
<p>Apie 40 nm <i>RV740</i> grafikos procesoriaus spartą iki šiol galėjome spręsti tik iš jo specifikacijų. Visgi šiandien kaip iš giedro dangaus <a class="ns" href="http://www.guru3d.com/article/radeon-hd-4750-rv740-review-preview-test/1">Guru3D</a> portale pasirodė šį grafikos procesorių naudojančios <i>Radeon HD 4750</i> plokštės apžvalga.</p>
<p>Gana keista, tačiau ankstyvame <i>ATI</i> plokštės pavyzdyje naudojamas varinis aušintuvas su šiluminiais vamzdeliais (<i>Guru3D</i> teigimu - <i>Zalman VF900</i>). Pati montažinė plokštė pastebimai trumpesnė už <i>HD 4800</i> serijos gaminius. Jos maitinimui reikalingas vienas 6 kontaktų PCI-E maitinimo kabelis.</p>
<p>Išbandyta plokštė turi <i>RV740</i> grafikos procesorių (640 Stream procesorių, 32 ROP ir 16 TMU funkcinių elementų) 512 MB GDDR5 tipo atminties, veikiančios 800 MHz (3200 MHz efektyviu) dažniu (taip pat pasirodys ir variantas su GDDR3 tipo atmintimi). Didelis atminties dažnis kompensuoja siaurą 128 bitų atminties magistralę. Galutinė plokštės versija turės 650-700 MHz branduolio dažnį. Teoriniai plokštės skaičiavimo pajėgumai turėtų siekti maždaug 900 gigaflopų.</p>
<p>Plokštė išbandyta penkiuose žaidimuose bei <i>3D Mark Vantage</i> programoje. Kaip ir buvo prognozuota, <i>HD 4750</i> visuose testuose yra spartesnė už tiek pat stream procesorių turinčią <i>HD 4830</i>, bet nusileidžia <i>HD 4850</i> plokštei. Tokie rezultatai tikrai nuteikia maloniai, žinant, jog plokštės kaina neturėtų viršyti 100 JAV dolerių. Plokštė bus oficialiai išleista balandžio mėnesį.</p>
<p><img src="http://svarke.technews.lt/475.jpg" /></p>
