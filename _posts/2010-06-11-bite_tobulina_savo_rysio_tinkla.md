---
layout: post
status: publish
published: true
title: Bitė tobulina savo ryšio tinklą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4862
wordpress_url: http://localhost/site/new/bite_tobulina_savo_rysio_tinkla/
date: '2010-06-11 17:35:50 +0300'
date_gmt: '2010-06-11 17:35:50 +0300'
categories:
- Naujienos
---
<div class="imgright"><img src="http://www.part.lt/img/617acaa21ac232bcf2ac084e0b25049b879.jpg"  /></div>
<p>Bitės grupė Lietuvoje ir Latvijoje, tris kartus padidinusi investicijų srautą, pradeda pažangiausią šiose šalyse mobiliojo ryšio tinklo modernizavimą. Metų pabaigoje pasibaigsiantys tinklo atnaujinimo darbai vartotojams užtikrins didžiausią galimą mobiliojo interneto greitį. Taip pat daugiau nei 50 proc. padidins 3G ryšio padengimo teritoriją, sumažins tinklo techninės įrangos elektros vartojimą ir padės pagrindus 4G LTE ryšio standartui. </p>
<p>„Tai istorinis tinklo atnaujinimas ir modernizavimas Latvijos ir Lietuvos telekomunikacijų rinkose. „Bitė“ pirmoji savo ryšio tinkluose realiai pritaikys paskutinės kartos technologijas, o mūsų vartotojai galės išnaudoti mobiliojo interneto greitį, kurio dar nebuvo Baltijos šalių regione“, – sakė Fred Hrenchuk, „Bitės“ grupės valdybos pirmininkas ir generalinis direktorius. </p>
<p>Bitė Lietuva tinklo 3G mobiliojo ryšio stočių Ericsson skaičius bus padidintas 45 proc. Dėl šios plėtros spartaus mobiliojo interneto ryšio Bitės tinklo padengimas Lietuvoje išaugs net 40 proc. Pasibaigus atnaujinimo darbams, Bitės Lietuva 3G tinklas toliau garantuos didžiausią šalyje mobiliojo interneto greitį, kuris maksimaliai sieks 21 Mbps. </p>
<p>Esminiai tinklo atnaujinimai bus atliekami ir kaimyninėje šalyje. Latvijoje Bitės tinklo įrangą tieks ir įdiegs vienas iš pasaulyje pirmaujančių  telekomunikacijos įrangos gamintojų, bendrovė Huawei Technologies. </p>
<p>Naujausios Huawei mobiliojo ryšio stotys, statomos Latvijoje, bus moderniausi šiuo metu prieinami telekomunikacijų įrenginiai ir galės pasiūlyti 2G/3G/4G LTE ryšio standartus. Naudodamas tą pačią techninę įrangą  mobiliojo ryšio operatorius galės vien su programinės įrangos atnaujinimais (angl. software defined radio platform) didinti mobiliojo interneto greitį, keisti naudojamą ryšio technologiją. Taip pat visas ryšio funkcijas užtikrins viena bazinė stotis, nereiks turėti kelių įrenginių, papildomų ryšio kabelių ar vėsinimo sistemų, norint palaikyti skirtingus ryšio standartus. Pasak F. Hrenchuk, rengiant šį tinklo atnaujinimą Bitės „žalioji“ strategija buvo vienas iš esminių įrangos pasirinkimo kriterijų – sumažėjus įrangos kiekiui, bus sunaudojama žymiai mažiau elektros energijos taip sumažinant ir CO2 dujų išskyrimą. </p>
<p>Bitės Latvija tinklo atnaujinimo darbai bus atlikti per rekordinį laiką – iki šių metų pabaigos. Bendrovė planuoja, kad 3G Bitės tinklo padengimas šalyje išaugs 60 procentų, o maksimalus mobiliojo interneto greitis bus toks pats kaip ir Lietuvoje. </p>
<p>Pasak F. Hrenchuk, beprecedentis tinklo modernizavimas Baltijos šalyse pradėtas pastebėjus vis augantį mobiliojo interneto poreikį. „Mūsų klientams jau įprasta turėti mobilųjį internetą nešiojamuose ar stacionariuose kompiuteriuose. Žymiai didesnį interneto naudojimo augimą pastebime išmaniųjų telefonų segmente, todėl norime savo klientams ir toliau užtikrinti didžiausią mobiliojo interneto greitį rinkoje.“, - sakė F. Hrenchuk. </p>
