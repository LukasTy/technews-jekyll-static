---
layout: post
status: publish
published: true
title: Bitė pristato BlackBerry Bold premjerą Lietuvoje
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2762
wordpress_url: http://localhost/site/new/bite_pristato_blackberry_bold_premjera_lietuvoje/
date: '2008-11-26 15:30:19 +0200'
date_gmt: '2008-11-26 15:30:19 +0200'
categories:
- Naujienos
---
<div class="imgright"><img src="http://www.technews.lt/upl/Failai/BlackBerry%20Gold.jpg" border="1"></div>
<p><br>Telekomunikacijų bendrovė <i>Bitė Lietuva</i>, bendradarbiaudama su vienu didžiausių pasaulyje mobiliojo ryšio operatoriumi <i>Vodafone</i> ir pirmaujančia pažangių mobilių sprendimų gamintoja <i>Research In Motion (RIM)</i>, šiandien, lapkričio 26 d., Lietuvos vartotojams pristato naujausią ir pažangiausią <i>BlackBerry</i> išmaniųjų telefonų modelį – <i>BlackBerry Bold</i>. Šis pasaulyje ilgai lauktas RIM išmanusis telefonas įkūnija elegantišką stilių ir pažangų funkcionalumą. Naujasis <i>BlackBerry Bold</i> – tai pirmasis RIM 3G ir HSDPA technologijas palaikantis RIM išmanusis telefonas, dar labiau išplėtęs <i>BlackBerry</i> galimybių ribas.<br />
<br><br />
<br>„Pristatyti galingiausią, išskirtinį įrenginį <i>BlackBerry</i> istorijoje mums yra garbė – <i>BlackBerry Bold</i> užima aukščiausią laiptelį <i>BlackBerry</i> išmaniųjų telefonų hierarchijoje. Šį naująjį išmanųjį telefoną jau įvertino tūkstančiai vartotojų visame pasaulyje, tad esame patenkinti pristatydami jį Lietuvoje ir taip tesėdami pažadą siūlyti klientams pažangiausius aukščiausios klasės įrenginius ir paslaugas“, - teigia Fredas Hrenčiakas (Fred Hrenchuk), <i>Bitės</i> grupės generalinis direktorius.<br />
<br><br />
<br><i>BlackBerry Bold</i> išgarsino platus funkcinių savybių rinkinys. Jų pagrindą sudaro aukštos kokybės LCD ekranas, galingas naujos kartos 624 MHz procesorius, integruotos GPS navigavimo ir Wi-Fi bevielio ryšio technologijos ir 1 GB talpos vidinė atmintis, kurią dar galima praplėsti microSD/SDHC atminties kortelėmis.<br />
<br><br />
<br>Su <i>BlackBerry Bold</i> net pokalbio telefonu metu galima siųsti el. laiškus su priedais, plačiame ekrane patogiai skaityti HTML laiškus bei naršyti po internetą. Tuo pat metu padarytą nuotrauką lengvai nusiųsite kolegai ar draugui, o pakeliui į posėdį susipažinsite su visa reikalinga medžiaga. Naujasis išmanusis telefonas su pilna QWERTY klaviatūra taip pat leidžia redaguoti, išsaugoti ir vėl siųsti prie elektroninio laiško prisegtus <i>Microsoft Word</i>, <i>Excel</i> ir <i>PowerPoint</i> dokumentus.<br />
<br><br />
<br><i>Bitė</i> kartu teikia saugaus mobiliojo pašto paslaugas, pritaikytas įvairaus dydžio įmonėms. Programinės įrangos sprendimai <i>BlackBerry Enterprise Server</i> ir <i>BlackBerry Professional Software</i> skirti įmonėms ir organizacijoms, valdančioms savo el. pašto serverius. Šios paslaugos leidžia centralizuotai valdyti įrenginius ir saugiai naudotis bendrovės vidine informacija. Nuolat realiu laiku su įmonės pašto serveriu sinchronizuojamas el. paštas bei tvarkyklės informacija <i>BlackBerry</i> telefone leidžia niekad neatitrūkti nuo svarbių žinių.<br />
<br><br />
<br>Smulkesniam verslui bei individualiems vartotojams sukurta <i>BlackBerry Internet Service</i> paslauga. Jos pagalba viename telefone galima valdyti iki 10 asmeninių ir darbo pašto dėžučių, naudotis pasaulyje populiariausiu <i>Yahoo</i> ar <i>Google Mail</i> paštu, pokalbių ir kitomis programomis (kaip <i>MSN</i>, <i>Google Talk</i> ar <i>Facebook</i>).<br />
<br><br />
<br>Šis dailus išmanusis telefonas buvo sukurtas pagal reiklių verslo profesionalų poreikius, nors jo techniniai privalumai praturtins ir laisvalaikį. Akimirkas įamžins 2 megapikselių kamera su blykste ir reguliuojamu skaitmeniniu objektyvu, o audio ir video grotuvas leis transliuoti filmus, nuotraukas bei tvarkyti turtingą muzikos kolekciją. Neskaitant gausių programų, el. pašto ir 3G naršymo galimybių, <i>BlackBerry Bold</i> pasižymi itin ilgo veikimo keičiama baterija, užtikrinančia nenutrūkstantį darbą net patiems aktyviausiems telefono vartotojams.<br />
<br><br />
<br><i>Research In Motion</i> yra viena iš pirmaujančių pasaulyje novatoriškų mobilių sprendimų kūrėja ir gamintoja. <i>RIM</i> bendradarbiauja su 375 mobiliojo ryšio operatoriais 140-yje šalių ir turi daugiau nei 20 mln. vartotojų. Šiandien <i>Bitė</i> pristatys <i>BlackBerry Bold</i> ir Latvijoje.<br />
<br><br />
<br><br />
<br></p>
