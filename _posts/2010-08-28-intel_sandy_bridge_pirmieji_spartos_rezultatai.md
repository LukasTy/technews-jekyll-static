---
layout: post
status: publish
published: true
title: 'Intel Sandy Bridge: pirmieji spartos rezultatai'
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 5058
wordpress_url: http://localhost/site/new/intel_sandy_bridge_pirmieji_spartos_rezultatai/
date: '2010-08-28 00:44:33 +0300'
date_gmt: '2010-08-28 00:44:33 +0300'
categories:
- Naujienos
---
<p>Nors entuziastų nekantriai laukiami Sandy Bridge procesorių parduotuvėse nematysime dar bent keturis mėnesius, o Intel net nespėjo pademonstruoti procesorių spartos artėjančiame šių metų IDF forume, apie naujųjų lustų spartą jau galime susidaryti pakankamai gerą vaizdą.</p>
<p>Kaip bebūtų keista, spartos rezultatai pirmiausiai atsidūrė ne Tolimųjų Rytų forumuose, bet puikiai visiems žinomame ir pripažintame kompiuterinės technikos apžvalgų portale <a class="ns" href="http://www.anandtech.com/">Anandtech</a>. Žvelgiant į straipsnio išsamumą, atrodo, jog patys Intel leido portalui nepaisyti NDA ir apžvelgti gamyklinį procesoriaus pavyzdį. Visiems rekomenduojame užsukti į <a class="ns" href="http://www.anandtech.com/show/3871/the-sandy-bridge-preview-three-wins-in-a-row/1">Anandtech</a> ir perskaityti pilną apžvalgą (anglų kalba) su CPU ir IGP spartos rezultatais, trumpu procesorių bei naujų lustų rinkinių aprašu, o apačioje pateikiame esminius punktus, susijusius su kai kuriomis Sandy Bridge detalėmis bei, žinoma, sparta.</p>
<p>Naujų procesorių modelių numeriai bei veikimo dažniai nebuvo paslaptis jau kurį laiką. Kaip ir Nehalem/Westmere architektūrų procesoriai. Sandy Bridge taip pat bus suskirstyti pagal spartą į i3, i5 ir i7 šeimas. Nuo praeitos kartos procesorių juos skirs modelių numeriai - 2**0. Core i3 procesoriai (2100 - 3.1 GHz, 2120 - 3.3 GHz) turės du fizinius branduolius, bet SMT dėka galės dirbti su keturiomis duomenų gijomis bei turės nedidelį, 65 W TDP reitingą bei 3 MB L3 spartinančiosios atminties. Core i5 serijos procesoriai (2400 - 3.1 GHz, 2500 - 3.3 GHz) turės keturis branduolius, 6 MB L3 atminties, priešingai, nei Core i3 prcoesoriai, palaikys Turbo Boost technologiją (iki 3.4 ir 3.7 GHz atitinkamai) tačiau nepalaikys SMT. Galingiausias, Core i7 (2600 - 3.4 GHz) keturių branduolių procesorius, turės 8 loginius procesorius bei 8 MB L3 atminties. Visų Core i5 ir i7 procesorių TDP reitingas sieks 95 W.</p>
<p>Be šių procesorių Intel pristatys ir du K modelius: i5 2500K bei i7 2600K, kurie turės nefiksuotą vidinės magistralės dažnio daugiklį bei kelis T ir S modelius su mažesniu dažniu bei mažesnėmis energijos sąnaudomis.</p>
<p>Visi išvardinti procesoriai turi integruotą grafikos posistemį, kuris daugumoje procesorių veikia <a class="ns" href="http://www.technews.lt/naujiena/n/a/sandy_bridge_igp_veiks_850_mhz_dazniu.html">minėtu</a> 850 MHz taktiniu dažniu. Visgi skirsis jų maksimalus "Turbo" dažnis. 1350 MHz Turbo dažniu galės pasigirti tik Core i7 2000 serijos procesoriai. Visų kitų Sandy Bridge procesorių maksimalus Turbo dažnis sieks 1100 MHz, o pačių silpniausių procesorių grafikos posistemis normaliu režimu veiks tik 650 MHz dažniu. Tačiau tai dar ne viskas. Grafikos procesoriaus architektūra lyginant su GMA HD čia patobulinta gerokai. Pasak Anandtech, galimo dvi integruoto grafikos posistemio konfigūracijos: su 6 ir su 12 branduolių (Shader/CUDA core analogų).</p>
<p>Atlikti testai patvirtino ir tai, jog Sandy Bridge procesorių spartinimas yra labai <a class="ns" href="http://technews.lt/naujiena/n/a/intel_sandy_bridge_praktiskai_nesispartins.html">ribotas</a>. Taigi spartinti, deja, bus galima tik procesorius su K raide šalia modelio, o atminties dažnio didinimas apskritai tampa tabu.</p>
<p>Testams Anandtech gavo Core i7 2400 egzempliorių, veikiantį 3.1 GHz / 100 MHz efektyviu / pagrindinės magistralės dažniu. Pirmas malonus netikėtumas - IGP sparta. Nepaisant to, jog Core i5 2400 turi silpnesnę IGP versiją su 6 EU, 1024 x 768 taškų raiškoje su žemais nustatymais daugumoje testuotų žaidimų toli palikdamas visus AMD bei Intel integruotus grafikos posistemius ir kai kur netgi pralenkdamas Radeon HD 5450 (80 SP /8 TM /4 ROP) vaizdo plokštę. Aukštesnėje raiškoje ir grafiniuose nustatymuose šis rezultatas greičiausiai sumažėtų, tačiau toks šuolis į priekį yra labai malonus.</p>
<p>Pakankamai didelis spartos prieaugis juntamas ir iš x86 branduolių pusės. Vidutiniškai už to paties dažnio Nehalem architektūros procesorių Sandy Bridge spartesnis maždaug 10 procentų be išbaigtos Turbo funkcijos, o energijos sąnaudos apkrovus procesorių - pastebimai mažesnės. </p>
<p>Naujieji procesoriai naudos LGA 1155 lizdą, kuris yra nesuderinamas su dabartiniu LGA 1156. Vėliau Intel ketina pristatyti ir LGA 2011 lizdą, pakeisiantį LGA 1366.<br /></p>
