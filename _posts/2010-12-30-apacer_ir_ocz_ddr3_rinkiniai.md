---
layout: post
status: publish
published: true
title: Apacer ir OCZ DDR3 rinkiniai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5372
wordpress_url: http://localhost/site/new/apacer_ir_ocz_ddr3_rinkiniai/
date: '2010-12-30 14:23:51 +0200'
date_gmt: '2010-12-30 14:23:51 +0200'
categories:
- Operatyvioji atmintis
- Apžvalgos
---
<p>Populiariausi darbinės atminties rinkiniai rinkoje yra 4GB talpos dydžio ir nors vis daugėja rinkinių, kuriuos įsidėję į asmeninį kompiuterį galėsime mėgautis 8GB ar 12GB talpos darbine atmintimi, 4GB rinkiniai populiarūs išliks dar kurį laiką. Šį kartą tokius du turime ir mes.</p>
<p>TURINYS: </p>
<p>>Šiek tiek apie abi kompanijas<br />
<br />>OCZ DDR3 PC3-12800 Gold darbinės atminties moduliai<br />
<br />>Apacer DDR3 PC3-10600 Gold darbinės atminties moduliai<br />
<br />>Atminties modulių specifikacijos<br />
<br />>Spartinimas<br />
<br />>Testavimas<br />
<br />>Išvada</p>
<p><b>Šiek tiek apie abi kompanijas</b></p>
<p>Apacer - 1997 metais Taivane įsikūrusi kompanija, kuri gerai pasaulyje žinoma atminties sprendimų gamintoja. Firma neapsiriboja įvairaus našumo RAM lustų ir modulių gamyba. Didelę Apacer gaminamų produktų dalį sudaro atminties kortelės, USB Flash atmintinės bei MP3 grotuvai. Neseniai Apacer pristatė ir SSD kaupiklių liniją. Savo atstovybes įmonė turi JAV, Nyderlanduose, Kinijoje, Indijoje ir Japonijoje.</p>
<p>OCZ - 2002 metais Kalifornijoje įkurta kompanija, kuri daugeliui yra pažįstama kaip aukštos klasės operatyviosios atminties gamintoja. Visgi per pastaruosius pora metų įmonė nepaprastai daug dėmesio skyrė SSD kaupiklių rinkai ir šiuo metu gali pasiūlyti ko gero plačiausią SSD kaupiklių pasirinkimą, su įvairiais valdikliais ir įvairiomis kainomis. Savo produktų asortimente ši firma taip pat turi ir kelias maitinimo blokų serijas, kurios taip pat yra spėjusios pelnyti nemažai apdovanojimų.</p>
<p><b>OCZ DDR3 PC3-12800 Gold darbinės atminties moduliai</b></p>
<p>OCZ DDR3 PC3-12800 Gold (toliau tiesiog OCZ DDR3) darbinės atminties moduliai, o tiksliau visa Gold serija, buvo kuriama atsižvelgiant į pasirodžiusius pirmuosius Intel Core i7, i5 ir i3 šeimos narius. Visgi AMD vartotojams nereikėjo ilgai laukti, kai kompanija pasidabino pranešimu, kad tie patys Gold serijos darbinės atminties modulių rinkiniai kuo puikiausiai veikia su AMD AM3 platforma. Tokį 4GB DDR3 RAM rinkinį gavome ir mes, kuris yra visiškai suderintas su mūsų turima AMD sistema.</p>
<p>Kaip ir dera darbinės atminties modulių rinkiniams, jokio prašmatnumo žvelgiant į pakuotę. Tai įprasta plastmasinė dėžutė, kurioje guli du OCZ DDR3 moduliai, o juos galime kuo aiškiausiai matyti pro plastmasinį dėžutės korpusą. Tiesa, ant jos nurodoma informacija, kad moduliai yra mažo voltažo, kompanija suteikia viso gyvenimo garantiją, tačiau jokių tikslių specifikacijų nenurodo. Beje, šokiravo ir faktas, kad Europos rinkai skirta pakuotė pažymi, jog viso gyvenimo garantija Europoje negalioja. Mano galvoje kilo vienas klausimas – o kokia gi garantija suteikiama? Turbūt reikia klausti mažmenininko, iš kurio yra perkamas šis rinkinys.</p>
<p><a class="ns" href="http://sb.technews.lt/DDR3 RAM/Dideles/2.jpg">
<div class="imgright"><img src="http://sb.technews.lt/DDR3%20RAM/Mazos/2.jpg"  /></div>
<p></a><a class="ns" href="http://sb.technews.lt/DDR3 RAM/Dideles/1.jpg"><br /><img src="http://sb.technews.lt/DDR3%20RAM/Mazos/1.jpg" /><br /></a></p>
<p>Tenka pripažinti, kad OCZ panaudojo puikias XTC karštį skleidžiančias metalines plokštelės, kurios yra aukso spalvos. Nors mes net neabejojame, kad jos savo darbą atlieka tinkamai, bet, matyt, svarbiausia tai, kad atrodo labai gražiai ir estetiškai. Aukso spalva, išvaizdi Z raidė ir bičių korį primenantis dizainas tikrai traukia akį. Dar vienas įdomus dalykas, kuris krito į akį – juodos spalvos darbinės atminties plokštė, kurios paprastai būna žalios spalvos.  Toliau viskas įprasta – apvertus darbinės atminties modulį jūs pamatysite užklijuotą lapuką, kuris nurodys trumpas specifikacijas.</p>
<p><a class="ns" href="http://sb.technews.lt/DDR3 RAM/Dideles/4.jpg">
<div class="imgright"><img src="http://sb.technews.lt/DDR3%20RAM/Mazos/4.jpg"  /></div>
<p></a><a class="ns" href="http://sb.technews.lt/DDR3 RAM/Dideles/3.jpg"><br /><img src="http://sb.technews.lt/DDR3%20RAM/Mazos/3.jpg" /><br /></a></p>
<p>Detales specifikacijas jūs rasite apačioje, prieš pradedant testuoti darbinės atminties modulius, tačiau noriu pasakyti, kad tai mažo voltažo PC3-12800 tipo darbinės atminties moduliai, kurių voltažas, dažnis ir ciklų skaičius yra atitinkamai 1,65V, 1600MHz ir 8-8-8-24. Pastarasis, tai yra ciklų skaičius, atrodo gana gražiai, o voltažas nėra toks mažas, koks galėtų būti ir kokį siūlo konkurentai, bet apie juos ir kitas specifikacijas pakalbėsime kiek vėliau.</p>
<p><b>Apacer DDR3 PC3-10600 Gold darbinės atminties moduliai</b></p>
<p>Apacer DDR3 PC-10600 Gold (toliau tiesiog Apacer DDR3) darbinės atminties moduliai atkeliavo jau kitokioje pakuotėje, nei OCZ DDR3 rinkinys, tačiau dėl to, jog dėžutė pasimetė, jos fotografijų nespėjau padaryti. Tai gana įprasta kartoninė dėžutė, kurias labai mėgsta Apacer. Tiesa, ant jos nurodomos kai kurios Apacer DDR3 rinkinio specifikacijos, skirtingai nuo OCZ plastmasinės dėžutės.</p>
<p>Kaip ir OCZ DDR3 savo rinkiniui suteikė viso gyvenimo garantiją, kuri negalioja Europoje, taip Apacer savajam rinkiniui suteikė viso gyvenimo garantiją, skirtumas tik tas, kad ja Europos gyventojai pasinaudoti galės. Tai vienas iš pliusų, už kurį galime pagirti kompaniją. Jums nereikės rūpintis šių darbinės atminties modulių patikimu. Jei jie suges, kompanija jums pakeis juos į naujus.</p>
<p><a class="ns" href="http://sb.technews.lt/DDR3 RAM/Dideles/6.jpg">
<div class="imgright"><img src="http://sb.technews.lt/DDR3%20RAM/Mazos/6.jpg"  /></div>
<p></a><a class="ns" href="http://sb.technews.lt/DDR3 RAM/Dideles/5.jpg"><br /><img src="http://sb.technews.lt/DDR3%20RAM/Mazos/5.jpg" /><br /></a></p>
<p>Apacer DDR3 modulis yra visiškai skirtingas, nei OCZ DDR3. Nors jis taip pat naudoja karštį skleidžiančią metalinę plokštelę, ji nėra tokia išvaizdi, kaip OCZ gaminyje. Tai taip pat aukso spalvos vientisa plokštelė, tačiau be jokių ornamentų, nors atrodo estetiškai. Apvertę darbinės atminties modulį mes randame lapuką, kuris nenurodo praktiškai jokių specifikacijų. Minimas tik serijinis numeris ir DDR3 atminties tipas. Kaip ir bet kokios kitos darbinės atminties, Apacer darbinės atminties plokštelė yra žalios spalvos.</p>
<p>Apacer DDR3 moduliai yra lėtesni, nei OCZ DDR3. Visų pirmiausia jie ne tik naudoja mažesnį dažnį, tai yra 1333MHz, tačiau ir pasižymi didesniais numatytais ciklų skaičiais, kurie yra 9-9-9-24. Skirtumas tik tas, kad naudojama mažesnė įtampa, kuri yra 1.5V.</p>
<p><b>Atminties modulių specifikacijos</b></p>
<p>OCZ DDR3 specifikacijos:</p>
<p>• Greitis: DDR3-1600 (PC3 12800)<br />
<br />• Ciklų skaičius: 8-8-8-24<br />
<br />• Talpa: 4GB (2GB x 2)<br />
<br />• Dažnis: 1.65V<br />
<br />• Klaidų tikrinimas: Nėra<br />
<br />• Tipas: 240-kojelių DIMM<br />
<br />• Garantija: Viso gyvenimo, tačiau galiojanti tik JAV </p>
<p>Apacer DDR3 specifikacijos:</p>
<p>• Greitis: DDR3-1333 (PC3 10600)<br />
<br />• Ciklų skaičius: 9-9-9-24<br />
<br />• Talpa: 4GB (2GB x 2)<br />
<br />• Dažnis: 1.5V<br />
<br />• Klaidų tikrinimas: Nėra<br />
<br />• Tipas: 240-kojelių DIMM<br />
<br />• Garantija: Viso gyvenimo</p>
<p><b>Spartinimas</b></p>
<p>Tai tema, kuri labai domina mus, technikos entuziastus. Deja, tačiau dėl mūsų testavimo sistemoje esamos pagrindinės plokštėsnegalime nustatyti ribų, kuriomis gali dirbti mūsų testuojami darbinės atminties rinkiniai, na bent jau OCZ atveju. Kitą mėnesį testuoti darbinę atimtį turėsime naują pagrindinę plokštę, o su esama pabandysime pasiekti tai, ką ji leidžia. Stabilumo mes nesitikime, tačiau bent jau pamatysime, kaip gali dirbti spartesnė darbinė atmintis.</p>
<p>Iš pradžių mes palikome numatytus OCZ DDR3 nustatymus ir nusprendėme kiek sumažinti ciklų skaičių. Pirmasis bandymas, kai ciklų skaičius siekė 7-7-7-21 suveikė, darbinė atmintis veikė kiek greičiau, tuo tarpu pabandžius 6-6-6-18 ciklų skaičių, kompiuteris nebeužsikrovė. Tapo aišku, kad sustosime ties 7-7-7-21 ciklų skaičiumi ir kiek kilstelėsime darbinės atminties dažnį, palikę ir taip aukštą 1.65V įtampą.</p>
<p>Darbinės atminties dažnį padidinimo iki 1650MHz, o ciklų skaičius, kaip ir įtampa, liko tie patys. Darbinė atmintis rodė dar didesnę spartą ir mažesnį gaišties laiką. Pakėlus dažnį iki 1672MHz kompiuterį pavyko užkrauti, tačiau greitai gavau BSOD pranešimą, taigi reikėjo pabandyti padidinti ciklų skaičių iki standartinio 8-8-8-24, palikus tą pačią įtampą. Šį kartą pavyko prasukti testus. Nusprendžiau nesustoti ir toliau žiūrėti, ar užsikraus kompiuteris. Pagrindinės plokštės 1600MHz ribą mes jau senokai peržengėme.</p>
<p>Paskutinė stotelė dėl stabilumo problemų buvo didžiausia 1693MHz riba su 1.65V įtampa ir 8-8-8-24 ciklų skaičiais, tačiau FSB/DRAM santykį sumažinus iki 1:4 dydžio. Net neabejoju, kad būtų galima eiti šiek tiek toliau, tačiau to neleido pagrindinė plokštė. Mes ir taip peržengėme visas pagrindinės plokštės ribas, o toliau seka žemesnio dažnio Apacer DDR3 atmintis.</p>
<p>Mes rašėme, kad Apacer DDR3 atmintis numatytaisiais nustatymais turėtų dirbti 1333MHz dažniu prie 1.5V dažnio ir su 9-9-9-24 ciklų skaičiais. Keliaudami iki pagrindinės plokštės palaikomų 1600MHz, mes taip pat atidžiai žiūrėsime į stabilumą, kurį rodo Apacer DDR3 darbinės atminties moduliai. Visų pirmiausia, ką mes darėme, tai bandėme mažinti ciklų skaičius. Kaip ir OCZ DDR3 atveju, nesvarbu, kokią įtampą naudojome, 6-6-6-18 variantas neveikė. Sistema užsikrovė su 1.5V ir 7-7-7-21 ciklų skaičiais. Kaip ir buvo galima tikėtis, sparta kiek ūgtelėjo, lyginant su numatytaisiais nustatymais. Stabilumas buvo puikus, visas MemTest testas praėjo sklandžiai be jokių užfiksuotų klaidų.</p>
<p>Kita spartinimo dalis – ieškoti aukščiausio dažnio su 1.5V įtampa ir 7-7-21 gaištimi. Dažnį pakėlėme iki 1400MHz. Pasirodo, kad tai tikrai nėra riba. Ir toliau aktyviai kėlėme dažnį. Šį kartą jį palikome ties 1450MHz atžyma ir pradėjome stabilumo testavimą, išlaikydami ankščiau minėtus nustatymus nepakitusius. Supratęs, kad ir tai yra stabili riba, nusprendžiau imtis drastiškų veiksmų ir dažnį kelti iki pagrindinės plokštės ribos, taip bandant pasiekti sparčiausią Apacer DDR3 modulių darbą mūsų turimoje AMD sistemoje. Modulių įtampą pakėliau iki 1.57V, ciklų skaičius sugrąžinau į numatytuosius, o dažnį nustačiau ties 1580MHz riba. Viskas veikė puikiai. Pagaliau bandėme virtualiai sulyginti OCZ DDR3 standartiniais nustatymais ir spartintą Apacer DDR3. Apacer DDR3 veikė lygiai tokiais pačiais nustatymais, kaip ir OCZ DDR3 savo numatytais, tačiau OCZ moduliai rodė geresnius rezultatus.</p>
<p>Daugiau Apacer DDR3 modulių nekankinome, nes pasiekėme pagrindinės plokštės ribas, po kurių apie stabilumą galime net nekalbėti, bet su 1650MHz ir 1.65V mes matydavome BSOD . Taigi stabili Apacer DDR3 riba yra šiek tiek žemiau šio taško, tačiau kur tiksliai, sunku pasakyti. Tad labai gaila, kad neturėjome galimybės išspausti visko iš darbinės atminties modulių ir pamatyti aukščiausią stabilų spartos tašką, tačiau manau, kad Apacer DDR3 dar turi keleto MHz potencialo, nes stabiliai veikia ties 1600MHz riba, o OCZ DDR3 galimybės taip ir lieka neatskleistos.</p>
<p><b>Testavimas</b></p>
<p>Darbinės atminties modulius testavome su naujausia Everest programine įranga, kuri nurodo viską, ko mums reikėtų – įrašymo, nuskaitymo ir nukopijavimo spartas bei gaišties laikus. Testuose nurodoma tiek nespartintų, tiek ir spartintų modulių sparta, tad ją galite palyginti. Pirmose trijose lentelėse kuo skaičius didesnis, tuo geriau. Tuo tarpu kuo gaišties laikas mažesnis, tuo geriau.</p>
<p>Bandymų sistema: </p>
<p>• Centrinis procesorius: AMD Phenom II X4 925 2,8GHz 1,35V<br />
<br />• Pagrindinė plokštė: MSI 870A-G54<br />
<br />• Vaizdo plokštės: AMD Radeon HD 6970<br />
<br />• Darbinė atmintis: OCZ 4GB DDR3-1600MHz ir Apacer 4G DDR3-1333MHz<br />
<br />• Kietasis diskas: Apacer 128GB SSD<br />
<br />• Maitinimo blokas: Cougar 700W</p>
<p><img src="http://sb.technews.lt/DDR3%20RAM/Testai/1.png" /></p>
<p><img src="http://sb.technews.lt/DDR3%20RAM/Testai/2.png" /></p>
<p><img src="http://sb.technews.lt/DDR3%20RAM/Testai/3.png" /></p>
<p><img src="http://sb.technews.lt/DDR3%20RAM/Testai/4.png" /></p>
<p>Kaip matote šiose lentelėse, Apacer DDR3, kas be ko, atsilieka nuo spartesnio OCZ DDR3 rinkinio net ir per prievartą sulyginus jų specifikacijas. Šiuo metu daug ko nėra pasakyti, reikia laukti naujų darbinės atminties modulių ir naujos bandymų sistemos.</p>
<p><b>Išvada</b></p>
<p>Sunku daryti išvadas, kai konkurencijos nėra. Žinoma, Apacer DDR3 kainuoja mažiau, nei OCZ DDR3, tačiau pastarasis pasižymi gana maža kaina savo klasėje, kuri siekia vos 60 eurų. Taip pat abu produktai nėra skirti entuziastams, o įprastiems vartotojams, tačiau Apacer DDR3 rinkinys spartinasi gana neblogai. Sunku pasakyti, kokia situacija būtų buvusi su OCZ rinkiniu turint aukštos klasės pagrindinę.</p>
<p>Bet kokiu atveju, jei turite šiek tiek daugiau pinigų, verčiau įsigyti OCZ rinkinį, kuris yra be jokios abejonės spartesnis, tačiau jei naudojate AMD platformą, atkreipkite dėmesį į savo pagrindinę plokštę, ar pastaroji susitvarko su 1600MHz ir didesnio dažnio darbine atmintimi. Jei ne, Apacer DDR3 jums pats tas.<br /></p>
