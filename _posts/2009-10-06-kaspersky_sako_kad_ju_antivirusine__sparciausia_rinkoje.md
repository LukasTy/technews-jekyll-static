---
layout: post
status: publish
published: true
title: Kaspersky sako, kad jų antivirusinė – sparčiausia rinkoje
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4119
wordpress_url: http://localhost/site/new/kaspersky_sako_kad_ju_antivirusine__sparciausia_rinkoje/
date: '2009-10-06 16:24:13 +0300'
date_gmt: '2009-10-06 16:24:13 +0300'
categories:
- Naujienos
---
<div class="imgright"><img src="http://t1.gstatic.com/images?q=tbn:WcS1yKrUZWgisM:http://www.helpingindia.com/images/kaspersky-2010-box.jpg"  /></div>
<p>Gerai žinomas antivirusinių  programų gamintojas Kaspersky Lab. Lietuvos rinkai pristatė naujausią 2010 m. programos versiją namų vartotojams. Ši programa, pasak gamintojo, sugeba rekordiškai greitai patikrinti kompiuterį nuo kenkėjų. </p>
<p>„Didžiausias 2010 versijos pranašumas – jos greitis. Programa kompiuterio failus patikrinti nuo virusų gali per sensacingai trumpą laiką. Ilgėliau trunka tik pirmasis patikrinimas, o vėliau ištirti visas kompiuterio bylas pakanka vienos ar kelių minučių“, – sakė „Kaspersky Lab.“ programinės įrangos platintojo Lietuvoje, bendrovės „Atviros informacinės sistemos“ direktorė Ina Leibovič. „Programa sutaupo laiko, nes tikrina tik tuos failus, kurie buvo modifikuoti po paskutinio patikrinimo. Juk, jeigu failai buvo neaktyvūs, nėra galimybės, kad į juos pateko virusas ir nėra tikslo jų iš naujo tikrinti“.  </p>
<p>I. Leibovič taip pat nepraleido progos pagirti naujos Kaspersky antivirusinės programos – ji teigė, jog naujojoje versijoje pritaikytos pažangiausios saugumo technologijos. Ji taip pat pažymėjo, jog ji visiškai suderinta su Windows 7 operacine sistema ir sakė, jog „geriau stiprinti kompiuterio „imunitetą“, nei vargti jį „gydant“.</p>
<p>Kompanija pristatė du produktus namų vartotojams – tai Kaspersky Internet Security 2010 ir Kaspersky Anti-Virus 2010. Perkant naująją programą įgyjama teisė ją įdiegti į du kompiuterius. Tuomet vieno kompiuterio apsauga su Kaspersky Internet Security 2010 kainuoja 69 Lt, o su Kaspersky Anti-Virus 2010 – 49 litus. Iš tiesų, už viską mokėsite dvigubai daugiau, nes versija, kurios licencija apsiribotų vienu kompiuteriu, neprieinama.</p>
<p>Pristatytame Kaspersky Internet Security 2010 produkte be įprastų saugumo priemonių Kaspersky pritaikytos pažangios „smėlio dėžės“ (angl. sanbox) ir „saugumo debesyje“ (angl. in the cloud security) technologijos. „Smėlio dėžė“ leidžia sukurti saugią aplinką, kurioje, nepakenkiant kompiuteriui, galima atverti net ir apkrėstus failus. „Saugumo debesyje“ technologija veikia per internetą ir užtikrina, kad vartotojas, net neparsisiuntęs programos atnaujinimų, turėtų naujausią informaciją apie pavojingas programas.  </p>
<p>Kaspersky produktuose vartotojai ras ir daugiau galimybių: tėvų kontrolės (angl. parental control) funkciją, padedančią tėvams lengvai užtikrinti, kad vaikai negalėtų patekti į nepageidaujamo turinio svetaines ar parsisiųsti pavojingų bylų; sustiprintą apsaugą nuo konfidencialios informacijos vagysčių, brukalų, žaidimų mėgėjams skirtą programos veikimo rėžimą Game mod bei dar dešimtis pagerintų kitų savybių.<br /></p>
