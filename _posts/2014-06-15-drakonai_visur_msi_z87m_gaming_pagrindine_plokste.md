---
layout: post
status: publish
published: true
title: 'Drakonai visur: „MSI Z87M Gaming“ pagrindinė plokštė'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8122
wordpress_url: http://localhost/site/new/drakonai_visur_msi_z87m_gaming_pagrindine_plokste/
date: '2014-06-15 22:35:27 +0300'
date_gmt: '2014-06-15 22:35:27 +0300'
categories:
- Pagrindinės plokštės
- Apžvalgos
---
<p>Skirtingai nei kiti pagrindinių plokščių gamintojai „Micro Star International“ (MSI) neturėjo sukūrusi daug atskirų produktų šeimų ir aktyviai ėmėsi darbo tik nuo „Intel Z77“ lustų rinkinio. Kartu su juo startavo „Gaming“ ir „MPower“ motininių plokščių serijos, tačiau didžiausias lūžis įvyko pristačius Z87 mikroschemų paketus. MSI ne tik pasiūlė kur kas daugiau „Gaming“ ir „MPower“ serijos modelių, tačiau ir pasipildė „XPower“. Būtent šis ir „MPower“ žymėjimai reprezentuoja entuziastams skirtas MSI pagrindines, „Gaming“ pastumiant kiek žemiau. Vis dėlto gamintojas ir šią serija priskiria entuziastų klasei, tik kaina gerokai pakoreguota į mažesniąją pusę. Vienas iš mažesnių Z87 Gaming modelių atsidūrė ir pas mus. Micro-ATX formato „MSI Z87M Gaming“, kuri palaiko visas šiam lustų rinkiniui būdingas savybes.</p>
<p style="text-align: center;"><img style="width: 520px; height: 354px;" src="http://technews.lt/userfiles/Z87Mgaminglogo.jpg" alt="" /></p>
<p>&nbsp;</p>
<ul>
<li><strong>Pakuotė ir komplektacija</strong></li>
<li><strong>Specifikacijos</strong></li>
<li><strong>Išplanavimas</strong></li>
<li><strong>UEFI BIOS</strong></li>
<li><strong>„MSI Command Center</strong>“</li>
<li><strong>Testavimas</strong></li>
<li><strong>Rezultatai</strong></li>
<li><strong>Išvados </strong></li>
</ul>
<p>&nbsp;</p>
<p><strong>Pakuotė ir komplektacija</strong></p>
<p>Visai „Gaming„ serijai MSI kaip motyvą pasirinko drakoną. Būtent jis ir dominuoja ant standartinio dydžio m-ATX pagrindinei plokštei būdingos dėžutės.</p>
<p style="text-align: center;"><a href="http://technews.lt/userfiles/SAM_0913.JPG"><img style="width: 232px; height: 155px;" src="http://technews.lt/userfiles/SAM_0913.JPG" alt="" /></a><a href="http://technews.lt/userfiles/SAM_0917.jpg"><img style="width: 232px; height: 155px;" src="http://technews.lt/userfiles/SAM_0917.jpg" alt="" /></a></p>
<p style="text-align: center;"><a href="http://technews.lt/userfiles/SAM_0923.jpg"><img style="width: 232px; height: 155px;" src="http://technews.lt/userfiles/SAM_0923.jpg" alt="" /></a><a href="http://technews.lt/userfiles/SAM_0924.jpg"><img style="width: 232px; height: 155px;" src="http://technews.lt/userfiles/SAM_0924.jpg" alt="" /></a></p>
<p>Svarbiausias pakuotės turinys apsaugotas elektrostatiniu maišeliu, o papildomai radome greito diegimo gidą, vartotojo gidą, tvarkyklių CD, I/O skydelį, keturis SATA kabelius, M jungiklius ir tokias smulkmenas, kaip kabiklį ant durų rankenos ir firminį lipduką krepšiui.</p>
<p style="text-align: center;"><a href="http://technews.lt/userfiles/SAM_0926.jpg"><img style="width: 232px; height: 155px;" src="http://technews.lt/userfiles/SAM_0926.jpg" alt="" /></a><a href="http://technews.lt/userfiles/SAM_0929.jpg"><img style="width: 232px; height: 155px;" src="http://technews.lt/userfiles/SAM_0929.jpg" alt="" /></a></p>
<p style="text-align: center;"><a href="http://technews.lt/userfiles/SAM_0927.jpg"><img style="width: 232px; height: 155px;" src="http://technews.lt/userfiles/SAM_0927.jpg" alt="" /></a><a href="http://technews.lt/userfiles/SAM_0928.jpg"><img style="width: 232px; height: 155px;" src="http://technews.lt/userfiles/SAM_0928.jpg" alt="" /></a></p>
<p>&nbsp;</p>
<p><strong>Specifikacijos</strong></p>
<p style="text-align: center;"><strong><img style="width: 515px; height: 774px;" src="http://technews.lt/userfiles/Z87MGamingspecs%282%29.png" alt="" /></strong></p>
<p>&nbsp;</p>
<p><strong>Išplanavimas</strong></p>
<p style="text-align: center;"><a href="http://technews.lt/userfiles/SAM_0938.jpg"><img style="width: 464px; height: 309px;" src="http://technews.lt/userfiles/SAM_0938.jpg" alt="" /></a></p>
<p style="text-align: center;"><a href="http://technews.lt/userfiles/SAM_0948.jpg"><img style="width: 464px; height: 309px;" src="http://technews.lt/userfiles/SAM_0948.jpg" alt="" /></a></p>
<p>„MSI Z87M Gaming“ gali pasigirti tikrai protingu montažinės plokštės dizainu, jau nekalbant apie spalvų parinkimą, kuris atrodo mažų mažiausiai patraukliai. CPU zona pasižymi švara: pakankamai masyvus, kaip tokio standarto pagrindinei plokštei, „heatpipe“ struktūros radiatorius aušina abi maitinimo fazių dalis. Nepaisant savo dydžio, radiatorius neturėtų kelti problemų diegiant bet kokią CPU aušinimo sistemą. MSI pažymi, kad Z87M Gaming naudoja aštuonių fazių VRM sistemą su „Military Class 4“ komponentais: DrMOS MOSFET tranzistoriais, SFC (Super Ferrite Choke) induktoriais, vien tik polimeriniais, juodos spalvos, kondensatoriais, kurie turi aliumininę šerdį ir turėtų tarnauti mažiausiai dešimt metų. Tiesa, kaip ir daugeliu atvejų su kitais gamintojais, realių sumontuotų fazių skaičius neatitinka tai, ką specifikacijose nurodo pats gamintojas. Z87M Gaming naudoja uP1649P PWM valdiklį-konverterį, iš esmės turint tikrą 4+0 fazių derinį. Nepaisant to, ši pagrindinė daugiau nei tinkama agresyviam spartinimui pasitelkiant orą ar skystą azotą. Tarp radiatorių sujungimo karščio vamzdeliu integruotas 8-pin EPS12V lizdas, o į galinę panelę nukreiptas CMOS mygtukas, perkraunantis UEFI BIOS nustatymus.</p>
<p style="text-align: center;"><a href="http://technews.lt/userfiles/SAM_0937.jpg"><img style="width: 232px; height: 155px;" src="http://technews.lt/userfiles/SAM_0937.jpg" alt="" /></a><a href="http://technews.lt/userfiles/SAM_0971.jpg"><img style="width: 232px; height: 155px;" src="http://technews.lt/userfiles/SAM_0971.jpg" alt="" /></a></p>
<p style="text-align: center;"><a href="http://technews.lt/userfiles/SAM_1222.jpg"><img style="width: 232px; height: 155px;" src="http://technews.lt/userfiles/SAM_1222.jpg" alt="" /></a><a href="http://technews.lt/userfiles/SAM_1223.jpg"><img style="width: 232px; height: 155px;" src="http://technews.lt/userfiles/SAM_1223.jpg" alt="" /></a></p>
<p>„MSI Z87M Gaming“ palaiko iki 32 GB DDR3 3000 MHz operatyvios atminties. Kol pati „Intel“ nesugalvos atitraukti DIMM lizdų arčiau krašto vardan didesnio aukštų modulių suderinamumo su masyviais CPU aušintuvais, tol nekaltinsime nė vieno pagrindinių plokščių gamintojo. Dvikanalį režimą palaikantys ir vienpusį užraktą turintys lizdai nėra spalviškai sužymėti. Virš lizdų (į šonus) turime du lizdus CPU ventiliatoriams ir mažytį slankiklį, kuris geba pakeisti „Turbo OC Genie“ iš „Gear 1“ į „Gear 2“ režimą. Pasak vartotojo gido, „Gear 2“ režimas yra kiek agresyvesnis ir paspartina CPU su operatyvia atminti labiau (CPU atveju +200 MHz), tačiau tai patikrinti neturėsime galimybės. Dešiniau išdėstyti trys mygtukai: įjungimo, perkrovimo ir „OC Genie 4“ aktyvacijos, kuris susijęs su prieš tai minėtais režimais. Kiek žemiau turime diagnostikos LED ekranėlį, kuris įvykus klaidai sistemos startavimo metu užveda savininką ant kelio: pagal koduotę leidžia pradėti ieškoti problemos ir atpažįsta net per daug paspartintą operatyvią atmintį. Dar žemiau - ATX12V lizdas ir USB 3.0 prijungimo galvutė. Ši zona apgyvendinta pakankamai tankiai, tačiau nieko kritiško nepastebėjome.</p>
<p style="text-align: center;"><a href="http://technews.lt/userfiles/SAM_0968.jpg"><img style="width: 232px; height: 155px;" src="http://technews.lt/userfiles/SAM_0968.jpg" alt="" /></a><a href="http://technews.lt/userfiles/SAM_0944.jpg"><img style="width: 232px; height: 155px;" src="http://technews.lt/userfiles/SAM_0944.jpg" alt="" /></a></p>
<p>Z87 lustų rinkinys aušinamas atskiru pasyviu radiatoriumi, turinčiu tų pačių drakono tematikos bruožų. Gretimai išdėstyti šeši SATA III 6 Gb/s lizdai, kurie prijunti prie „Intel Z87“ lustų rinkinio.</p>
<p style="text-align: center;"><a href="http://technews.lt/userfiles/SAM_0943.jpg"><img style="width: 232px; height: 155px;" src="http://technews.lt/userfiles/SAM_0943.jpg" alt="" /></a><a href="http://technews.lt/userfiles/SAM_0941.jpg"><img style="width: 232px; height: 155px;" src="http://technews.lt/userfiles/SAM_0941.jpg" alt="" /></a></p>
<p>Norintiems sutalpinti dvi masyvias vaizdo plokštes „MSI Z87M Gaming“ tokią galimybę suteikia. Ant PCB integruoti du PCI-Express x16 3.0 lizdai, kurie abu užimti teikia elektrinį x8 signalą ir yra prijungti prie pačio „Haswell“ procesoriaus. Tarp PCI-Express x16 lizdų įterpti du PCI-Express 2.0 x1. Greta matoma baterija, kurios pozicija nėra ideali, tačiau būtų sunku sugalvoti kažką kitą tinkamesnę vietą. „Nuvoton NCT6779D“ mikroschema stebi įtampas, temperatūras ir ventiliatorių sūkius.</p>
<p style="text-align: center;"><a href="http://technews.lt/userfiles/SAM_0936.jpg"><img style="width: 464px; height: 309px;" src="http://technews.lt/userfiles/SAM_0936.jpg" alt="" /></a></p>
<p>Už tinklo ryšį atsakingas „Qualcomm Atheros Killer E2205“ NIC. Pastaroji IC palaiko 1 Gbit/s greičius, tačiau yra suderinamas ir su 100 Mbit/s bei 10 Mbit/s.</p>
<p>I/O galinė panelė turi nemažai ką pasiūlyti: aštuonios USB jungtys, iš kurių šešios USB 3.0 standarto, analoginės garso jungtys, dvigubas HDMI ir viengubas DisplayPort išėjimai, Toslink jungtis, gigabitinis LAN lizdas ir jau minėtas BIOS perkrovimo mygtukas. Čia taip pat yra du išoriniai eSATA lizdai, kurie prijungti prie trečios šalies „ASMedia ASM1061“ valdiklio. Po gigabitiniu lizdu esantys du USB 3.0 lizdai yra valdomi „Renesas D720202“ valdiklio, nes Z87 lustas palaiko tik šešias USB 3.0 sąsajas, o Z87M Gaming jų turi aštuonias.</p>
<p style="text-align: center;"><a href="http://technews.lt/userfiles/SAM_0931.jpg"><img style="width: 232px; height: 155px;" src="http://technews.lt/userfiles/SAM_0931.jpg" alt="" /></a><a href="http://technews.lt/userfiles/SAM_0933.jpg"><img style="width: 232px; height: 155px;" src="http://technews.lt/userfiles/SAM_0933.jpg" alt="" /></a></p>
<p>Garsas apdorojomas „Realtec ALC1150“ kodeko. Aparatinė garso įranga uždengta atskiru dangteliu ir izoliuota nuo bet kokių PCB kylančių elektromagnetinių triukšmų (matoma žalsva izoliuojanti linija). Į pagalba ALC1150 kodekui pasitelkiami aukštos klasės kondensatoriai ir „Texas Instruments OPA1652“ stiprintuvas, galintis „išmaitini“ ausines su 600 omų varža. Garso posistemis taip pat palaiko „Sound Blaster Cinema“ išplėtimą.</p>
<p style="text-align: center;"><a href="http://technews.lt/userfiles/SAM_1220.jpg"><img style="width: 464px; height: 309px;" src="http://technews.lt/userfiles/SAM_1220.jpg" alt="" /></a></p>
<p>Dėl šios priežasties MSI gali ir vadina savo sprendimą „Audio Boost“ vardu. Į „Sound Blaster Cinema“ paketą patenka penkios „Sound Blaster SBX Pro Studio“ technologijos:</p>
<ul>
<li><em>SBX Bass - SBX Bass technology dramatically improves the sound experience by expanding the low frequency tones</em></li>
<li><em>SBX Crystalizer - Ensures that every audio detail is heard by restoring the "highs" and "lows" that are compromised with audio compression</em></li>
<li><em>SBX Dialog Plus - SBX Dialog Plus intelligently enhances voices in games and moves for dramatically clearer dialog</em></li>
<li><em>SBX Surround - Goes beyond 7.1 surround sound creating unprecedented levels of audio realism including stunning surround effects that produce virtual speakers around, above and below you</em></li>
<li><em>SBX Smart Volume - Address the problem of abrupt volume level changes in games by intelligently applying gain and attenuation to deliver consistent volume levels</em></li>
</ul>
<p style="text-align: center;"><img style="width: 232px; height: 578px;" src="http://technews.lt/userfiles/game1%282%29.png" alt="" /><img style="width: 232px; height: 583px;" src="http://technews.lt/userfiles/music1%281%29.png" alt="" /></p>
<p>&nbsp;</p>
<p><strong>UEFI BIOS </strong></p>
<p>Z87M Gaming naudoja „American Megatrends Inc.“ UEFI BIOS, o tiksliau „Click BIOS 4“. Pelės kursorius „Click BIOS 4“ aplinkoje jaučiasi puikiai, nesiožiuoja ir juda ten, kur mes jo paprašome. Iškart pas mus atkeliavusi pagrindinė plokštė turėjo įdiegtą 1.2B2 (supraskime beta 2) versiją, tačiau ruošiant apžvalgą sulaukėme ir oficialios 1.2 versijos, kuria ir pasinaudojome.</p>
<p style="text-align: center;"><a href="http://technews.lt/userfiles/Z87MGamingBIOS.jpg"><img style="width: 464px; height: 348px;" src="http://technews.lt/userfiles/Z87MGamingBIOS.jpg" alt="" /></a></p>
<p>Pagrindinė UEFI sekcija rodo datą, esamą laiką, pagrindines procesoriaus specifikacijas, operatyvios atminties kiekį bei dažnį. Apačioje turime be galo ilgą velkamą (angl. drag) seką, kurioje galime keisti kraunamų įrenginių seką. Mūsų nuomone, tokia integracija nėra optimali, nes operacinę sistemą prireikia perrašyti tikrai ne dažnai, o ir niekas nesinaudoja tona atmintinukų ar išorinių kietųjų diskų.</p>
<p>Pagrindinės sekcijos kairiajame ir dešiniajame šonuose randame po tris kategorijas, skirtas judėti tarp įvairių UEFI nustatymų. Nustatymų (angl. settings) skiltis talpina įprastinius sistemos nustatymus, „OC Profiles“ sekcijoje  galima saugoti spartinimo nustatymus, „OC skiltis“ leidžia keisti spartinimui reikalingus parametrus, „Hardware Monitoring“ leidžia stebėti temperatūras bei įtampas, „M-Flash“ yra integruotas UEFI atnaujinimo įrankis ir galiausiai „Board Explorer“ schematiškai parodo, kokie pagrindinės plokštės lizdai ir jungtys jau yra užimtos.</p>
<p style="text-align: center;"><a href="http://technews.lt/userfiles/Z87MGamingBIOS3.jpg"><img style="width: 232px; height: 174px;" src="http://technews.lt/userfiles/Z87MGamingBIOS3.jpg" alt="" /></a><a href="http://technews.lt/userfiles/Z87MGamingBIOS4.jpg"><img style="width: 232px; height: 174px;" src="http://technews.lt/userfiles/Z87MGamingBIOS4.jpg" alt="" /></a></p>
<p style="text-align: center;"><a href="http://technews.lt/userfiles/Z87MGamingBIOS13.jpg"><img style="width: 232px; height: 174px;" src="http://technews.lt/userfiles/Z87MGamingBIOS13.jpg" alt="" /></a><a href="http://technews.lt/userfiles/Z87MGamingBIOS7%281%29.jpg"><img style="width: 232px; height: 174px;" src="http://technews.lt/userfiles/Z87MGamingBIOS7%281%29.jpg" alt="" /></a></p>
<p style="text-align: center;"><a href="http://technews.lt/userfiles/Z87MGamingBIOS8%281%29.jpg"><img style="width: 232px; height: 174px;" src="http://technews.lt/userfiles/Z87MGamingBIOS8%281%29.jpg" alt="" /></a><a href="http://technews.lt/userfiles/Z87MGamingBIOS12%281%29.jpg"><img style="width: 232px; height: 174px;" src="http://technews.lt/userfiles/Z87MGamingBIOS12%281%29.jpg" alt="" /></a></p>
<p>„OC“ sekcijoje randame daugiau nei pakankamai keičiamų nustatymų (žiedinės magistralės santykis, DRAM dažnis, XMP profiliai, įvairių mazgų įtampos) didžiausiam spartintojui, tačiau pati skiltis nepasižymi tvarka: nustatymai, kuriuos galima keisti, yra sumaišyti su stebėjimo laukeliais. DRAM konfigūracijos sekcijoje be tonos nustatymų, kaip vėlinimo laikai, sudomino „DRAM training“ laukelis, leidžiantis „treniruoti“ turimus modulius. „DigitALL“ sekcija leidžia konfigūruoti energijos taupymo režimus, reguliuoti Vdrop, aktyvuoti VRM apsaugą nuo perkaitimo ar aktyvuoti procesoriaus UVP, OVP, OCP apsaugas.</p>
<p style="text-align: center;"><a href="http://technews.lt/userfiles/Z87MGamingBIOS5.jpg"><img style="width: 232px; height: 174px;" src="http://technews.lt/userfiles/Z87MGamingBIOS5.jpg" alt="" /></a><a href="http://technews.lt/userfiles/Z87MGamingBIOS6.jpg"><img style="width: 232px; height: 174px;" src="http://technews.lt/userfiles/Z87MGamingBIOS6.jpg" alt="" /></a></p>
<p style="text-align: center;"><a href="http://technews.lt/userfiles/Z87MGamingBIOS14.jpg"><img style="width: 232px; height: 174px;" src="http://technews.lt/userfiles/Z87MGamingBIOS14.jpg" alt="" /></a><a href="http://technews.lt/userfiles/Z87MGamingBIOS19.jpg"><img style="width: 232px; height: 174px;" src="http://technews.lt/userfiles/Z87MGamingBIOS19.jpg" alt="" /></a></p>
<p style="text-align: center;"><a href="http://technews.lt/userfiles/Z87MGamingBIOS17.jpg"><img style="width: 232px; height: 174px;" src="http://technews.lt/userfiles/Z87MGamingBIOS17.jpg" alt="" /></a><a href="http://technews.lt/userfiles/Z87MGamingBIOS18.jpg"><img style="width: 232px; height: 174px;" src="http://technews.lt/userfiles/Z87MGamingBIOS18.jpg" alt="" /></a></p>
<p>Atskiros kalbos nusipelnė ventiliatorių valdymas UEFI BIOS aplinkoje, tačiau patirtus įspūdžius paliksime išvadoms.</p>
<p style="text-align: center;"><a href="http://technews.lt/userfiles/Z87MGamingBIOS9.jpg"><img style="width: 232px; height: 174px;" src="http://technews.lt/userfiles/Z87MGamingBIOS9.jpg" alt="" /></a><a href="http://technews.lt/userfiles/Z87MGamingBIOS10.jpg"><img style="width: 232px; height: 174px;" src="http://technews.lt/userfiles/Z87MGamingBIOS10.jpg" alt="" /></a></p>
<p style="text-align: center;"><a href="http://technews.lt/userfiles/Z87MGamingBIOS11.jpg"><img style="width: 232px; height: 174px;" src="http://technews.lt/userfiles/Z87MGamingBIOS11.jpg" alt="" /></a></p>
<p>&nbsp;</p>
<p><strong>„MSI Command Center“</strong></p>
<p>Operacinės sistemos aplinkai skirtas spartinimo įrankis „Command Center“ suskirstytas į penkias pagrindines skiltis: CPU, DRAM, GPU, RAMDisk ir „OC Genie“. CPU skiltyje randame Turbo Core ir CPU aušintuvo nustatymus. „Advanced“ laukelis iššaukia įtampų, sisteminių ventiliatorių ir operatyvios atminties atsako laikų nustatymus. Ventiliatorių valdymui skirti rankinis ir „smart“ režimai. Pirmuoju atveju teks pasinaudoti iš pažiūros pritraukiančiai atrodančiu valdymu ratuku. Įrašymo funkcija leidžia fiksuoti ir įsiminti ventiliatorių sūkius, temperatūras bei pagrindines PSU įtampas. Įspėjimo apie pavojų funkciją galima susieti su suktis nustojusiais ventiliatoriais ar pradėtomis fiksuoti nepageidajamomis įtampomis.</p>
<p style="text-align: center;"><a href="http://technews.lt/userfiles/Z87MCC1.png"><img style="width: 232px; height: 151px;" src="http://technews.lt/userfiles/Z87MCC1.png" alt="" /></a><a href="http://technews.lt/userfiles/Z87MCC2.png"><img style="width: 232px; height: 151px;" src="http://technews.lt/userfiles/Z87MCC2.png" alt="" /></a></p>
<p style="text-align: center;"><a href="http://technews.lt/userfiles/Z87MCC3.png"><img style="width: 232px; height: 150px;" src="http://technews.lt/userfiles/Z87MCC3.png" alt="" /></a><a href="http://technews.lt/userfiles/Z87MCC4.png"><img style="width: 232px; height: 151px;" src="http://technews.lt/userfiles/Z87MCC4.png" alt="" /></a></p>
<p style="text-align: center;"><a href="http://technews.lt/userfiles/Z87MCC5.png"><img style="width: 232px; height: 151px;" src="http://technews.lt/userfiles/Z87MCC5.png" alt="" /></a><a href="http://technews.lt/userfiles/Z87MCC6.png"><img style="width: 232px; height: 151px;" src="http://technews.lt/userfiles/Z87MCC6.png" alt="" /></a></p>
<p>DRAM sekcija leidžia keisti tik RAM dažnį ir daugiklį. Kaip minėjome, vėlinimo laikai randami CPU skirsnyje, o tai jau kvepia lengva painiava. GPU sekcijoje rasti nustatymai apriboti dažniu bei įtampa, o „OC Genie“ labiau primena vartotojo gidą, nei nustatymų saugyklą. RAMDisk leidžia susikurti vitualią kietąjį diską operatyvios atminties sąskaita.</p>
<p style="text-align: center;"><a href="http://technews.lt/userfiles/Z87MCC7.png"><img style="width: 232px; height: 151px;" src="http://technews.lt/userfiles/Z87MCC7.png" alt="" /></a><a href="http://technews.lt/userfiles/Z87MCC8.png"><img style="width: 232px; height: 151px;" src="http://technews.lt/userfiles/Z87MCC8.png" alt="" /></a></p>
<p style="text-align: center;"><a href="http://technews.lt/userfiles/Z87MCC9.png"><img style="width: 232px; height: 151px;" src="http://technews.lt/userfiles/Z87MCC9.png" alt="" /></a><a href="http://technews.lt/userfiles/Z87MCC10.png"><img style="width: 232px; height: 151px;" src="http://technews.lt/userfiles/Z87MCC10.png" alt="" /></a></p>
<p>&nbsp;</p>
<p><strong>Testavimas</strong></p>
<p>Testavimo sistemą sudarė:</p>
<ul>
<li><strong>Procesorius:</strong> Intel Core-i5 4570</li>
<li><strong>RAM atmintis: </strong>Patriot Viper 3 DDR3 2x 4 GB 1600 MHz CL9-9-9-24 1T 1.5v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Informacijos kaupiklis:</strong> OCZ Vector 150 240 GB</li>
<li><strong>Korpusas: </strong>Bitfenix Colossus Window Green</li>
<li><strong>Pagrindinės plokštės:</strong></li>
</ul>
<ol>
<li>MSI Z87M Gaming (BIOS 1.2)</li>
<li>ASRock Z87E-ITX (BIOS 1.21A  )</li>
</ol>
<p style="text-align: center;"><img style="width: 415px; height: 413px;" src="http://technews.lt/userfiles/Z87MGamingcpuz.png" alt="" /></p>
<p style="text-align: center;"><a href="http://technews.lt/userfiles/SAM_1229.jpg"><img style="width: 232px; height: 155px;" src="http://technews.lt/userfiles/SAM_1229.jpg" alt="" /></a><a href="http://technews.lt/userfiles/SAM_1230.jpg"><img style="width: 232px; height: 155px;" src="http://technews.lt/userfiles/SAM_1230.jpg" alt="" /></a></p>
<p>&nbsp;</p>
<p><strong>Rezultatai </strong></p>
<p>Kiekvienas testas kartojamas tris kartus ir išvedamas vidurkis. Tarp testų sistema yra perkraunama, siekiant išvengti infromacijos įsiminimo (angl. caching). Energijos sąnaudos matuojamos visos sistemos, kuomet visi turimi CPU branduoliai penkioms minutėms apkraunami Prime95 įrankiu.</p>
<p style="text-align: center;"><img style="width: 520px; height: 290px;" src="http://technews.lt/userfiles/Z87MGaming7zip%283%29.png" alt="" /></p>
<p style="text-align: center;"><img style="width: 520px; height: 290px;" src="http://technews.lt/userfiles/Z87MGamingcinebench.png" alt="" /></p>
<p style="text-align: center;"><img style="width: 520px; height: 290px;" src="http://technews.lt/userfiles/Z87MGamingsandramem.png" alt="" /></p>
<p style="text-align: center;"><img style="width: 520px; height: 290px;" src="http://technews.lt/userfiles/Z87MGamingsandrafpu.png" alt="" /></p>
<p style="text-align: center;"><img style="width: 520px; height: 290px;" src="http://technews.lt/userfiles/Z87MGamingx264.png" alt="" /></p>
<p style="text-align: center;"><img style="width: 520px; height: 289px;" src="http://technews.lt/userfiles/Z87MGamingTC.png" alt="" /></p>
<p style="text-align: center;"><img style="width: 520px; height: 289px;" src="http://technews.lt/userfiles/Z87MGaminghiperpi.png" alt="" /></p>
<p style="text-align: center;"><img style="width: 520px; height: 289px;" src="http://technews.lt/userfiles/Z87MGaminggaming.png" alt="" /></p>
<p>Kyla klausimas iš kur toks gana apčiuopiamas skirtumas „MSI Z87M Gaming“ nenaudai visuose atliktuose testuose. „ASRock Z87E-ITX“. UEFI BIOS aplinkoje turima „MultiCore Enhancement“ funkcija leidžia maksimaliai aktyvuoti Turbo Boost, todėl nepriklausomai nuo aplikacijos naudojamų branduolių skaičiaus gauname 3.6 GHz dažnį. MSI atveju „Enhanced Turbo“ turėtų atlikti tą patį, tačiau… Gamykliniu atveju „Enhanced Turbo“ aktyvacija nustatyta „auto“ parinkčiai. Testavimo metu pamatėme, kad maksimalus pasiektas dažnis siekia tik 3.4 GHz, todėl grįžome į „Click BIOS 4“ ir „Enhanced Turbo“ parinkčiai parinkome „aktyvuota”. Po šio žingsnio niekas nepasikeitė ir vis dar tebeturėjome maksmalų 3.4 GHz dažnį. Bandydami apeiti keistą „Enhanced Turbo“ elgesį, pabandėme pakeisti kiekvienam iš keturių branduolių priskiriamą Turbo Boost daugiklį, tačiau ir čia nieko nepešėme. Niekur kitur nei iš „auto” parinkties nepajudėjome, nors aiškiai nurodyta, kad mūsų „Intel Core-i5 4570“ palaiko atrakintą TB daugiklį. Kitaip ir būti negali, nes „ASRock Z87E-ITX“ automatiškai įgalino procesorių veikti 3.6 GHz dažniu.</p>
<p style="text-align: center;"><img style="width: 520px; height: 290px;" src="http://technews.lt/userfiles/Z87MGamingW(1).png" alt="" /></p>
<p>Užfiksuotos maksimalios energijos sąnaudos - logiškos: išvien su „ASRock“ pagrindine veikiantis „Intel Core i5-4570“ procesorius dirba 3600 MHz dažniu (1.063 v), o MSI atveju turime 3400 MHz dažnį ir 1.024 v įtampą.</p>
<p>Bandydami pasižiūrėti į „Qualcomm Killer E2205“ NIC pranašumą prieš gigabitinį „Intel“ posistemį atlikome primityvų, bet tuo pačiu pakankamai iškalbų testavimo būdą. Toli gražu nėra itin objektyvų nubrėžti galutines išvadas apie „Killer E2205„ NIC teikiamus pranašumus, tačiau turint galimybę pasinaudoti maršrutizatoriaus QoS savybe, „Qualcomm“ išradimas netenka didžiosios dalies marketingo sukurtos vertės.</p>
<p style="text-align: center;"><img style="width: 464px; height: 284px;" src="http://technews.lt/userfiles/Z87EITXLAN.png" alt="" /></p>
<p style="text-align: justify;"><em>                                                              ASRock Z87E-ITX </em></p>
<p style="text-align: center;"><img style="width: 464px; height: 287px;" src="http://technews.lt/userfiles/Z87MLAN.png" alt="" /></p>
<p style="text-align: justify;"><em>                                                        MSI Z87M Gaming</em></p>
<p style="text-align: center;"><a href="http://technews.lt/userfiles/Z87MGamingRMAA.png"><img style="width: 520px; height: 188px;" src="http://technews.lt/userfiles/Z87MGamingRMAA.png" alt="" /></a></p>
<p style="text-align: justify;"><em>                                                         RMAA (Right Mark Audio Analizer) </em></p>
<p><strong>Išvados</strong></p>
<p>Vertinti pagrindines plokštes – labai subjektyvi ir tuo pačiu subtili pareiga. Kaip galutinį vertinimo rezultatą ne maža dalis apžvalgininkų pasirenka UEFI BIOS aplinkos išbaigtumą ar pasiektus spartinimo rezultatus, kiti labiau atkreipia dėmesį į sintetinius ir realius testus, dar treti tiesiog akcentuoja produkto išplanavimą, išskirtines savybes ir pridedamą programinę įrangą. Mūsų nuomone, sureikšminti atliekamus testavimus nėra didelės prasmės (ypač kai lyginami tie patys lustų rinkiniai) ir gauti mažyčiai skirtumai 95 procentais atvejų atsiranda kiekvieną kartą šiek tiek kintančių rezultatų dėka. Iš tikrųjų, labiausiai pritartume rimtai spartinimo ir integruotos spartinimo technologijos (šiuo atveju „OC Gene 4“) diagnostikai arba trečių šalių valdiklių vertinimui, tačiau procesoriaus su atrakintu daugikliu stoka ir MSI pasirinkimas nenaudoti daugybės ne „Intel“ priklausančių valdiklių kiša koją (iš esmės „ASMedia“ eSATA valdiklio testavimas taip pat bereikšmis, nes jis patenkins visus silpnesnės geležies poreikius, o SSD kaupiklių išorėje nepalieka niekas). Tokiu atveju nėra didelės prasmės bausti ir už tai, kad MSI neprideda programinės įrangos, kuri aktyvuotų pralaidumą padidinantį UASP protokolą. Taigi kol kas belieka vertinti iš supaprastinto entuziasto ir įsivaizduojamo paprasto vartotojo varpinių.</p>
<p>„MSI Z87M Gaming“ nestokoja išorinio patrauklumo. Juoda ir raudona spalvos dera ne prasčiau nei geltona ir juoda, o papildomo seksualumo be tamsios spalvos kondensatorių įneša švytintys perkrovimo/įjungimo mygtukai, „Audio Boost“ dangtelis ir pritrenkiantis MSI ženklas ant pietinio tilto radiatoriaus. Z87M Gaming išplanavimas kone idealus mATX standarto produktui: turime visišką potencialą SLI/Crossfire konfigūracijai bei du lizdus CPU ventiliatoriams, „OC Genie 4“ ir šalia esantys mygtukai nebus uždengti vaizdo plokščių, aišku galime paklausti o kur 90 laipsnių kampu pasuktas USB 3.0 kištukas, tačiau tai dar ne ta kainų zona. VRM sistema nėra pati stipriausia, tačiau jai iš pirmo žvilgsnio puikiai akomponuoja pakankamai masyvūs, termo vamzdeliu sujungti, radiatoriai ir didelė galybė spartinimo nustatymų. Tik prie jų išdėstymo (monitoringas persipynęs su tikromis parinktimis) reikės laiko priprasti. Tas pats liečia ir „Command Center“ įrankį, kuriam trūksta išbaigtumo. Na, o „Enhanced Turbo“ funkcijos negalėjimas pažaboti „Intel Core-i5 4570“ procesoriaus lieka klausimu MSI inžinieriams, bet akivaizdu, kad UEFI BIOS‘e yra skylių.</p>
<p>Dar daugiau laiko prireiks norint išstudijuoti pagrindinę monitoringo schemą, kurioje rodoma CPU aušintuvo priklausomybė nuo temperatūros. Ašių atrodo reikia tik dviejų, tačiau čia viskas tiesiog atvaizduota per daug sudėtingai, skirtingai nei likusi UEFI BIOS dalis. Nors galime nustatyti temperatūros taškus, kuriuose CPU aušintuvuvo sūkiai maksimaliai nukris arba suintensyvės, tačiau laužtinė linija lieka automatiniame režime. Tą, be rankinio reguliavimo likusį, gabaliuką galima šiek tiek redaguoti didinant arba mažinant skirtumą tarp šaltojo ir karštojo taškų, tačiau pajutome, kad MSI sugalvota aušintuvų reguliavimo sistema nepasiekė to lygio, kurį parodė „ASRock Z87E-ITX“. Pastaroji ne tik siūlo preciziškesnį valdymą, bet ir suteikia galimybę ventiliatoriams visiškai išsijungti. Z87M Gaming tokios galimybės neturi, o sisteminių ventiliatorių valdymas supaprastintas iki fiksuoto sūkių ribojimo. Maža to, ant montažinės plokštės sisteminiams ventiliatoriams skirtų lizdų tėra du. Toks skaičius ne tik nepraslys pro paprasto vartotojo, bet ir entuziasto akis. Ir šie, pagal Z87M Gaming apačią išdėstyti, lizdai turbūt būtų vienintelis komponentas, kurį norėtų perkelti kiek kitur.</p>
<p>Reziumuodami „ASRock Z87E-ITX“ sakėme, kad „Realtek ALC1150“ lusto panaudojimas yra didžiulis žingsnis į priekį integruoto garso srityje ir tuo pačiu didelis žingsnis arčiau dedikuotų garso sprendimų kokybės. MSI taip pat pasinaudojo rinkoje populiarėjančiu ALC1150, tačiau šį saldainį įvyniojo į gražesnį popieriuką. Ant popieriuko parašyta, kad „Audio Boost“ (taip MSI vadina Z87M Gaming garso posistemę) yra paremta „Sound Blaster SBX Pro Studio“ technologijos, kuri ALC1150 programiniu būdu pakelia į naują funkcionalumo lygį. Žinoma, ne visi mėgsta programinius emuliacinius žaisliukus, kaip „SBX Crystalizer“, tačiau pasižaisti verta ir įdomu. Skonis klausant muzikos gali ir nepagerėti, bet vieną iš penkių siūlomų subtechnologijų pritaikyti žaidimų erdvėje tikrai įmanoma.</p>
<p>Atrodytų, kad MSI savybių paketą savo mažajam drakonui parinko kone idealiai, tačiau šio to pasigedome. m-ATX formato pagrindinės plokštės pamažu plinta ne tik po kompaktiškus korpusus, bet ir po HTPC dėžutes. Visgi WiFi nebuvimu skųstis ypač negalime, nes viską įvertinus, MSI už <a href="http://www.skytech.lt/z87m-gaming-msi-z87m-gaming-z87-dualddr31600-sata3-raid-hdmi-matx-p-171031.html"><strong>nepilnus 500 litų </strong></a>pasiūlė pakankamai stiprų kainos/savybių derinį.</p>
<p style="text-align: center;"><img style="width: 200px; height: 200px;" src="http://technews.lt/userfiles/technews9%281%29.png" alt="" /></p>
