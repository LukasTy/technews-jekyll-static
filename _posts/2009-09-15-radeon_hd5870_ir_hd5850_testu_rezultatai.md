---
layout: post
status: publish
published: true
title: Radeon HD5870 ir HD5850 testų rezultatai
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4049
wordpress_url: http://localhost/site/new/radeon_hd5870_ir_hd5850_testu_rezultatai/
date: '2009-09-15 11:59:33 +0300'
date_gmt: '2009-09-15 11:59:33 +0300'
categories:
- Naujienos
---
<p><i>ATI Radeon HD5800</i> serijos plokštės bus oficialiai pristatytos vos po kiek daugiau nei savaitės. Iki šiol jau buvo paskelbta nemažai <a class="ns" href="http://www.technews.lt/naujiena/n/a/radeon_hd5870_nurengta.html">informacijos</a> apie naują <i>ATI</i> vaizdo plokščių kartą, tačiau, kadangi beveik visi, galintys suteikti daugiau informacijos apie šias plokštes, yra pasirašę NDA sutartis, informacijos apie spartą iki šiol nebuvo. Visgi gamintojo skaidrės dažnai yra nutekinamos, likus dar kuriam laikui iki oficialaus produkto pasirodymo.</p>
<p><a class="ns" href="http://bbs.chiphell.com/viewthread.php?tid=54363&extra=page%3D1">ChipHell</a> pateikia pateikia skaidres su pačių ]i<i>AMD</i> atliktais testais, kuriuose palyginamos <i>ATI Radeon HD5870</i> su <i>Geforce GTX285</i> ir <i>GTX295</i> bei <i>Radeon HD5850</i> su <i>GTX285</i>. Nors diagramų stulpeliai ir atrodo kaip tikras marketingo skyriaus darbuotojų kūrinys, atidžiau pažiūrėjus į jas matyti, jog absoliučiai visuose bandytuose žaidimuose su įvairiais nustatymais <i>Radeon HD5870</i> laimi prieš <i>GTX285</i>. Kai kuriais atvejais skirtumas tesiekia ~10 procentų, tačiau kartais rezultatas tampa ir dvigubai palankesnis ATI plokštei. Pagal visų testų rezultatus <i>HD5870</i> yra maždaug 50 procentų spartesnė už <i>GTX285</i>.</p>
<p>Rezultatai ne tokie geri lyginant su dabartiniu <i>Nvidia</i> flagmanu, <i>GTX295</i>, kuris turi du <i>GT200</i> grafikos procesorius. Parinktuose žaidimuose esant aukščiausiems grafikos nustatymams nemažai kur <i>ATI</i> plokštė pralaimi, tačiau rezultatai <i>OpenGL</i> aplikacijose aiškiai yra <i>HD5870</i> naudai.</p>
<p><i>Radeon HD5850</i> rezultatai pagal <i>AMD</i> skaidres yra apie 25 procentus geresni už <i>Geforce GTX285</i>. Sąlyginai nemaža persvara įgyjama daugumoje žaidimų. Atrodo, jog <i>HD5850</i> plokštė geriau susidoroja spartos kritimu, susijusiu su AA ir AF įjungimu nei <i>GTX285</i>.</p>
<p><a class="ns" href="http://svarke.technews.lt/582.jpg"><br /><img src="http://svarke.technews.lt/5821.jpg" /><br /></a><br />
<br /><a class="ns" href="http://svarke.technews.lt/581.jpg"><br /><img src="http://svarke.technews.lt/5811.jpg" /><br /></a><br />
<br /><a class="ns" href="http://svarke.technews.lt/583.jpg"><br /><img src="http://svarke.technews.lt/5831.jpg" /><br /></a></p>
