---
layout: post
status: publish
published: true
title: Geltona spalva pavirtęs grafitas - „Corsair Graphite 380T“
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8405
wordpress_url: http://localhost/site/new/geltona_spalva_pavirtes_grafitas__corsair_graphite_380_t/
date: '2015-01-12 13:39:14 +0200'
date_gmt: '2015-01-12 11:39:14 +0200'
categories:
- Korpusai
- Apžvalgos
---
<p style="text-align: justify;">Praėjusių metų „Computex 2014“ parodoje pirmą kartą viešai pademonstruotą „Corsair Graphite 380T“ korpusą pavadinome pikniko iškyloms skirtu produktu. Į kelioninį krepšį panaši išvaizda, kompaktiškas dydis, portabilumą didinanti rankena ir prieinamumas keliomis skirtingomis spalvomis. Tai buvo pirmieji į akis kritę 380T atributai. Prie viso šito pabandysime pridėti ventiliatorių valdiklį, lengvai pasiekiamus dulkių filtrus, platų suderinamumą su vandeniu aušinamomis AiO sistemomis ir tokiu būdu gauti nenuginčyjamai geriausią mini-ITX korpusą. Bet prieš tai 380T teks stoti į dvikovą prieš mūsų pamiltą „SilverStone RVZ01“.</p>
<p><img class="aligncenter" style="width: 520px; height: 303px;" src="http://technews.lt/userfiles/graphite380ttrio.jpg" alt="" /></p>
<p style="text-align: center;"><em><span style="font-size: 11px;">Trijulė, pademonstruota per „Computex 2014“ parodą </span></em></p>
<p>&nbsp;</p>
<p><strong>Pakuotė ir komplektacija</strong></p>
<p style="text-align: justify;">Ant dėžės, eskizinio brėžinio principu, pavaizduotas „Graphite 380T“ korpusas bei surašytos pagrindinės produkto specifikacijos. Kaip visada „Corsair“ kruopščiai rūpinasi savo produkcijos supakavimu. Aksesuarų dėžutėje turime keletą „zip-ties“ surišėjų, labai paprastą vartotojo gidą ir po maišelius paskirstytus varžtelius. Šis metodas kokybės atžvilgiu neprilygsta tam, ką daro „Phanteks“, tačiau kur kas geresnis toks rūšiavimas, nei jokio.</p>
<p style="text-align: center;"><a href="http://technews.lt/userfiles/SAM_3224.jpg"><img style="width: 232px; height: 155px;" src="http://technews.lt/userfiles/SAM_3224.jpg" alt="" /></a><a href="http://technews.lt/userfiles/SAM_3227.jpg"><img style="width: 232px; height: 155px;" src="http://technews.lt/userfiles/SAM_3227.jpg" alt="" /></a></p>
<p style="text-align: center;"><a href="http://technews.lt/userfiles/SAM_3229.jpg"><img style="width: 232px; height: 155px;" src="http://technews.lt/userfiles/SAM_3229.jpg" alt="" /></a><a href="http://technews.lt/userfiles/SAM_3230.jpg"><img style="width: 232px; height: 155px;" src="http://technews.lt/userfiles/SAM_3230.jpg" alt="" /></a></p>
<p>&nbsp;</p>
<p><strong>Specifikacijos </strong></p>
<p style="text-align: center;"><img style="width: 514px; height: 335px;" src="http://technews.lt/userfiles/graphite380tspecs.png" alt="" /></p>
<p>&nbsp;</p>
<p><strong>Žvilgsnis į išorę </strong></p>
<p style="text-align: justify;">Išorinėms „Graphite 380T“ savybėms, kurios neįprastos daugeliui kitų korpusų, vos užtenka vienos rankos pirštų. Plieninę konstrukciją dengia geltonos spalvos plastikas ir juodos spalvos šoninės panelės. Jos sudarytos iš permatomo plastikinio rėmo ir metalinių grotelių. Viršutinėje dalyje grotelių nėra, todėl galima pamatyti korpuso vidų. Kas daro šiuos gaubtus išskirtiniais, tai jų nuėmimo principas. Tvirtinimui nereikalingi jokie varžtai - viskas atliekama svertų sistemos pagalba.</p>
<p style="text-align: center;"><a href="http://technews.lt/userfiles/SAM_3234.jpg"><img style="width: 232px; height: 155px;" src="http://technews.lt/userfiles/SAM_3234.jpg" alt="" /></a><a href="http://technews.lt/userfiles/SAM_3231.jpg"><img style="width: 232px; height: 155px;" src="http://technews.lt/userfiles/SAM_3231.jpg" alt="" /></a></p>
<p style="text-align: center;"><a href="http://technews.lt/userfiles/SAM_3235.jpg"><img style="width: 232px; height: 155px;" src="http://technews.lt/userfiles/SAM_3235.jpg" alt="" /></a><a href="http://technews.lt/userfiles/SAM_3240.jpg"><img style="width: 232px; height: 155px;" src="http://technews.lt/userfiles/SAM_3240.jpg" alt="" /></a></p>
<p style="text-align: center;"><a href="http://technews.lt/userfiles/SAM_3272.jpg"><img style="width: 232px; height: 155px;" src="http://technews.lt/userfiles/SAM_3272.jpg" alt="" /></a><a href="http://technews.lt/userfiles/SAM_3269.jpg"><img style="width: 232px; height: 155px;" src="http://technews.lt/userfiles/SAM_3269.jpg" alt="" /></a></p>
<p style="text-align: justify;">Priekinė 380T fascija taip pat sudaryta iš plastiko pertvarų ir metalinio tinklelio, tačiau specialių rankenų neturi. Norint patekti prie priekinio 140 mm ventiliatoriaus (AF140L LED) tereikia švelniai spustelti gaubtą. „Corsair“ pasirinko visiškai tuščią priekį, be jokių papildomų 5,25“ stalčių. Tiek priekis, tiek ir šonai turi smulkesnį metalinio tinklelio sluosnį, kuris apsaugo nuo dulkių. Nors ir visos zonos yra filtruojamos, tačiau paprastai metalinis tinklelis mėgsta praleisti smulkias dulkeles. Matomai, „Corsair“ labiau rūpinosi į korpuso šoną alsuojančių vaizdo plokščių aušinimu, nes pro metalinius tinklelius pasisavinama daugiau oro, nei pro medžiaginius.</p>
<p style="text-align: center;"><a href="http://technews.lt/userfiles/SAM_3233.jpg"><img style="width: 232px; height: 155px;" src="http://technews.lt/userfiles/SAM_3233.jpg" alt="" /></a><a href="http://technews.lt/userfiles/SAM_3267.jpg"><img style="width: 232px; height: 155px;" src="http://technews.lt/userfiles/SAM_3267.jpg" alt="" /></a></p>
<p style="text-align: justify;">Išlenktas „Graphite 380T“ viršus tapo namais centre išdėstytai rankenai ir labiau į priekį patrauktai I/O panelei. „Corsair“ dizaineriai sugalvojo integruoti naujos kartos automobiliuose randamą „start/stop“ mygtuką, tik atsisakė žodžio „engine“. Virš masyvaus mygtuko įrengtos dvi USB 3.0 sąsajos, šiek tiek mažesnis perkrovimo mygtukas ir sisteminių ventiliatorių sūkių valdymas, kuris atliekamas taip pat mygtuko pagalba. Nepamirštos jungtys mikrofonui ir ausinėms.</p>
<p style="text-align: center;"><a href="http://technews.lt/userfiles/SAM_3243(1).jpg"><img style="width: 232px; height: 155px;" src="http://technews.lt/userfiles/SAM_3243(1).jpg" alt="" /></a><a href="http://technews.lt/userfiles/SAM_3242.jpg"><img style="width: 232px; height: 155px;" src="http://technews.lt/userfiles/SAM_3242.jpg" alt="" /></a></p>
<p style="text-align: justify;">Neskaičiusiems įžangos ar korpuso techninių savybių galinė dalyje randami vos du PCI išplėtimo lizdai sufleruoja, kad 380T gali talpinti maksimalaus mini-ITX dydžio pagrindinę plokštę. Korpuse ji atsidurs tarp maitinimo šaltinio ir 120 mm išpučiančio (AF120L) ventiliatoriaus. Maitinimo šaltinis fiksuojamas kronšteino pagalba, kurį nuėmus PSU galima įstumti per korpuso galą.</p>
<p style="text-align: center;"><a href="http://technews.lt/userfiles/SAM_3237.jpg"><img style="width: 232px; height: 155px;" src="http://technews.lt/userfiles/SAM_3237.jpg" alt="" /></a><a href="http://technews.lt/userfiles/SAM_3238.jpg"><img style="width: 232px; height: 155px;" src="http://technews.lt/userfiles/SAM_3238.jpg" alt="" /></a></p>
<p style="text-align: justify;">Korpuso kūnas pastatytas ant dviejų šiek tiek lanksčių plastmasinių kojų. Dugne nėra nieko naudingo, kaip tik perforacinė anga maitinimo šaltiniui. Dulkių filtras nėra niekuo prastesnis už identiškus, tačiau jis pasirodė kiek pigesnis už kitus. Kaltę suversime pakitusiam atspalviui, lyginant su aplinkine geltona korpuso spalva.</p>
<p style="text-align: center;"><a href="http://technews.lt/userfiles/SAM_3241.jpg"><img style="width: 232px; height: 155px;" src="http://technews.lt/userfiles/SAM_3241.jpg" alt="" /></a><a href="http://technews.lt/userfiles/SAM_3244.jpg"><img style="width: 232px; height: 155px;" src="http://technews.lt/userfiles/SAM_3244.jpg" alt="" /></a></p>
<p>&nbsp;</p>
<p><strong>Žvilgsnis į vidų </strong></p>
<p>„Graphite 380T“ vidų galima suskirtsyti į dvi dalis.</p>
<p style="text-align: center;"><a href="http://technews.lt/userfiles/SAM_3246.jpg"><img style="width: 232px; height: 155px;" src="http://technews.lt/userfiles/SAM_3246.jpg" alt="" /></a><a href="http://technews.lt/userfiles/SAM_3251.jpg"><img style="width: 232px; height: 155px;" src="http://technews.lt/userfiles/SAM_3251.jpg" alt="" /></a></p>
<p style="text-align: justify;">Apatinėje dalyje bus guldomas ATX formato maitinimo šaltinis, kurio gylis, gamintojo duomenimis, negali viršyti 160 mm. Greta pakabintas mobilus HDD narvas, kuris gali talpinti arba du įprastinius mechaninius diskus, arba du SSD kaupiklius. Iš pradžių manėme, kad išimtas narvas leis montuoti ilgesnius PSU, bet geriau apsižiūrėjus pastebėjome, kad maitinimo šaltinio kelyje atsiduria metalinis „pakaroklis“, kuris užtikrina tvirtesnę narvo fiksaciją. Šalia maitinimo šaltinio įrengta speciali dėžutė, į kurią SSD kaupikliai montuojami bevaržčiu būdu. Čia paliktos tokios dvi vietos, o esant pageidavimui dėžutė gali būti sėkmingai išmontuota.</p>
<p style="text-align: center;"><a href="http://technews.lt/userfiles/SAM_3248.jpg"><img style="width: 232px; height: 155px;" src="http://technews.lt/userfiles/SAM_3248.jpg" alt="" /></a><a href="http://technews.lt/userfiles/SAM_3255.jpg"><img style="width: 232px; height: 155px;" src="http://technews.lt/userfiles/SAM_3255.jpg" alt="" /></a></p>
<p style="text-align: center;"><a href="http://technews.lt/userfiles/SAM_3259.jpg"><img style="width: 232px; height: 155px;" src="http://technews.lt/userfiles/SAM_3259.jpg" alt="" /></a><a href="http://technews.lt/userfiles/SAM_3262.jpg"><img style="width: 232px; height: 155px;" src="http://technews.lt/userfiles/SAM_3262.jpg" alt="" /></a></p>
<p style="text-align: justify;">Nors pagrindinės plokštės sienelė – dugnas turi masyvią, aušintuvų montavimą palengvinančią, angą, tačiau jos praktine reikšme dėl korpuso vidaus dizaino pasinaudoti nepavyks. Norint pakeisti CPU aušintuvą visad teks pagrindinę plokštę išmontuoti. Remiantis gamintojo duomenimis, „Graphite 380T“ geba priimti iki 150 mm aukščio CPU radiatorius ir 290 mm ilgio vaizdo plokštes.</p>
<p style="text-align: justify;">Turėdamas du integruotus gamyklinius ventiliatorius, korpusas gali maksimaliai priimti penkis. Priekinis 140 mm ventiliatorius gali būti pakeistas į vieną 200 arba du 120 mm įrenginius, o dar du 120 mm ventiliatoriai gali būti sumontuoti ant skersinių pertvarų (priešingoje pusėje, nei atsiduria vaizdo plokštė).</p>
<p style="text-align: center;"><a href="http://technews.lt/userfiles/SAM_3247.jpg"><img style="width: 232px; height: 155px;" src="http://technews.lt/userfiles/SAM_3247.jpg" alt="" /></a><a href="http://technews.lt/userfiles/SAM_3253.jpg"><img style="width: 232px; height: 155px;" src="http://technews.lt/userfiles/SAM_3253.jpg" alt="" /></a></p>
<p style="text-align: justify;">Po 380T stogu neturime jokių naudingų fiksavimo taškų, vienintelis įdomesnis pastebėjimas atiteko mygtukui, kuris valdo papildomą korpuso vidaus apšvietimą.</p>
<p style="text-align: center;"><a href="http://technews.lt/userfiles/SAM_3257.jpg"><img style="width: 232px; height: 155px;" src="http://technews.lt/userfiles/SAM_3257.jpg" alt="" /></a><a href="http://technews.lt/userfiles/SAM_3254.jpg"><img style="width: 232px; height: 155px;" src="http://technews.lt/userfiles/SAM_3254.jpg" alt="" /></a></p>
<p>&nbsp;</p>
<p><strong>Aušinimo H<sub>2</sub>O galimybės</strong></p>
<p style="text-align: justify;">Korpuso priekinėje dalyje galima integruoti tiek plonus, tiek sustorintus 120/140 mm radiatorius turinčias AiO sistemas, kaip „Corsair H80i“ ar „Antec Kuhler H2O 950“. Įmanomos ir „push-pull“ konfigūracijos, tačiau įpučiantį ventiliatorių teks integruoti tarp korpuso kūno ir priekinės fascijos.</p>
<p style="text-align: center;"><img style="width: 464px; height: 309px;" src="http://technews.lt/userfiles/380th2ofront.jpg" alt="" /></p>
<p style="text-align: justify;">Ant lygiagrečių korpuso šone (arčiau priekinės dalies) galima integruoti sustorintus 120 mm radiatorius, tačiau yra tikimybė, kad „push – pull“ konfigūracija blokuos ATX12V lizdą. Montuojantiems 240 mm radiatorių reikia paisyti bendro 55 mm radiatoriaus ir ventiliatorių storio, kadangi ventiliatoriai ims lipti ant RAM modulių. Visgi sumontuoti tokias sistemas, kaip „Corsair H105“ ar „Enermax Liqtech 240“ nebus kėblu.</p>
<p style="text-align: center;"><img style="width: 464px; height: 309px;" src="http://technews.lt/userfiles/380th2oside.jpg" alt="" /></p>
<p>&nbsp;</p>
<p><strong>Montavimas</strong></p>
<p style="text-align: justify;">Norėdami palyginti 380T aušinimo efektyvumą su „SilverStone RVZ01“ stengėmės nekeisti sąlygų, todėl vietoje įprastinio ATX maitinimo šaltinio sumontavome SFX formato „SilverStone ST30SF“, kuris ir buvo panaudotas RVZ01 apžvalgos metu. Kadangi šis maitinimo šaltinis yra labai trumpas – neatjungiamiems kabeliams vietos toli ieškoti nereikia. Kitais atvejais rekomenduojame nereikalingus kabelius slėpti po HDD narvu arba tuščioje zonoje, kuri yra priešingoje pusėje nei yra SSD kaupiklių dėžutė. Pagrindinės motininės plokštės jungtys pasiekiamos iš vieno arba iš kito korpuso šono. Dėl trumpų ST30SF kabelių pasirinkome šoną nuo vaizdo plokštės pusės, tačiau rekomenduotume kitą pusę, nes įpjova už vaizdo plokštės yra pernelyg sekli ir kabeliai remiasi į VGA montažinę plokštę. Norint ištraukti dėklą su HDD (jau nekalbant apie visą HDD narvą) teks kabelius pastumti į šoną.</p>
<p style="text-align: center;"><a href="http://technews.lt/userfiles/SAM_3300.jpg"><img style="width: 232px; height: 155px;" src="http://technews.lt/userfiles/SAM_3300.jpg" alt="" /></a><a href="http://technews.lt/userfiles/SAM_3302.jpg"><img style="width: 232px; height: 155px;" src="http://technews.lt/userfiles/SAM_3302.jpg" alt="" /></a></p>
<p style="text-align: justify;">Specialiai SSD kaupikliams skirta dėžutė buvo kurta 9 mm aukščio informacijos kaupikliams, todėl 7 mm aukščio „OCZ Vector 150“ linkęs kiek „plaukioti“. Visgi tai problemų nesukelia, tik reikėtų atsiminti, kad ištraukiant SATA maitinimo kabelį SSD reikia prilaikyti, nes jis iššoks iš lizdo. Kas nenori su tuo taikstytis gali papildomai priveržti SSD su varžtais, tačiau tolimiau lokalizuotoje dėtuvėje tai reikia padaryti dar prieš įtvirtinant pagrindinę plokštę. HDD/SSD stalčiaus narvai pasirodė perėmę „NZXT Phantom“ korpusų ydą – stalčiai yra labai lankstūs. Taip yra todėl, kad į mažyčiai į HDD įeinantys fiksatoriai yra nepaslankūs.</p>
<p style="text-align: center;"><a href="http://technews.lt/userfiles/SAM_3291.jpg"><img style="width: 232px; height: 155px;" src="http://technews.lt/userfiles/SAM_3291.jpg" alt="" /></a><a href="http://technews.lt/userfiles/SAM_3285(1).jpg"><img style="width: 232px; height: 155px;" src="http://technews.lt/userfiles/SAM_3285(1).jpg" alt="" /></a></p>
<p style="text-align: center;"><a href="http://technews.lt/userfiles/SAM_3294.jpg"><img style="width: 464px; height: 309px;" src="http://technews.lt/userfiles/SAM_3294.jpg" alt="" /></a></p>
<p style="text-align: center;"><a href="http://technews.lt/userfiles/SAM_3287.jpg"><img style="width: 464px; height: 309px;" src="http://technews.lt/userfiles/SAM_3287.jpg" alt="" /></a></p>
<p style="text-align: center;"><a href="http://technews.lt/userfiles/SAM_3296.jpg"><img style="width: 232px; height: 155px;" src="http://technews.lt/userfiles/SAM_3296.jpg" alt="" /></a><a href="http://technews.lt/userfiles/SAM_3303.jpg"><img style="width: 232px; height: 155px;" src="http://technews.lt/userfiles/SAM_3303.jpg" alt="" /></a></p>
<p style="text-align: center;"><a href="http://technews.lt/userfiles/SAM_3305.jpg"><img style="width: 232px; height: 155px;" src="http://technews.lt/userfiles/SAM_3305.jpg" alt="" /></a><a href="http://technews.lt/userfiles/SAM_3306.jpg"><img style="width: 232px; height: 155px;" src="http://technews.lt/userfiles/SAM_3306.jpg" alt="" /></a></p>
<p style="text-align: center;"><span style="font-size: 11px;"><em>380T I/O panelė, išorinis ir vidaus apšvietimai atrodo pakankamai įpūdingai </em></span></p>
<p style="text-align: center;">
<p><strong>Testavimas </strong></p>
<ul>
<li><strong>Procesorius:</strong> Intel Core i7-4770K (stock) + Noctua NH-L9i (su L.N.A. perėjimu)</li>
<li><strong>Pagrindinė plokštė: </strong>ASRock Z87E-ITX</li>
<li><strong>RAM atmintis: </strong>Patriot Viper III 2x 4GB 1600 MHz CL9</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Maitinimo šaltinis:</strong> SilverStone ST30SF (300 W)</li>
<li><strong>Kietasis diskas:</strong> Western Digital RE3</li>
<li><strong>SSD kaupiklis:</strong> Vector 150</li>
</ul>
<p>&nbsp;</p>
<p style="text-align: justify;"><img style="width: 507px; height: 162px;" src="http://technews.lt/userfiles/graphite380ttemps(1).png" alt="" /></p>
<p style="text-align: justify;">Su „Graphite 380T“ užfiksuotos CPU ir VGA temperatūros palieka labai gerą įspūdį, nepriklausomai nuo jo ventiliatorių sūkių intensyvumo. Didesnėje erdvėje ir aplink dviejų sisteminių ventiliatorių atsidūręs i7-4770K su „Noctua NH-L9i“ nekaista labiau nei „SilverStone RVZ01“ korpuse, kai į jį tiesiai nukreiptas vienas įpučiantis 120 mm aušinimo įrenginys. Vaizdo plokštės aušinimo principas labai panašus – ji priglausta prie perforuoto gaubto, tik RVZ01 atveju į vaizdo plokštę nukreiptas įpučiantis 120 mm ventiliatorius. Tai lemia, kad „SilverStone“ atveju VGA delta temperatūra yra 2-3 °C mažesnė. Visgi šiek tiek didesnė „Sapphire HD 7870 OC“ temperatūra 380T korpuse neprivertė aušintuvo veikti intensyviau ir jo ventiliatoriai taipogi sukosi 2000 – 2100 RPM ribose. Nors „Western Digital RE3“ buvo patalpintas į aukštesnę HDD narvo poziciją ir turėjo gauti daugiau gaivaus oro iš priekinio 140 mm skermens ventiliatoriaus, mechaninio disko delta temperatūros iš esmės nėra mažesnės už gautas RVZ01 korpuse, kur HDD teturi pasyvų aušinimą.</p>
<p style="text-align: justify;">Tikėjomės, kad 380T ventiliatoriai bus daug garsesni, tačiau buvome įtikinti, kad minimaliais sūkiais šis korpusas yra labai tylus (40 dBA), o maksimalūs sūkiai (41.5 dBA) net nepriartina prie apibūdinimo vidutiniškai triukšmingas. RVZ01 šiuo aspektu turi 2 dBA deficitą.</p>
<p style="text-align: justify;">
<p><strong>Išvados</strong></p>
<p style="text-align: justify;">„Graphite 380T“ yra antrasis „Corsair“ (pa)bandymas įsiveržti į mini-ITX korpusų rinką. Su „Obsidian 250D“ kompanija ryžosi užkariauti minimalistinio dizaino gerbėjus, tuo tarpu „Graphite 380T“ yra kur kas įžūlesnis ir ieško transformerių fanų. Sekantys mūsų korpusų apžvalgas puikiai žino, kad mes patys nesame šios tematikos fanai, bet šįkart turime pripažinti, kad 380T išvaizda mums patiko. Formos yra neįprastos, bet sveiko proto ribose, o geltona spalva prideda šarmo, be kurio juoda 380T versija iškart atrodo nykiau ir ne taip traukia akį. Jei akys negali užkliūti už apdailos ir priekinio ventiliatoriaus spalvų žaismo, tai ranka tiesiog lipte limpa prie tvirtos rankenos, kuri paverčia 380T ultra patogiu pernešimams net kalbant apie didesnius atstumus. Rankena leidžia kompensuoti ne tokį jau ir mažą 380T svorį, deja, korpuso gabaritai lieka atviru klausimu – kaip mini-ITX sprendimas 380T yra didelis, tačiau vartotojas gauna galimybę diegti sustorintus AiO sistemų radiatorius ir ATX formato maitinimo šaltinius, ko plonasis „SilverStone RVZ01“ pasiūlyti negali. Deja, maksimaliam variantui trūksta šiek tiek daugiau erdvės CPU radiatoriui (oficialus aukštis iki 150 mm) ir maitinimo šaltiniui. Išties kvaila, kad „Corsair“ neapskaičiavo HDD fiksacinės kilpos padėties ir net išimtas HDD narvas neleidžia montuoti ilgesnių nei 160 mm maitinimo šaltinių. Visgi sunku įsivaizduoti ar yra tokių, kurie apsieina be HDD siūlomos talpos ir ar taip jau reikalingi tie papildomi milimetrai, kai į korpusą nesutalpinsi daugiau nei dviejų fizinių vaizdo plokščių.</p>
<p style="text-align: justify;">Pradėjus kalbą apie 380T dalyvavimą LAN vakarėliuose darosi smagu. Patekimas į korpusą nereikalauja varžtų atsukimo, o SSD fiksacija taip pat bevaržtė. Komponentų diegimas yra daug paprastesnis ir greitesnis už „SilverStone RVZ01“, vietos kabeliams palikta daugiau, ir nors vidinis surinktos sistemos vaizdas nėra estetiškiausias, tačiau išgyventi dėl to visai nereikia, nes akyla akis per nepermatomus 380T gaubtus nepatenka. To paties nereikia daryti ir dėl temperatūrų. 380T aušinimo lygis prilygsta daug liaupsių iš internautų surinkusiam RVZ01, maža to, korpusas išlieka pakankamai tyliu net ir sisteminiams ventiliatoriams veikiant visu pajėgumu. Iš tikrųjų, net nesinori rekomenduoti maksimalaus režimo, nes vidinių komponentų temperatūros praktiškai nekinta ir vartotojas gali gauti puikias temperatūras net 380T išliekant labai tyliam, ką leidžia padaryti lėčiausia ventiliatorių valdiklio pozicija.</p>
<p style="text-align: justify;">Įvertinus viską pasakytą prieš tai, „Corsair Graphite 380T“ tikrai atrodo, kaip daug galinti mini-ITX mašina. Dėl savo gabumų „Graphite 380T“ yra brangiausias mini-ITX korpusas rinkoje, kurio kaina, priklausomai nuo spalvos, svyruoja <a href="http://www.skytech.lt/search.php?keywords=380T&amp;x=0&amp;y=0&amp;search_in_description=0"><em>nuo 128 iki 138 eurų</em></a>. Prisikabinti prie 380T sunku, kaip ir pareikšti, kad jis tikrai yra vertas beveik dvigubos sumos lyginant su RVZ01 (tą paliekame spręsti patiems), nors jie ir panašūs ir tuo pačiu labai skirtingi korpusai. Atsižvelgdami į didelę kainą šiuo atveju pareikšime tik tiek, kad norėtųsi prabangiųjų metalų (aliuminio) apdailos, nors pagalvojus sunku įsivaizduoti, tokius spalvingo grafito žaismus su šia prabangia medžiaga.</p>
<p><em>Privalumai: </em></p>
<ol>
<li>Tvirtas surinkimas;</li>
<li>Patrauklus išorinis dizainas;</li>
<li>Efektyvus aušinimas;</li>
<li>Portabilus;</li>
<li>Nesudėtingas montavimas;</li>
<li>Bevaržtė šoninių gaubtų fiksacija;</li>
<li>Geras suderinamumas su H<sub>2</sub>O sistemomis;</li>
<li>Trijų režimų ventiliatorių centras, palaikantis iki 3-ų įrenginių;</li>
<li>Negarsus net prie aukščiausių ventiliatorių apsukų;</li>
<li>Specialus bevaržtis dėklas SSD kaupikliams;</li>
<li>Dulkių filtrai ant visų įpūtimo angų;</li>
<li>Papildomas vidaus apšvietimas;</li>
<li>Neimlus pirštų atspaudams;</li>
<li>2x USB 3.0;</li>
<li>Į rankoves įvilkti visi vidiniai kabeliai;</li>
<li>Prieinamas trijomis spalvomis</li>
</ol>
<p><em>Vidutiniška:</em></p>
<ol>
<li>Kaip mini-ITX korpusui - dideli išmatavimai;</li>
<li>Optimaliam kabelių išvedžiojimui reikia įdirbio;</li>
<li>Tik 150 mm CPU aušintuvui;</li>
<li>HDD/SSD narvui šiek tiek trūksta tvirtumo</li>
</ol>
<p><em>Trūkumai:</em></p>
<ol>
<li>Brangus;</li>
<li>Norint pakeisti CPU aušintuvą būtina išimti pagrindinę plokštę;</li>
<li>Neturi išorinių 5,25/3,5" stalčių (daugeliui neaktualu);</li>
<li>Neturi vietos jokiam ODD skaitytuvui (daugeliui neaktualu)</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/TNrecommend_vectorized.png" alt="" /></p>
