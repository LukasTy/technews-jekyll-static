---
layout: post
status: publish
published: true
title: Danger Den Nvidia Recommended vandens aušinimo sistema
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 146
wordpress_url: http://localhost/site/new/danger_den_nvidia_recommended_vandens_ausinimo_sistema/
date: '2009-01-24 01:12:48 +0200'
date_gmt: '2009-01-24 01:12:48 +0200'
categories:
- Aušinimas
- Apžvalgos
---
<p>Šiandien pristatome ne vieno konkretaus aušinimo produkto apžvalgą, tačiau viso vandens aušinimo komplekto testą. Tai – kompanijos <i>Danger Den</i> <i>Nvidia</i> <i>Recommended</i> rinkinys, kurį sudaro visi vandens aušinimui reikalingi elementai. „Darbinis“ jo pavadinimas - <i>Nvidia Kit 4101</i>. Jau seniau buvau pažadėjęs, kad pristatysime ir tikro vandens aušinimo sistemos apžvalgą. Tokia diena išaušo šiandien, todėl tikimės didelio dėmesio iš skaitytojų pusės.</p>
<p>Vis didėjant tranzistorių ir kitų kaistančių dalių skaičiui įvairiuose kompiuterių komponentuose reikia vis efektyvesnio aušinimo. Norint pasiekti geriausias aušinimo savybes tenka rinktis – masyvūs radiatoriai su greitai besisukančiais ir dažnai triukšmingais ventiliatoriais ar vandens aušinimao sprendimas. Šis, be abejo, pamirštant nuskriaustą piniginę, yra kur kas geresnis sprendimas. Be abejo, pagrindinis privalumas, kurį suteikia tokia sistema – tyla. Nors ir čiurlenantis vanduo bei vienas ventiliatorius kels šiokį tokį triukšmą, tačiau jis toli gražu „neprilygs“ pilnai orinei sistemai.</p>
<p>Net neabejoju, kad kai kurie skaitytojai savo sistemą aušina naudodami būtent skysčius, kurie dažniau būna ne tiesiog vanduo, o įvairūs kiti analogai – pavyzdžiui antifryzas. Oras ir įprastas aušinimas skysčiu yra vieninteliai aušinimo sprendimai, kurie gali būti naudojami nuolatos, o ne tik ekstremalaus spartinimo metu. Pamirškime tokias priemones kaip skystas azotas ar kietos agregatinės būsenos CO2 (sausas ledas). Šiame straipsnyje apžvelgsime komplekto sudėtį, jo įrengimą bei šiek tiek efektyvumo rezultatų.</p>
<p><b>Turinys: </b><br />
<br /><b>Apie <i>Danger Den</i></b><br />
<br /><b>Pakuotė ir komplektacija</b><br />
<br /><b>Pompa</b><br />
<br /><b>Vandens rezervuaras</b><br />
<br /><b>Radiatorius</b><br />
<br /><b>Vandens blokas</b><br />
<br /><b>Kita</b><br />
<br /><b>Montavimas</b><br />
<br /><b>Testų metodai</b><br />
<br /><b>Testų rezultatai</b><br />
<br /><b>Išvados</b></p>
<p><b>Apie <i>Danger Den</i></b></p>
<p>Ši amerikiečių kompanija be abejonių yra vienas garsiausių pasaulyje vandens aušinimo sistemoms skirtų produktų gamintojas. Be jos, pakankamai gerai žinomos tokios kompanijos kaip <i>Swiftech, EK, XSPC</i> ar <i>AquaComputer</i> bendrovės. Kaip bebūtų, šių kompanijų tikrai nežinote, jei nesidomėjote vandens aušinimu ir jo ypatybėmis.</p>
<p><i>Danger Den</i> prekiauja visomis dalimis reikalingoms įrengti tokios rūšies kompiuterio komponentų vėsinimo sistemai įrengti –  pradedant žarnelėmis ar termopasta, baigiant gigantiškais radiatoriais ar rezervuarais. Taip pat reikia paminėti, kad kompanija savo elektroninėje parduotuvėje pardavinėja ne tik produktus su savo prekiniu vardu, čia rasime ir kitų bendrovių gaminių.</p>
<p><b>Pakuotė ir komplektacija</b></p>
<p>Kalbėdamas apie siuntinį – turiu ką papasakoti. Ir ne apie jo išvaizdą ar turinį, tačiau patį pristatymą. <i>Danger Den</i> tiek užsakytus produktus, tiek ir pavyzdžius žiniasklaidai siunčia <i>FedEx</i> logistikos paslaugų kompanija. Nors su ja ne kartą teko susidurti ir ankščiau, šį kartą ji mane labai nuvylė. Kadangi <i>Danger Den</i> nurodyta siuntos vertė buvo didesnė nei neapmokestinamas minimumas, kitaip nei <i>UPS</i>, <i>FedEx</i> paprašė sumokėti 100 lt už atstovavimą arba pačiam vykti į oro uostą ir sutvarkyti šį reikalą muitinėje. Kaip ten bebūtų, teko sumokėti 98 litus muitinei už paslaugas – galima džiaugtis bent tuo, kad sutaupyta 100 LT. :)</p>
<p><a class="ns" href="http://akuba.technews.lt/Danger_den/1.jpg">
<div class="imgright"><img src="http://akuba.technews.lt/Danger_den/mazos/1.jpg" border="1" /></div>
<p></a><a class="ns" href="http://akuba.technews.lt/Danger_den/2.jpg"><br /><img src="http://akuba.technews.lt/Danger_den/mazos/2.jpg" /><br /></a></p>
<p>Mūsų gautoje dėžėje be jokio papildomo įpakavimo ir apsaugos radome komponentus sudarančius šį rinkinį. Džiugu tai, kad apsauginėmis medžiagomis buvo apdengta kiekviena rinkinio dalis, kuriai gali pakenkti didesnis ar mažesnis smūgis. Pakuotėje radome pagrindines rinkinio dalis – pompą, rezervuarą, radiatorių, žarnelę ir montavimo elementus bei kita.</p>
<p><b>Pompa</b></p>
<p>Pompa – viena iš tų dalių, be kurios vandens aušinimo sistemos tiesiog negalėtų funkcionuoti. Taip, visi skaitantys žino, kad pompa išjudina vandenį, t.y. varinėja jį per visas komplekto dalis. Pasak <i>Danger Den</i> ir vartotojų komentarų, ši <i>Danger Den</i> <i>Laing D5 </i>pompa, tai vienos geriausių <i>D4</i> vyresnysis brolis. </p>
<p><a class="ns" href="http://akuba.technews.lt/Danger_den/3.jpg">
<div class="imgright"><img src="http://akuba.technews.lt/Danger_den/mazos/3.jpg" border="1" /></div>
<p></a><a class="ns" href="http://akuba.technews.lt/Danger_den/4.jpg"><br /><img src="http://akuba.technews.lt/Danger_den/mazos/4.jpg" /><br /></a></p>
<p>Tai fiksuotos spartos variantas – kitaip nei brangesniame modelyje čia visada perpumpuojamas  stabilus kiekis vandens (žinoma, jei nėra trukdžių, pavyzdžiui, užsilenkusi žarnelė). Žinoma, išlieka galimybė spartą keisti, mažinant įtampą tiekiamą šiai sistemos daliai. Pompa yra išties tyli, jos praktiškai nesigirdėjo.</p>
<p><a class="ns" href="http://akuba.technews.lt/Danger_den/5.jpg">
<div class="imgright"><img src="http://akuba.technews.lt/Danger_den/mazos/5.jpg" border="1" /></div>
<p></a><a class="ns" href="http://akuba.technews.lt/Danger_den/6.jpg"><br /><img src="http://akuba.technews.lt/Danger_den/mazos/6.jpg" /><br /></a></p>
<p><i>Laing D5</i> yra maitinama keturių kontaktų [i]Molex [i] kabeliu, o prižiūrėti jos spartą galima prijungtus trijų kontaktų jungtį prie motininės plokštės. Atskirai šį produktą galima nusipirkti už 77 JAV dolerius.</p>
<p><b>Vandens rezervuaras</b></p>
<p>Vandens rezervuaras tai ta vieta, kur laikomas didžiausias vandens kiekis. Šiame rinkinyje radome 5,25“ nišoje montuojamą variantą, kuris buvo įpakuotas į oro burbuliukų apsaugą naudojantį polietileno maišelį. Rezervuaras yra visiškai permatomas, o viduje – pertvara skirta tam, kad vanduo iš karto nesusimaišytų.</p>
<p><a class="ns" href="http://akuba.technews.lt/Danger_den/7.jpg">
<div class="imgright"><img src="http://akuba.technews.lt/Danger_den/mazos/7.jpg" border="1" /></div>
<p></a><a class="ns" href="http://akuba.technews.lt/Danger_den/8.jpg"><br /><img src="http://akuba.technews.lt/Danger_den/mazos/8.jpg" /><br /></a></p>
<p>Kaip bebūtų, šis produktas turi kelis svarbius minusus – aušinimo skysčio praktiškai neįmanoma užpildyti 100 proc., todėl į sistemą patenka oro burbuliukų. Dar vienas minusas – po mėnesio naudojimo pastebėjau šiek tiek ištekėjusį aušinimo skystį, kuris buvo po pat rezervuaru. Galbūt taip atsitiko ir pilant skystį, tačiau yra tikimybė, kad suklijuotos rezervuaro sienelės vietomis gali būti ne itin tvirtos ir dėl smarkesnio spaudimo imti leisti vandenį. Atskirai šį rezervuarą galima nusipirkti už 30 JAV dolerių.</p>
<p><a class="ns" href="http://akuba.technews.lt/Danger_den/9.jpg">
<div class="imgright"><img src="http://akuba.technews.lt/Danger_den/mazos/9.jpg" border="1" /></div>
<p></a><a class="ns" href="http://akuba.technews.lt/Danger_den/10.jpg"><br /><img src="http://akuba.technews.lt/Danger_den/mazos/10.jpg" /><br /></a></p>
<p><b>Radiatorius ir ventiliatorius</b></p>
<p>Rinkinyje rastas radiatorius išties primena su <i>NorthQ Siberian Tiger</i> naudotą analogą. Tiesa, šis yra kiek storesnis. Juodos spalvos šilumą padedanti išsklaidyti rinkinio dalis yra montuojama 12 cm ventiliatoriaus vietoje. <i>Black Ice Xtreme</i> radiatorius turėtų tilpti praktiškai visuose vidutinio dydžio korpusuose, kurie turi vietą 12 cm ventiliatoriui. Šio radiatoriaus matmenys - 153 x 133 x 45 mm, o jei norėsite jį nusipirkti atskirai, tai jums atsieis 36 JAV dolerius.</p>
<p><a class="ns" href="http://akuba.technews.lt/Danger_den/14.jpg">
<div class="imgright"><img src="http://akuba.technews.lt/Danger_den/mazos/14.jpg" border="1" /></div>
<p></a><a class="ns" href="http://akuba.technews.lt/Danger_den/12.jpg"><br /><img src="http://akuba.technews.lt/Danger_den/mazos/12.jpg" /><br /></a></p>
<p>Karščiui iš radiatoriaus išsklaidyti yra naudojamas 12 cm ventiliatorius. Tai <i>Yate Loon</i> produktas, tiksliau sakant, variantas besisukantis vidutiniu greičiu. Šis juodos spalvos aušintuvas veikia 1650 aps./min (+-10 %) sparta. <i>Danger Den</i> puslapyje teigiama, kad tai leidžia sukurti 70,5 CFM oro srautą sukeliant 33 dBA triukšmą. Šis ventiliatorius yra maitinamas <i>Molex</i> jungtimi. Specifikacijos tikrai puikios, o kaina džiugina dar labiau – tik 7 JAV doleriai. </p>
<p><a class="ns" href="http://akuba.technews.lt/Danger_den/15.jpg">
<div class="imgright"><img src="http://akuba.technews.lt/Danger_den/mazos/15.jpg" border="1" /></div>
<p></a><a class="ns" href="http://akuba.technews.lt/Danger_den/16.jpg"><br /><img src="http://akuba.technews.lt/Danger_den/mazos/16.jpg" /><br /></a></p>
<p><a class="ns" href="http://akuba.technews.lt/Danger_den/17.jpg">
<div class="imgright"><img src="http://akuba.technews.lt/Danger_den/mazos/17.jpg" border="1" /></div>
<p></a><a class="ns" href="http://akuba.technews.lt/Danger_den/18.jpg"><br /><img src="http://akuba.technews.lt/Danger_den/mazos/18.jpg" /><br /></a></p>
<p><b>Vandens blokas</b></p>
<p>Tiesą sakant, nežinau ar taisyklinga taip vadinti šią sistemos dalį. Bet kokiu atveju greičiausiai suprantate apie ką eina kalba – tai ant procesoriaus dedamas radiatorius, dažniausiai pagamintas iš vario, kurio vidumi prateka vandens srovė, kuri pasiima dalį iš procesoriaus išskirtos šilumos. </p>
<p><a class="ns" href="http://akuba.technews.lt/Danger_den/19.jpg">
<div class="imgright"><img src="http://akuba.technews.lt/Danger_den/mazos/19.jpg" border="1" /></div>
<p></a><a class="ns" href="http://akuba.technews.lt/Danger_den/20.jpg"><br /><img src="http://akuba.technews.lt/Danger_den/mazos/20.jpg" /><br /></a></p>
<p>Jei kada nors skaitėte <i>waterblock‘o</i> apžvalgą, ar tiesiog rinkotės jį sau, žinote, kad jo viduje dažniausiai būna maži variniai stulpeliai, kurie efektyviau išsklaido šilumą. Tiesiog didesnis paviršiaus plotas = daugiau išsklaidomos šilumos.</p>
<p><a class="ns" href="http://akuba.technews.lt/Danger_den/21.jpg">
<div class="imgright"><img src="http://akuba.technews.lt/Danger_den/mazos/21.jpg" border="1" /></div>
<p></a><a class="ns" href="http://akuba.technews.lt/Danger_den/22.jpg"><br /><img src="http://akuba.technews.lt/Danger_den/mazos/22.jpg" /><br /></a></p>
<p><i>TDX Universal Block</i> turi daugybė tvirtinimo vietų, todėl tinka praktiškai visoms dabar plačiai naudojamoms motininėms, tiek su <i>Intel</i>, tiek ir <i>AMD</i> procesorių lizdais. Šio bloko paviršius yra itin lygus, tuo galite įsitikinti pažiūrėję nuotrauką. Perkant atskirai, produktas Jūsų kišenę patuštins maždaug 60 JAV dolerių.</p>
<p><a class="ns" href="http://akuba.technews.lt/Danger_den/23.jpg">
<div class="imgright"><img src="http://akuba.technews.lt/Danger_den/mazos/23.jpg" border="1" /></div>
<p></a><a class="ns" href="http://akuba.technews.lt/Danger_den/24.jpg"><br /><img src="http://akuba.technews.lt/Danger_den/mazos/24.jpg" /><br /></a></p>
<p><b>Kita</b></p>
<p>Be abejo, kol kas paminėjome tik esmines vandens aušinimo sistemos dalis. Taip, žarnelės taip pat būtinos – rinkinyje radome pusės colio skersmens <i>ID Tygon</i> variantą. <i>Technews</i> jau yra keletas termopastos apžvalgų – tai nepakeičiamas produktas, reikalingas kuo efektyviau perduoti šilumą iš procesoriaus į vandens bloką. <i>Danger Den</i> <i>Nvidia</i> <i>Recommended</i> rinkiniui parinko labai senai rinkoje esančią <i>Arctic Silver Ceramique</i> pastą. </p>
<p><a class="ns" href="http://akuba.technews.lt/Danger_den/25.jpg">
<div class="imgright"><img src="http://akuba.technews.lt/Danger_den/mazos/25.jpg" border="1" /></div>
<p></a><a class="ns" href="http://akuba.technews.lt/Danger_den/26.jpg"><br /><img src="http://akuba.technews.lt/Danger_den/mazos/26.jpg" /><br /></a></p>
<p>Kas be ko, pridedami visi reikalingi varžtai ir kiti tvirtinimo elementai skirti paruošti sistemą darbui. Labai reikalingi yra plastikiniai gnybtukai, kurie tvirtai užveržia žarnelę. Maišelyje, kuriame įpakuoti visi pagalbiniai elementai, rasime ir kelias galvutes, ant kurių maunamos žarnelės. Aušinimo skystis naudojamas <i>Nvidia</i> <i>Recommended</i> rinkinyje yra <i>MCT-5 </i> nelaidus elektros srovei, švytintis žaliai (apšviestas UV spindulių) ir užšalantis -20 laipsnių Celsijaus temperatūroje, o jo kaina siekia 20 JAV dolerių. </p>
<p><a class="ns" href="http://akuba.technews.lt/Danger_den/27.jpg">
<div class="imgright"><img src="http://akuba.technews.lt/Danger_den/mazos/27.jpg" border="1" /></div>
<p></a><a class="ns" href="http://akuba.technews.lt/Danger_den/28.jpg"><br /><img src="http://akuba.technews.lt/Danger_den/mazos/28.jpg" /><br /></a></p>
<p>Tai, kad <i>MCT-5 </i> yra nelaidus elektros srovei – mane išgelbėjo nuo didelių problemų. Testuodamas nepastebėjau kaip iš nepakankamai tvirtai užmautos žarnelės ėmė sunktis skystis. Kompiuteris tiesiog išsijungė, nes skysčio pribėgo į <i>PCIe </i> jungtį. Džiugu tai, kad pasidarbavus plaukų džiovintuvu ir vatos pagaliukais viskas veikė be problemų. Baisu ir pagalvoti, jei būtų buvęs naudotas laidus srovei skystis, pavyzdžiui nedistiliuotas vanduo. </p>
<p><b>Montavimas</b></p>
<p>Internete galite rasti daugybę pamokų, kaip įsirengti vandens aušinimo sistemą, ne išimtis ir <i>Danger Den</i> puslapis, kuriame taip pat yra paprastai pateiktų nurodymų. Šioje straipsnio dalyje pabandysiu kuo nuosekliau apžvelgti vandens aušinimo sistemos paruošimo darbui ypatybes.</p>
<p><a class="ns" href="http://akuba.technews.lt/Danger_den/29.jpg">
<div class="imgright"><img src="http://akuba.technews.lt/Danger_den/mazos/29.jpg" border="1" /></div>
<p></a><a class="ns" href="http://akuba.technews.lt/Danger_den/30.jpg"><br /><img src="http://akuba.technews.lt/Danger_den/mazos/30.jpg" /><br /></a></p>
<p>Pirmiausia prisukame galvutes prie tų dalių, kurios jų neturėjo – t.y. rezervuaro ir radiatoriaus. Po to galime rasti tinkamą vietą pompai, mano atveju, korpuso apačioje, ir jį pritvirtinti – pavyzdžiui, pakuotėje rastu lipduku. Atėjo laikas ant procesoriaus sumontuoti <i>TDX Universal Block</i>. Pirmiausia teks išimti motininę plokštę iš korpuso, nes teks prisukti keturias veržles kitoje jos pusėje. Bloką „pamauname“ ant keturių ilgų laikiklių, be abejo panaudodami apsaugines plastikines dalis ir spyruokles. Nepamirštame ant procesoriaus užtepti termopastos.</p>
<p><a class="ns" href="http://akuba.technews.lt/Danger_den/31.jpg">
<div class="imgright"><img src="http://akuba.technews.lt/Danger_den/mazos/31.jpg" border="1" /></div>
<p></a><a class="ns" href="http://akuba.technews.lt/Danger_den/32.jpg"><br /><img src="http://akuba.technews.lt/Danger_den/mazos/32.jpg" /><br /></a></p>
<p>Radiatorių montuojame korpuso gale esančioje nišoje 12 cm ventiliatoriui. Pirmiausiai pritvirtiname radiatorių, o tada prisukame ir ventiliatoriaus varžtelius. Rezervuaro į 5,25“ nišą iš karto nededame, nes tokiu atveju bus pratiškai neįmanoma pripildyti sistemos aušinimo skysčiu. Prieš sukonstruodami visą sistemą pasibandykite, ar ji veiks ir tada dėkite ją į kompiuterį, nes kitu atveju gali iškilti papildomų sunkumų.</p>
<p><a class="ns" href="http://akuba.technews.lt/Danger_den/33.jpg">
<div class="imgright"><img src="http://akuba.technews.lt/Danger_den/mazos/33.jpg" border="1" /></div>
<p></a><a class="ns" href="http://akuba.technews.lt/Danger_den/34.jpg"><br /><img src="http://akuba.technews.lt/Danger_den/mazos/34.jpg" /><br /></a></p>
<p>Atsimatuojame reikalingus žarneles ilgius ir atkerpame jos tiek, kiek reiks kiekvienos sistemos dalies sujungimui su kita. Geriau jos atsikirpti daugiau, nes jei žarnelė bus per trumpa, ji tvirtai nesilaikys ir iškils galimybė nutekėti aušinimo skysčiui. Sujungus visas vandens aušinimo dalis, rezervuarą laikome aukščiau visų kitų dalių ir įdėję piltuvėlį pilame aušinimo skystį.</p>
<p><a class="ns" href="http://akuba.technews.lt/Danger_den/35.jpg">
<div class="imgright"><img src="http://akuba.technews.lt/Danger_den/mazos/35.jpg" border="1" /></div>
<p></a><a class="ns" href="http://akuba.technews.lt/Danger_den/36.jpg"><br /><img src="http://akuba.technews.lt/Danger_den/mazos/36.jpg" /><br /></a></p>
<p>Įjungus pompą skystis pasiskirsto tolygiau ir vykdome šią procedūrą, kol visa sistema, įskaitant ir rezervuarą yra artipilnė. Kaip jau minėjau, 100 procentų pripildyti jos nepavyks dėl rezervuaro konstrukcijos, todėl veikiant kompiuteriui galime girdėti šiokį tokį čiurlenimą :).</p>
<p><a class="ns" href="http://akuba.technews.lt/Danger_den/37.jpg">
<div class="imgright"><img src="http://akuba.technews.lt/Danger_den/mazos/37.jpg" border="1" /></div>
<p></a><a class="ns" href="http://akuba.technews.lt/Danger_den/38.jpg"><br /><img src="http://akuba.technews.lt/Danger_den/mazos/38.jpg" /><br /></a></p>
<p><b>Testų metodai</b></p>
<p>Testams buvo naudojama sistema su <i>Intel Core 2 Duo E6550</i> procesoriumi, <i>MSI P45D3</i> motinine plokšte ir <i>Gigabyte HD3850</i> vaizdo korta. Visuose testuose buvo naudojama <i>NT-H1</i> termopasta, ji keičiama po kiekvieno bandymo. Testuojama buvo kambario temperatūroje – maždaug 22 laipsniai pagal Celsijų. Korpusas viso testavimo metu buvo atidarytas. Palyginimui buvo pasitelktas <i>Xigmatek S1283</i> aušintuvas su <i>Noctua NF-P12</i> ventiliatoriumi.</p>
<p>Procesoriaus apkrovimui naudota <i>Prime 95v 25,3</i>, o temperatūrų nustatymui <i>RealTemp 2.60</i> programa. Laukimo būsenos testų metu procesorius buvo neapkrautas 15 min, o apkrovos metu, pilnai apkrautas tiek pat laiko. Triukšmo rezultatai pateikiami dBA matavimo vienetais. Matavimo prietaisas buvo laikomas 1 m atstumu nuo atidaryto korpuso.</p>
<p><b>Testų rezultatai</b></p>
<p><img src="http://akuba.technews.lt/Danger_den/noise.PNG" /></p>
<p><img src="http://akuba.technews.lt/Danger_den/temps.PNG" /></p>
<p><b>Išvados</b></p>
<p>Be abejo, šį rinkinį galima naudoti ne tik su <i>Nvidia</i> lustų rinkinius turinčiomis sistemomis. Kaip matėte, ir su testuota sistema <i>Danger Den</i> rinkinys rodė puikius rezultatus, ramybės būsenoje procesorius buvo šiltesnis vos vienu laipsniu Celsijaus(!). Be abejo, jį galima naudoti ne tik procesoriaus aušinimui, o nusipirkus blokus lustų rinkiniui ir/ar vaizdo plokštei bei taip turėti itin tylią viso kompiuterio aušinimo sistemą. Žinoma, bent dviejų ventiliatorius, 12 cm išsklaidantį šilumą iš radiatoriaus ir aušinančio maitinimo bloką, tikrai prireiks. Visgi tai smarkiai sumažins bendrą triukšmą ir leis pasiekti itin gerus spartinimo rezultatus. Žarnelė yra itin ilga ir net neabejoju, kad jos turėtų užtekti ir antrai sistemai. </p>
<p>Šiame rinkinyje radome viską, ko tik gali prireikti įrengti vandens aušinimo sistemą. Puiku ir tai, kad tokie komponentai, kaip pompa, procesoriaus blokas ar aušintuvas yra tikrai labai kokybiški. Vienintelė silpna vieta – rezervuaras, kuris turėtų būti šiek tiek tvirtesnis. Gaminio kaina taip pat pagrįsta – 223 JAV doleriai, nes pirkdami vien pagrindinius komponentus, neskaitant montavimo elementų, išleistumėte maždaug 230 dolerių. Ieškantiems pilnai sukomplektuotos sistemos <i>Danger Den</i> <i>Nvidia</i> <i>Recommended</i> rinkinys yra tikrai geras pasirinkimas.  </p>
<p><img src="http://www.technews.lt/upl/Failai/dangerden.jpg" /></p>
<p><img src="http://www.technews.lt/upl/Failai/renkasi.png" /></p>
<p>Autorius: <a class="ns" href="http://www.technews.lt/user/1">Wicked Akuba</a><br /></p>
