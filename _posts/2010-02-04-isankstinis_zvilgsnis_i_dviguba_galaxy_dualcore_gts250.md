---
layout: post
status: publish
published: true
title: Išankstinis žvilgsnis į dvigubą Galaxy DualCore GTS250
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4565
wordpress_url: http://localhost/site/new/isankstinis_zvilgsnis_i_dviguba_galaxy_dualcore_gts250/
date: '2010-02-04 18:51:46 +0200'
date_gmt: '2010-02-04 18:51:46 +0200'
categories:
- Naujienos
---
<div class="imgright"><img src="http://www.part.lt/img/6f51b57153e2a3911996a915d9db3232771.jpg"  /></div>
<p>Jūs veikiausiai atsimenate Galaxy vaizdo plokštę, apie kurią rašėme dar sausį. Ji yra įdomi tuo, jog naudoja vieną montažinę plokštę, o joje yra apsigyvenę du G92b grafiniai procesoriai iš nVidia GeForce GTS250 vaizdo posistemio.</p>
<p>Kaip ir jo savotiško anonso metu, taip ir šį kartą apie Galaxy DualCore GTS 250 mums daugiau praneša kinų technikos portalas <a class="ns" href="http://en.expreview.com/2010/02/01/an-early-peek-at-galaxys-dual-core-gts250-performance/6590.html">Expreview</a>. Kaip rašoma jų išankstinėje apžvalgoje, vaizdo plokštės standartiniai dažniai yra 600, 1000 ir 1500MHz atitinkamai lusto, atminties ir „šešėlinių“ vienetų. Tiesa, vaikinai iš Expreview posistemio dažnius kiek kilstelėjo – iki 675 ir 1700MHz atitinkamai lusto ir atminties.</p>
<p>Testų kiekis nuviliantis – tik sintetiniai Futuremark 3D Mark 2006 ir 3D Mark Vantage. Nepaisant to, spartinta Galaxy DualCore GTS 250 pranoko GeForce GTX280 apie penkiais procentais, tačiau tai nėra kažkas neįtikėtino – to buvo galima tikėtis iš dviejų G92 lustų.</p>
<p>Apžvalgoje taip pat parodyta keletas fotografijų, kur galime išvysti ne „nuogą“ produktą, ką jus jau matėte, bet su gamintojo uždėtu aušintuvu. Kaip matote apačioje, vaizdo plokštė yra labai ilga – ją aušinti naudojami trys LED šviesų ventiliatoriai. Tai užimtų tikrai nemažai vietos jūsų turimoje pagrindinėje plokštėje.</p>
<p><img src="http://svarke.technews.lt/gts2502.jpg" /></p>
