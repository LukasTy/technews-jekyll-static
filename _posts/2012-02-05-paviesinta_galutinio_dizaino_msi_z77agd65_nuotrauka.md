---
layout: post
status: publish
published: true
title: Paviešintos galutinio dizaino MSI Z77A-GD65 nuotraukos
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6325
wordpress_url: http://localhost/site/new/paviesinta_galutinio_dizaino_msi_z77agd65_nuotrauka/
date: '2012-02-05 17:02:11 +0200'
date_gmt: '2012-02-05 17:02:11 +0200'
categories:
- Naujienos
---
<p>
<br />Pirmosios „Intel Ivy Bridge“ procesoriams skirtos „MSI Z77A-GD65“ pagrindinės plokštės buvo pristatytos dar šių metų CES parodoje, tačiau tai buvo negalutiniai demonstraciniai variantai. Masinei prekybai skirti modeliai pirmą kartą viešai pademonstruoti visai neseniai - Prancūzijoje įvykusioje „IT Partners“ konferencijoje, praneša kompiuterinės technikos naujienų portalas <a class="ns" href="http://www.techpowerup.com/159845/Production-Grade-MSI-Z77A-GD65-Motherboard-Pictured.html">TechPowerUp.com</a>.</p>
<p>Minėtame portale ir buvo paviešintos šios pagrindinės plokštės nuotraukos, iš kurių matyti, jog MSI Z77A-GD65 naudoja 9 fazių įtampos reguliatorius (angl. VRM), kurios tiekiamos energijos turėtų visiškai pakakti net ėdriausiems „Intel Ivy Bridge“ procesoriams. Išplėtimo jungčių asortimentą sudaro dvi PCI-Express 3.0 x16 sąsajos, gebančios veikti (x16/NC ar x8/x8) režimuose, viena PCI-Express 2.0 x16 bei keturios PCI-e x1 jungtys. </p>
<p>Pagrindinė plokštė palaiko SLI bei CrossFireX technologijas. Ant montažinės plokštės (angl. PCB) 90 laipsnių kampu išdėstytos aštuonios SATA jungtys, iš kurių keturios pasižymi 6 Gb/s duomenų pralaida, o likusios keturios – 3 Gb/s. Pusė SATA 6 Gb/s jungčių valdomos paties „Intel Z77“ lustų rinkinio, o likusi pusė - įdiegto papildomo SATA valdiklio. </p>
<p>Galiniame plokštės skydelyje išdėstytos D-Sub, DVI, HDMI, eSATA, USB 2.0/3.0 bei aštuonių kanalų garso jungtys. Papildomai pagrindinės plokštės apatinėje dalyje įrengtas USB3.0 kištukas, skirtas prijungti išorinėms korpuso USB 3.0 jungtims.</p>
<p>MSI inžinieriai nepamiršo ir spartintojų, kurių džiaugsmui pagrindinėje plokštėje įdiegė įtampos stebėjimo taškus, UEFI BIOS bei „OC Genie“ spartinimo technologiją. </p>
<p>Kaip ir „Intel Ivy Bridge“ procesoriai, „MSI Z77A-GD65“ parduotuves turėtų pasiekti balandžio mėnesį.</p>
<p><img src="http://technews.lt/upload/16a.jpg" /></p>
