---
layout: post
status: publish
published: true
title: Scythe anonsuoja 6 naujus Gouriki 3 maitinimo šaltinius
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 5532
wordpress_url: http://localhost/site/new/scythe_anonsuoja_6_naujus_gouriki_3_maitinimo_saltinius/
date: '2011-02-09 19:16:28 +0200'
date_gmt: '2011-02-09 19:16:28 +0200'
categories:
- Naujienos
---
<div class="imgright"><img src="http://www.part.lt/img/37428dcf8d99f16bb99b7a7b53d131ec378.jpg"  /></div>
<p>Dar užvakar pristačiusi spartintojams skirtą Cooler Mine 2 aušintuvą, Scythe nutarė praplėsti ir maitinimo blokų asortimentą. Skirtingai nei Cooler Mine 2, naujieji Gouriki 3 serijos PSU labiau orientuoti į vidutinę pirkėjų masę.</p>
<p>Taigi, naujoji Scythe matinimo blokų serija suskirstyta į dvi skirtingas šeimas: Gouriki 3 Standard ir Gouriki 3 Plug-in. Abiejų šeimų maitinimo blokai sertfikuoti 80+ Bronze standartui, o tai reiškia, jog esant 20% ir 100% apkrovimui, PSU efektyvumas turėtų nenukristi žemiau 82%, o esant 50% apkrovai - ne žemiau 85%. Pagrindinis skirtumas tarp Gouriki 3 modelių, jog Standard šeima neturi atjungiamų laidų, o Plug-in šeima šia savybe pasigirti gali. </p>
<p>Visi Gouriki 3 modeliai turi dvi +12V rėles ir naudoja itin gerų atsiliepimų sulaukusį Scythe Slip Stream 140mm ventiliatorių, kurio maksimalūs sūkiai siekia 1200/1200/1450 rpm atitinkamai 500W, 600W ir 700W modeliuose. Maksimalus triukšmo lygis neturėtų viršyti 31 dBA. Įdomu tai, jog prie maitinimo šaltinių galima prijungti 2 sisteminius ventiliatorius, kurių sūkiai bus reguliuojami pagal PSU apkrovimo laispnį ir temperatūrą.</p>
<p>Gouriki 3 Standard/Plug in 500W ir 600W modeliai turi šias jungtis: 1 x ATX, 1 x EPS 12V, 2 x PCI-Express, 2 x Floppy, 6 x Drives (4-Pin Molex), 8 x Serial ATA, 2 x Fan Connector. Tuo tarpu galingiausias 700W modelis pasižymi 1 x ATX, 1 x EPS 12V, 4 x PCI-Express, 2 x Floppy, 8 x Drives (4-Pin Molex), 10 x Serial ATA, 2 x Fan Connector jungtimis. Visus maitinimo blokus nuo gedimo saugo OCP, OVP, OPP, SCP, UVP ir OTP apsaugos.</p>
<p>Pateikiame Gouriki 3 serijos PSU kainas (be PVM):<br />
<br />* Gouriki 3 500 W Plug-in: 72,00 EUR<br />
<br />* Gouriki 3 600 W Plug-in: 79,00 EUR<br />
<br />* Gouriki 3 700 W Plug-in: 92,00 EUR<br />
<br />* Gouriki 3 500 W Standard: 65,00 EUR<br />
<br />* Gouriki 3 600 W Standard: 72,00 EUR<br />
<br />* Gouriki 3 700 W Standard: 85,00 EUR </p>
<p>Maitinimo blokams suteikiama 3 metų garantija, o jų pasirodymo laukiama ir Lietuvoje.</p>
