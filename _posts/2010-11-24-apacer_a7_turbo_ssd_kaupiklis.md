---
layout: post
status: publish
published: true
title: Apacer A7 Turbo SSD kaupiklis
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5262
wordpress_url: http://localhost/site/new/apacer_a7_turbo_ssd_kaupiklis/
date: '2010-11-24 21:14:24 +0200'
date_gmt: '2010-11-24 21:14:24 +0200'
categories:
- Duomenų kaupikliai
- Apžvalgos
---
<p>Dėl tos priežasties, kad mūsų rinka nėra išmarginta egzotiškais kompiuterių komponentais, mes neturėjome galimybės išbandyti kietosios būsenos kaupiklių iki šios dienos. Nors, mes numanome, jų Lietuvoje nuperkama labai mažai, Apacer mums atsiuntė savo A7 Turbo serijos kietosios būsenos kaupiklį, į kurį leidžia žvilgtelti iš arčiau, o mes pažiūrėsime, ką šis brangus įrenginys mums gali pasiūlyti.</p>
<p>>Šiek tiek apie Apacer<br />
<br />>Pakuotė<br />
<br />>Kietosios būsenos kaupiklis<br />
<br />>Testavimo metodika ir konkurentai<br />
<br />>Testavimas<br />
<br />>Išvados </p>
<p><b>Šiek tiek apie Apacer</b></p>
<p>1997 metais Taivane įsikūrusi kompanija Apacer yra gerai pasaulyje žinoma atminties sprendimų gamintoja. Firma neapsiriboja įvairaus našumo RAM lustų ir modulių gamyba. Didelę Apacer gaminamų produktų dalį sudaro atminties kortelės, USB Flash atmintinės bei MP3 grotuvai. Neseniai Apacer pristatė ir SSD kaupiklių liniją. Savo atstovybes įmonė turi JAV, Nyderlanduose, Kinijoje, Indijoje ir Japonijoje.</p>
<p><b>Pakuotė</b></p>
<p>Į mūsų testavimo poligoną Apacer A7 Turbo 128GB atkeliavo gana įprastoje, stačiakampio formos kartoninėje dėžutėje. Kaip jau įprasta, ant jos užrašyta daugybe informacijos. Įskaitant tai, kad ši pakuotė yra limituoto leidimo, dėžutėje rasime 128GB kietosios būsenos kaupiklio versiją, o taip pat nurodomos kaupiklio teorinės spartos, apie kurias pakalbėsime kiek vėliau.</p>
<p>Ant pakuotės nurodomomis savybės, kuriomis giriasi Apacer, yra pritaikomos visiems kietosios būsenos SSD kaupikliams. Jie atsparūs nestipriems smūgiams ir vibracijai, yra labai lengvi ir veikia ypatingai tyliai, taipogi naudoja mažai energijos ir pasižymi didele sparta. Jie turi tiek daug pliusų ir gerų savybių, tačiau viską nusveria vienas minusas – milžiniška kaina.</p>
<p>Tęsiant kalbą apie pakuotę, joje rasime, kas be ko, patį Apacer SSD kaupiklį, USB į SATA adapterį, kuris leis šiuo kaupikliu naudotis kaip išoriniu, bei 2.5 colio guminį dėklą pačiam SSD. Pastarasis dar labiau šiam ir taip tvirtam kietosios būsenos kaupikliui turėtų leisti atlaikyti nestiprius smūgius ir vibraciją.</p>
<p><a class="ns" href="http://sb.technews.lt/Apacer%20A7%20Turbo/Dideles/2.jpg">
<div class="imgright"><img src="http://sb.technews.lt/Apacer%20A7%20Turbo/Mazos/2.jpg"  /></div>
<p></a><a class="ns" href="http://sb.technews.lt/Apacer%20A7%20Turbo/Dideles/1.jpg"><br /><img src="http://sb.technews.lt/Apacer%20A7%20Turbo/Mazos/1.jpg" /><br /></a></p>
<p>Vartotojo vadovas labai paprastas ir aiškus. Apacer A7 Turbo 128GB nereikalauja jokių papildomų tvarkyklių, jį tiesiog reikia prijungti. Jis gali būti naudojamas įvairiai – kaip vidinis kietasis diskas jūsų nešiojamajame kompiuteryje, nes yra 2.5 colio standarto, ar staliniame kompiuteriu, arba kaip ypač tvirtas ir greitas išorinis kaupiklis, kurio spartą ribos tik USB sąsajos pralaida.</p>
<p>Į viską pažvelgus, Apacer pateikta pakuotė yra gana nebloga. Trūksta tik vieno – įprasto SATA laido, su kuriuo SSD kaupiklį prijungtumėme prie pagrindinės plokštės staliniame kompiuteryje, tačiau tokiems technikos entuziastams, kaip man, tai menka problema – tokių laidų pas mane mėtosi dešimtys, tuo tarpu paprasti vartotojai gali susidurti su netikėtomis ir gana juokingomis problemomis. Puikus sprendimas įdėti USB į SATA adapterį bei guminį dėklą pačiam kaupikliui.</p>
<p><b>Kietosios būsenos kaupiklis</b></p>
<p>Apacer A7 Turbo 128GB kietosios būsenos kaupiklis yra standartinio 2.5 colio dydžio, tad pats tas naudoti nešiojamajame kompiuteryje, tačiau kai kurie aukštesnės klasės korpusai skirti staliniams kompiuteriams taip pat turės kur priklausti šį greitą mažylį. Vizualiai SSD kaupiklis atrodo labai viliojančiai, nes jį dengia juodas sluoksnis su akį traukiančiu išmarginimu, kuris primena anglies pluoštą, o rankose jaučiasi labai maloniai. Tai tikrai gražiau, nei kitų gamintojų užklijuotas popierinis vardas, tačiau tai turės prasmės tik tada, jei šis SSD kaupiklis taps jūsų asmeniniu nešiojamuoju įrenginiu. Kaip ir konkurentų įrenginiuose, kaupiklio korpusas pagamintas iš aliuminio.</p>
<p><a class="ns" href="http://sb.technews.lt/Apacer%20A7%20Turbo/Dideles/4.jpg">
<div class="imgright"><img src="http://sb.technews.lt/Apacer%20A7%20Turbo/Mazos/4.jpg"  /></div>
<p></a><a class="ns" href="http://sb.technews.lt/Apacer%20A7%20Turbo/Dideles/3.jpg"><br /><img src="http://sb.technews.lt/Apacer%20A7%20Turbo/Mazos/3.jpg" /><br /></a></p>
<p>Priekinėje pusėje mes sutinkame įprastas SATA ir maitinimo jungtis. Specifikacijose teigiama, kad šis vos 81 gramą sveriantis mažylis puikiai dirbs tiek su senesne SATA 1.5Gb/s jungtimi, tiek ir su antrosios kartos SATA II, kurios teorinė pralaida siekia jau 3Gb/s. Su pakuotėje pateikia USB į SATA adapteriu viskas daugiau nei paprasta – jį įjungiate į SSD kaupiklį, savo USB jungtį ir kompiuteris atpažins įrenginį kaip išorinį kaupiklį. Papildomo maitinimo SSD kaupikliui nereikia, jis tiekiamas USB sąsajos pagalba. Deja, tačiau iš USB sąsajos palaikymo naudos mažai. SSD kaupikliai yra ypač greiti, tačiau šis kaupiklis, tiksliau jo adapteris, nėra pritaikytas USB 3.0 sąsajai, tad jo turėtojai, kurie jį jungs į kompiuterį per USB sąsają, tenkinsis labai maža sparta.</p>
<p><img src="http://sb.technews.lt/Apacer%20A7%20Turbo/Dideles/5.jpg" /></p>
<p>Apacer A7 Turbo 128GB naudoja įprastus MLC tipo flash atminties lustus ir yra galimas trijose skirtingose talpose – 64GB, 128GB ir 256GB. Į mūsų rankas pakliuvo, kaip jau galėjote suprasti, 128GB versija, kuri yra identiška 256GB versijai. Jos teorinė nuskaitymo sparta yra 230MB/s, o įrašymo 200MB/s. Tuo tarpu 64GB variantas turi kiek mažesnę įrašymo spartą, kuri siekia 150MB/s. Kietosios būsenos kaupiklis taip pat pasižymi 128MB integruota spartinančiąja atmintimi ir labai mažomis energijomis sąnaudomis. Budėjimo rėžimu jo energijos sąnaudos neviršija 0,15W, o dirbant – 0,26W.</p>
<p><b>Testavimo metodika ir konkurentai</b></p>
<p>Testavimo metu naudota ta pati sistema, kaip ir bet kokio kito testo, tad ją turėtumėte atpažinti. Kalbant apie programinę įrangą, kuri buvo naudota, mes pasirinkome kultines HD Tach bei ATTO programas ir nepaisant to, kad norinčiu atvaizduoti realių vaizdą, tačiau dažnai grynai sintetiniu vadinamą PCMark Vantage testą įjungę tik kaupikliams numatytus testus. Mūsų teste dėl SSD kaupiklių stokos, nes tai pirmasis toks bandytas mūsų įrenginys, susigrūmė Apacer A7 Turbo 128GB SSD kaupiklis bei du įprasti mechaniniai kietieji diskai Western Digital Caviar Black 1TB ir Samsung HD103SJ 1TB.</p>
<p>Bandymų sistema: </p>
<p>• Centrinis procesorius: AMD Phenom II X4 925 2,8GHz<br />
<br />• Pagrindinė plokštė: MSI 870A-G54<br />
<br />• Vaizdo plokštės: 2x AMD Radeon HD 5770<br />
<br />• Darbinė atmintis: OCZ 8GB DDR3-1333MHz<br />
<br />• Kietieji diskai: Apacer A7 Turbo 128GB SSD, WD Caviar Black 1TB ir Samsung Spinpoint F3 1TB<br />
<br />• Maitinimo blokas: Cougar 700W</p>
<p>Žinoma, tiek kietosios būsenos kaupiklis, tiek ir mechaniniai kietieji diskai nėra konkurentai tiek kalbant kainos prasme, tiek ir spartos, o tai įrodo paprasčiausi skaičiai. Vienas gigabaitas perkant Apacer A7 Turbo 128GB kietosios būsenos kaupiklį jums kainuos apie 6,1 lito, kai tuo tarpu perkant Western Digital ar Samsung gaminį atitinkamai vos apie 0,23 ir 0,17 lito. Skaičiai kalba patys už save, tačiau prisiminkime puikias SSD kaupiklių ypatybes ir toliau pažvelgime į Apacer įrenginio rodomą spartą.</p>
<p><b>Testavimas</b></p>
<p><img src="http://sb.technews.lt/Apacer%20A7%20Turbo/Dideles/Apacer%20SSD%20ATTO.jpg" /></p>
<p><img src="http://sb.technews.lt/Apacer%20A7%20Turbo/Dideles/Test1.png" /></p>
<p><img src="http://sb.technews.lt/Apacer%20A7%20Turbo/Dideles/Test2.png" /></p>
<p>Pirmoje ATTO testo fotografijoje jūs galite pamatyti realias įvairių dydžio failų perkėlimo spartas naudojant Apacer A7 Turbo kietosios būsenos kaupiklį, tuo tarpu lentelėse, kur šį kaupiklį lyginame su įprastais mechaniniais kietaisiais diskais, paimtas geriausio atvejo rezultatas.</p>
<p>Apacer A7 Turbo, kaip ir buvo galima tikėtis, stebuklų nerodo, teste taip pat nebuvo pasiekta teorinė sparta, kuri yra nurodyta ant dėžutės. Nepaisant to fakto, kietosios būsenos kaupiklis yra pastebimai spartesnis už abu įprastus mechaninius kietuosius diskus.</p>
<p><img src="http://sb.technews.lt/Apacer%20A7%20Turbo/Dideles/Apacer%20SSD%20HDTach.jpg" /></p>
<p>HDTach teste Apacer A7 Turbo kiek labiau nutolo nuo teorinės maksimalios nuskaitymo spartos, kuri siekia minėtus 230 MB/s. Tiesa, čia verta atkreipti dėmesį, kad kietosios būsenos kaupiklis pasižymi juokingai mažu atsako laiku, kuris tesiekia 0.1ms. Tiesiog įspūdinga.</p>
<p><img src="http://sb.technews.lt/Apacer%20A7%20Turbo/Dideles/Test3.png" /></p>
<p><img src="http://sb.technews.lt/Apacer%20A7%20Turbo/Dideles/Test4.png" /></p>
<p>PCMark Vantage sintetiniame teste išryškėjo kietosios būsenos kaupiklio pranašumas. Jis žaidimuose neva dirba net apie kiek daugiau nei penkis kartus greičiau, o Windows operacinės sistemos užkrovime pasirodo dar daugiau kartų geriau, nei įprastas mechaninis kietasis diskas.</p>
<p><b>Išvados</b></p>
<p>Apacer A7 Turbo pasirodė gana senokai, tačiau išlieka kompanijos flagmanu kietosios būsenos kaupiklių serijoje. Jis turėtų būti vidutinės klasės produktu, kokiu ir yra, nes gana nemažai nusileidžia naujiems aukštos klasės kietosios būsenos kaupikliams, tačiau rinkoje šį gaminį rasti sunku, o jei jį kur nors ir randame, jis kainuoja nežmoniškai daug. Pigesni gaminiai rodo geresnius rezultatus.</p>
<p>Kalbant apie akistatą tarp įprastų mechaninių kietųjų diskų ir šio kietosios būsenos kaupiklio, pastarasis įrodė savo vertę. Jis yra greitas, jo atsako laikas ypatingai mažas, kaip ir visų kietosios būsenos kaupiklių, jis dirba tyliai, eikvoja labai mažai energijos ir yra tvirtas. Deja, tačiau visus minėtus pliusus braukia milžiniška tokio tipo kaupiklių kaina, kuri po mažu mažėja, tačiau vis dar išlieka neįkandama.</p>
<p>Apacer A7 Turbo nėra mūsų pinigų vertas produktus, tai buvo vienas iš pirmųjų kompanijos bandymų įžengti į šią rinką ir reikėtų naujovių, kurios būtų ne tik pigesnės, tačiau ir spartesnės. Esame girdėję, kad Apacer ruošia kažką naujo ir tikimės, kad tai atitiks rinkos standartus, kurie yra gerokai aukštesni, nei buvo prieš metus pasirodžius šiam įrenginiui.<br /></p>
