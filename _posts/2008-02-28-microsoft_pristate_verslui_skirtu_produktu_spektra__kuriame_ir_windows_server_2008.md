---
layout: post
status: publish
published: true
title: Microsoft pristatė verslui skirtų produktų spektrą, kuriame ir Windows Server
  2008
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 1369
wordpress_url: http://localhost/site/new/microsoft_pristate_verslui_skirtu_produktu_spektra__kuriame_ir_windows_server_2008/
date: '2008-02-28 15:01:09 +0200'
date_gmt: '2008-02-28 15:01:09 +0200'
categories:
- Naujienos
---
<div class="imgright"><img src="http://tbn0.google.com/images?q=tbn:PYLI-TPuJWDi9M:http://www.philoking.com/wp-content/uploads/2007/12/microsoft-logo-large.jpg" border="1"></div>
<p><br>Pasaulinė informacinių technologijų kompanija <i>Microsoft</i> rinkai pristatė naujos kartos operacinę sistemą serveriams <i>Windows Server 2008</i>, išsiskiriančią pažangiomis valdymo, plėtojimo ir saugumo galimybėmis. Kartu su šiuo produktu kompanija taip pat pristatė ir naują integruotos aplinkos plėtojimo sprendimą <i>Visual Studio 2008</i> ir duomenų valdymo sprendimą <i>SQL Server 2008</i>. Lietuvos rinkai trys nauji <i>Microsoft</i> produktai bus pristatyti kitą mėnesį, tiksliau kovo 27 dieną.<br />
<br><br />
<br>„Net trijų verslui skirtų produktų pristatymas yra vienas didžiausių įvykių kompanijos istorijoje. Tikimės, kad naujieji produktai organizacijoms padės užtikrinti sklandesnius procesus ir leis diegti bei naudoti pažangias technologijas tuo pačiu metu optimizuojant jiems skiriamas išlaidas“, - sako <i>Microsoft Lietuva</i> Verslo strategijos ir rinkodaros vadovas Martynas Bieliūnas.<br />
<br><br />
<br><i>Windows Server 2008</i> esančios naujos valdymo ir tinklo kontrolės galimybės, įvairiapusiškesnės saugumo priemonės, procesų stebėjimo įrankiai bei virtualizacijos sprendimai leis organizacijoms efektyviau išnaudoti IT sistemas ir užtikrinti didesnį visos IT infrastruktūros našumą. Naujasis produktas pakeičia prieš penkerius metus pristatytą ir iki šiol plačiai naudotą operacinę sistemą <i>Windows Server 2003</i>.<br />
<br><br />
<br>Pasitelkus naująjį <i>Microsoft</i> produktą, vidutiniškai 60 proc. sutrumpėjo sistemos diegimo laikas ir buvo sumažintos IT išlaidos. Daugiau informacijos apie <i>Windows Server 2008</i> panaudojimo būdus ir įtaką kompanijų procesams galima rasti <a class="ns" href="http://www.microsoft.com/windowsserver2008/en/us/product-information.aspx">čia</a>.<br />
<br><br />
<br><i>Windows Server 2008</i> siūlo visapusiškų įrankių spektrą bendrovėms, siekiančioms efektyviai valdyti savo IT infrastruktūrą. Naujos <i>Microsoft</i> produkto savybės, tokios, kaip <i>Server Core</i>, <i>Active Directory</i> ir <i>Windows PowerShell</i> funkcijos, pirmiausia palengvins IT sistemas prižiūrinčių administratorių darbą ir taupys jų laiką. Naujosios savybės taip pat suteiks daugiau galimybių kontroliuoti įmonės tinklą ir jame vykstančius procesus bei sumažinti gedimų ir su jais susijusių prastovų tikimybę.<br />
<br><br />
<br>Naujasis <i>Microsoft</i> produktas galės tapti nepakeičiama platforma interneto ar verslo programoms. Šiek tiek vėliau pasirodysiančios virtualizacijos galimybės iš esmės pakeis IT sistemos funkcionavimo principus. Galimybė virtualizuoti sistemas ir procesus leis lanksčiau ir efektyviau naudoti turimą įrangą bei sumažinti papildomų resursų poreikį vykdant plėtrą.<br />
<br><br />
<br>Naująja <i>Windows Server 2008</i> platforma bus paremtas platus <i>Microsoft</i> produktų spektras, tarp jų - <i>Windows Small Business Server 2008</i>, <i>Windows Essential Business Server 2008</i>, <i>Windows HPC Server 2008</i>, kuriuos kompanija ketina pristatyti per šiuos metus.<br />
<br><br />
<br>Duomenų valdymo sprendimas <i>SQL Server 2008</i> išsiskiria naujomis savybėmis, užtikrinančiomis geresnę duomenų saugą, efektyviau naudojamus resursus, taip pat galimybėmis dirbti su naujais geografiniais, datos ir laiko ar vartotojo pasirinktais duomenų tipais. <i>SQL Server 2008</i> yra patogus ir visavertis sprendimas itin sudėtingoms užduotims vykdyti, kuris gali dirbti su įvairiais duomenimis ir atlikti įvairiapusę jų analizę.<br />
<br><br />
<br>Naujasis produktas <i>Visual Studio 2008</i> kartu su <i>Microsoft .NET Framework 3.5</i> leis programuotojams ir darbo grupėms greitai kurti integruojamas saugias programas naujausioms <i>Windows</i> operacinėms sistemoms. Įvairių lygių programuotojai galės naudotis patobulintomis ir išplėtotomis <i>Visual Studio 2008</i> savybėmis, užtikrinsiančiomis didesnį jų darbo produktyvumą.<br />
<br><br />
<br>Šiuo metu IT profesionalai ir sistemų plėtotojai visame pasaulyje jau naudoja naująjį <i>Microsoft</i> produktų spektrą spartesniam ir efektyvesniam naujų platformų diegimui. Tuo metu šimtai techninės ir programinės įrangos gamintojų, sistemų integracijos ir kitus sprendimus teikiančių kompanijų jau siūlo savo produktų, pritaikytų <i>Windows Server 2008</i>, <i>Visual Studio 2008</i> ar <i>SQL Server 2008</i>.<br />
<br><br />
<br>Pristatydama naujuosius produktus, <i>Microsoft</i> pabrėžia IT specialistų, prilyginamų šių laikų herojams, svarbą. Šiandien galėtume sunkiai įsivaizduoti įprastą dieną be elektroninio pašto, naujienų portalų, elektroninės bankininkystės paslaugų ar paslaugų užsakymo internetu. Sklandus šių paslaugų veikimas priklauso ne tik nuo įrangos, bet ir nuo ją prižiūrinčių žmonių – įvairių IT specialistų, kurie dažniausia yra nepastebimi. Naujieji <i>Microsoft</i> produktai IT administratoriams suteikia dar daugiau valdymo galimybių ir jų darbą paverčia patogesniu. Daugiau apie naujus įrankius IT specialistams galima sužinoti <a class="ns" href="http://www.micorsoft.lt/">oficialioje <i>Microsoft</i> svetainėje</a></p>
