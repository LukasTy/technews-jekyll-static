---
layout: post
status: publish
published: true
title: Noctua NH-C14 procesoriaus aušintuvas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5522
wordpress_url: http://localhost/site/new/noctua_nhc14_procesoriaus_ausintuvas/
date: '2011-02-07 22:46:33 +0200'
date_gmt: '2011-02-07 22:46:33 +0200'
categories:
- Aušinimas
- Apžvalgos
---
<p>Gerai aušinimo sprendimais žinoma kompanija Noctua praėjusiais metais atnaujino savo NH-C serijos produktų seriją naujuoju flagmanu NH-C14. Vieną iš šeimos atstovų, tai yra NH-C12P, išbandėme ir mes, jis pasirodė puikiai, o ar brangesnis NH-C14 pasirodys dar geriau? Pažiūrėsime.</p>
<p>TURINYS: </p>
<p>>Šiek tiek apie Noctua<br />
<br />>Pakuotė<br />
<br />>Bendros specifikacijos<br />
<br />>Radiatorius<br />
<br />>Ventiliatoriai<br />
<br />>Montavimas<br />
<br />>Testavimas<br />
<br />>Kainos/Spartos santykis<br />
<br />>Išvados</p>
<p><b>Šiek tiek apie Noctua</b></p>
<p>Noctua - graikų deivės Atėnės mažoji pelėda. Atėnų miesto įkūrėja ir karo dievybė simbolizuojanti išmintį, mokslą ir strategiją, o kompanija orientuojasi į tas pačias savybes. Rascom ir taivaniečių Kolink yra Noctua įkūrėjai, kartu plėtojantys veiklą ir po Coolink prekiniu vardu. Kompanija specializuojasi oro aušinime ir jo plėtojimui skiria didelę dalį savo investicijų. Taip pat galime tvirtinti, kad Noctua yra viena tų kompanijų, aktyviai ieškančių naujų galimybių pristatyti savo gaminius apžvalgose.</p>
<p><b>Pakuotė</b></p>
<p>Noctua net nemanė keisti įprasto savo įpakavimo bei NH-C serijos pakuotės spalvų. Noctua NH-C14 dėžutė yra praktiškai identiška savo vyresniojo brolio NH-C12P dėžutei ir mes pastebime tik keletą pakeitimų, išskyrus patį produktą, žinoma. Tai pakuotės dydis, kuris yra milžiniškas, bei plastmasinio langelio nebūvimas, per kurį NH-C12P matėme vienintelį šio aušintuvo ventiliatorių.</p>
<p>Priekinėje pakuotės pusėje mes pastebime NH-C14 aušintuvo fotografiją, o į akis iškart krenta tai, jog radiatorius apginkluotas jau ne vienu, tačiau net dvejais ventiliatoriais. Kaip ir NH-C12P atveju, čia naudojami aukštos klasės NF-P14 ventiliatoriai, tik šį kartą ne vienas, o net du. Galinėje pusėje, tuo tarpu, keliomis užsienio kalbomis apibūdinamas aušintuvas, o kairėje – angliškai, su visomis jo savybėmis – C raidės formos radiatoriaus dizainu, trejais galimais ventiliatorių rėžimais bei du NF-P14 ventiliatorius. Apie galimus ventiliatorių rėžimus pakalbėsime vėliau, kai pasieksime radiatoriaus skyrelį.</p>
<p><a class="ns" href="http://sb.technews.lt/Noctua%20NH-C14/Dideles/2.jpg">
<div class="imgright"><img src="http://sb.technews.lt/Noctua%20NH-C14/Mazos/2.jpg"  /></div>
<p></a><a class="ns" href="http://sb.technews.lt/Noctua%20NH-C14/Dideles/1.jpg"><br /><img src="http://sb.technews.lt/Noctua%20NH-C14/Mazos/1.jpg" /><br /></a></p>
<p>Viršutinėje pusėje bei dešinėje yra mūsų taip pamėgtas išsamus techninių specifikacijų skyrelis bei pakuotės apibūdinimas. Jo, kaip esame ne kartą minėja, užtenka net technikos entuziastui, nes čia įvardijamos svarbiausios NH-C14 radiatoriaus ir NF-P14 ventiliatoriaus specifikacijos, įskaitant pastarojo išpučiamą oro srautą bei garsumą tiek naudojant, tiek ir nenaudojant L.N.A bei U.L.N.A adapterių.</p>
<p><a class="ns" href="http://sb.technews.lt/Noctua%20NH-C14/Dideles/4.jpg">
<div class="imgright"><img src="http://sb.technews.lt/Noctua%20NH-C14/Mazos/4.jpg"  /></div>
<p></a><a class="ns" href="http://sb.technews.lt/Noctua%20NH-C14/Dideles/3.jpg"><br /><img src="http://sb.technews.lt/Noctua%20NH-C14/Mazos/3.jpg" /><br /></a></p>
<p>Atidarę pakuotę randame daug skirtingų baltų dėžučių. Kiek keista pasirodė tai, jog viena iš jų, labai jau plona, buvo visiškai tuščia. Galbūt ji panaudota saugumo sumetimais, kad apsaugotų likusią pakuotės dalį, sunku pasakyti, bet ji mums neatrodo reikalinga ir tik užima papildomą vietą pakuotėje. Vienoje iš pailgų dėžučių mes randame mums įprastus aksesuarus. Tai tvirtinimo pakuotės Intel bei AMD centriniams procesoriams, atsuktuvas, vartotojo vadovas ir atskiras maišelis L.N.A bei U.L.N.A adapteriams, garsiajai NT-H1 termopastai bei kitiems niekučiams, kaip kad Noctua lipdukui.</p>
<p>Pakuotės pažiba įsprausta į dvi dėžutes, kurias išstūmus į viršų bei apačią, mums pasirodo tai, ko labiausiai ir laukėme – Noctua NH-C14 aušintuvas. O jis, kaip bebūtų neįprasta, buvo iškart paruoštas darbui. Tai reiškia, kad ant jo užmontuoti abu NF-P14 ventiliatoriai. Iš pradžių neturėjau net žalio supratimo, kaip reikės primontuoti aušintuvą, tačiau perskaitęs vartotojo vadovą pastebėjau, kad Noctua paruošė specialias skyles radiatoriuje, per kurias ir priveržime radiatorių prie pagrindinės plokštės. Taigi ventiliatorių paprastam vartotojui nuimti nereikia, o tai kiek sutrumpina ir palengvina darbą. Man juos, visgi, reikės nuimti.</p>
<p><b>Bendros specifikacijos</b></p>
<p>• Dydis: 140(P) x 130(S) x 166(A) milimetro su ventiliatoriais<br />
<br />• Tipas: Prisilietimas naudojant varinį pagrindą<br />
<br />• Šiluminiai vamzdeliai: C raidės formos 6 bendrai<br />
<br />• Medžiagos: Aliuminis, varis bei nikelio sluoksnis<br />
<br />• Ventiliatoriais: 2x dirbantys 1200RPM dažniu<br />
<br />• Svoris: 1 kilogramas su aušintuvu, 700g tik radiatorius</p>
<p><b>Radiatorius</b></p>
<p>Nepaisant to fakto, kad Noctua NH-C14 taipogi naudoja C raidės formos radiatorių, tai ir yra vienintelis panašumas, kuris sieja šį kompanijos flagmaną bei jo brolį NH-C12. Radiatorius yra visiškai pakeistas ir naudoja visiškai kitokius sprendimus, yra didesnis bei reikia tikėtis, jog tai jam leis parodyti geresnius rezultatus net nežvelgiant į tai, kad šis puikuojasi dvejais NF-P14 ventiliatoriais.</p>
<p>Noctua NH-C14 radiatorius, jei taip galime pasakyti, yra tikrosios C raidės formos, nes jį sudaro tik viena viršutinė aliuminininių plokštelių bazė, kai apačioje varinis pagrindas, kuris su aliumininėmis plokštelėmis viršuje jungiasi šešiais šiluminiais vamzdeliais, per kuriuos keliauja karštis. Skirtingai, nei NH-C12, čia jie nėra banguoti ar kaip kitaip apdoroti. Nors jie ir nėra tiesūs, tačiau tik šiek tiek išlenkti.</p>
<p><a class="ns" href="http://sb.technews.lt/Noctua%20NH-C14/Dideles/8.jpg">
<div class="imgright"><img src="http://sb.technews.lt/Noctua%20NH-C14/Mazos/8.jpg"  /></div>
<p></a><a class="ns" href="http://sb.technews.lt/Noctua%20NH-C14/Dideles/7.jpg"><br /><img src="http://sb.technews.lt/Noctua%20NH-C14/Mazos/7.jpg" /><br /></a></p>
<p>Tikrosios C raidės formos dizainas taipogi leidžia šį kartą įmontuoti du NF-P14 ventiliatorius, kas NH-C12 atveju nėra įmanoma, nes dėl antrojo naudojamo šiluminių plokštelių bloko eliminuojama bet kokia galimybė tai padaryti, tiesiog nėra tam vietos. Viršutinį ir vienintelį NH-C14 aliumininių plokštelių bloką sudaro net 68 aliumininės plokštelės, per kurias visas eina jau minėti šeši šiluminiai vamzdeliai.</p>
<p><a class="ns" href="http://sb.technews.lt/Noctua%20NH-C14/Dideles/10.jpg">
<div class="imgright"><img src="http://sb.technews.lt/Noctua%20NH-C14/Mazos/10.jpg"  /></div>
<p></a><a class="ns" href="http://sb.technews.lt/Noctua%20NH-C14/Dideles/9.jpg"><br /><img src="http://sb.technews.lt/Noctua%20NH-C14/Mazos/9.jpg" /><br /></a></p>
<p>Kai montavimui NH-C12 mes matėme panaudotus „oro tarpus“, kurie ne tik buvo skirti montavimui, tačiau ir nutaikyti tinkamai nukreipti oro srautą, panašus sprendimas NH-C14 buvo įmanomas, tačiau jo buvo atsisakyta. Čia tvirtinimui panaudotos dvi skylės radiatoriuje, o tai leidžia pritvirtinti aušintuvą prie pagrindinės plokštės net ir su jau uždėtais dvejais NF-P14 ventiliatoriais.</p>
<p><a class="ns" href="http://sb.technews.lt/Noctua%20NH-C14/Dideles/12.jpg">
<div class="imgright"><img src="http://sb.technews.lt/Noctua%20NH-C14/Mazos/12.jpg"  /></div>
<p></a><a class="ns" href="http://sb.technews.lt/Noctua%20NH-C14/Dideles/11.jpg"><br /><img src="http://sb.technews.lt/Noctua%20NH-C14/Mazos/11.jpg" /><br /></a></p>
<p>Kaip ir NH-C12 atveju, visas Noctua NH-C14 radiatorius yra nikeliuotas, taip suteikiant jam išvaizdžią sidabro spalvą nepaliekant įprastos bronzinės spalvos net ir iš vario pagamintiems elementams, kaip kad šiluminiams vamzdeliams ar variniam pagrindui. Paties pagrindo nušlifavimo kokybė nėra ideali ir ji labai primena NH-C12 šlifavimą, tačiau kaip jau pastebėjimo ankščiau, tai aušinimo rezultatų visiškai neįtakoja ir Noctua gaminiai vis tiek pasirodo puikiai. Pažiūrėsime, ar tai galios ir NH-C14 atveju.</p>
<p>Ir pabaigai – apie tris skirtingus ventiliatoriaus rėžimus bei radiatoriaus dydį. Specifikacijose mes rašėme, jog bendras NH-C14 aukštis yra vos 130 milimetrų, kai įprastų „bokšto“ tipo aušintuvų aukštis viršija 150 milimetrų. Tai labai gerai vartotojams, kurie turi mažus korpusus, tačiau jiems reikia aukščiausios kokybės aušintuvo, tačiau tai nėra viskas.</p>
<p>Iš tikrųjų NH-C14 radiatoriaus aukštis tesiekia 105 milimetrus. Jo aukštis pakyla iki 130 milimetro atžymos tik tuo atveju, kai uždedamas viršutinis ventiliatorius. Čia galime varijuoti. Naudojant žemą profilį, tai yra pritvirtinus tik vieną NF-P14 ventiliatorių apačioje, aušintuvo aukštis tesieks 105 milimetrus ir jis tikrai tilps į bet kokį korpusą. Jūs taip pat galite, dėl mažesnio garsumo, naudo tik vieną aušintuvą viršuje ir taip turėti auštą profilį arba tiesiog uždėti abu ventiliatorius, ką ir rekomenduojame entuziastams, kurį įsigys šį gaminį.</p>
<p><a class="ns" href="http://sb.technews.lt/Noctua%20NH-C14/Dideles/14.jpg">
<div class="imgright"><img src="http://sb.technews.lt/Noctua%20NH-C14/Mazos/14.jpg"  /></div>
<p></a><a class="ns" href="http://sb.technews.lt/Noctua%20NH-C14/Dideles/13.jpg"><br /><img src="http://sb.technews.lt/Noctua%20NH-C14/Mazos/13.jpg" /><br /></a></p>
<p>AMD sistemose naudojant darbinės atminties modelius su įmantriais radiatoriais gali kilti problemų. Iš tiesų aušintuvą galime įtaisyti dvejais būdais. Vienas iš jų yra tada, kai šiluminiai vamzdeliai yra atsisukę į jūsų darbinės atminties modulius, o kitas – kai atsisukęs apatinis ventiliatorius. Tiek pirmuoju, tiek ir antruoju atveju aušintuvas gali kliudyti įmantrius darbinės atminties modulius, taigi jums gali tekti naudoti tik viršutinį ventiliatorių arba jei jūs naudojate tik du atminties modulius, juos perkelti iš pirmųjų dviejų vietų į sekančias dvi. Žinoma, ši bėda tikrai negalioja visoms AMD pagrindinėms plokštėms, bet prieš įsigyjant šį produktą tai reikėtų turėti omenyje.</p>
<p><b>Ventiliatoriai</b></p>
<p>Noctua NH-C14 naudoja aukščiausios klasės NF-P14 ventiliatorius. Noctua NF-P14 naudoja tiek pat mentelių, tai yra devynias, kaip ir vyresnysis brolis NF-P12, tačiau jos su firminėmis Noctua išpjovomis mentelių galuose, kurios padeda sumažinti skleidžiamą triukšmą jį išsklaidant didesniame diapazone. Kaip parodė realūs testai, tai veikia. Nepamirškime ir naudojamų SSO klasės guolių, kurie dar labiau sumažina skleidžiamą triukšmą, negu įprastiniai. Nepaisant visų technologinių ypatumų, du ventiliatoriai dirba pakankamai garsiai.</p>
<p>Numatytaisiais nustatymais Noctua NF-P14 sukasi 1200RPM dažniu, tačiau naudojant jau standartiniais tapusius kompanijos L.N.A ar U.L.N.A adapterius sūkiai automatiškai sumažės iki atitinkamai 900RPM ir 750RPM. Privalumas tas, jog dar labiau sumažės ventiliatoriaus skleidžiamas garsumas, tačiau kentės jūsų aušinimo rezultatai. Nors jei su jūsų centriniu procesoriumi įprastiniais nustatymais NH-C14 tvarkosi puikiai, galite išbandyti L.N.A adapterį ir pažiūrėti, ar rodomi aušinimo rezultatai jus tenkins. </p>
<p><a class="ns" href="http://sb.technews.lt/Noctua%20NH-C14/Dideles/16.jpg">
<div class="imgright"><img src="http://sb.technews.lt/Noctua%20NH-C14/Mazos/16.jpg"  /></div>
<p></a><a class="ns" href="http://sb.technews.lt/Noctua%20NH-C14/Dideles/15.jpg"><br /><img src="http://sb.technews.lt/Noctua%20NH-C14/Mazos/15.jpg" /><br /></a></p>
<p>Nepaisant to, jog atrodo, kad 140mm diametro NF-P14 turėtų būti didesnis ir specifinis ventiliatorius, taip nėra. Šį produktą galima pritaisyti prie bet kokio centrinio procesoriaus aušintuvo, kuris yra suderinimas su 120mm skersmens ventiliatoriumi, ar naudoti kaip sisteminį tokio pat skersmens ventiliatorių. Kabliukas yra tame, kad dėl apskritimo formos kompanija panaudojo žymiai mažesnio skersmens rėmus, o montavimo skylės yra pritaikytos 120mm standartui. Jei norėtųsi šį aušintuvą pritaikyti 140mm ventiliatoriui skirtoje vietoje, jo pakuotėje pateikiami specialūs montavimo priedai.</p>
<p><b>Montavimas</b></p>
<p>Galutiniam vartotojui aušintuvo tvirtinimas netgi lengvesnis, nei toks yra NH-C12 atveju. Mes jau minėjome, jog pakuotėje pateikiamas visiškai paruoštas NH-C14 aušintuvas, tad jums tereikės atlikti porą veiksmų. AMD sistemoje jums reikės kartu su bet kuria pagrindine plokšte pateikiamos galinės plokštelės, o visas likęs procesas nėra sudėtingas. Prie galinės plokštelės priveržiate kojeles, o prie jų - radiatorių.</p>
<p>Minėjau, kad mažesnėse sistemose buvo galima suvargti uždedant NF-P14 ventiliatorių ant NH-C12 radiatoriaus, tačiau NH-C14 ši problema eliminuota. Visgi jums reikės pažaisti su abejų ventiliatorių mentelėmis, tai yra jas pasukinėti, kad šios neužstotų skylių esančių radiatoriuje tvirtinimui.</p>
<p>Mūsų naudojamoje MSI 870A-G54 pagrindinėje plokštė, kaip, beje, ir Gigabyte GA-890FXA-UD7, mano nuogąstavimai nepasitvirtino. Noctua NH-C14 visiškai nekliudė mano turimų darbinės atminties modulių su radiatoriais, nors jie ir nebuvo tokie įmantrus, kaip kai kurie siūlomi Corsair ar Kingston gaminiai, tačiau šiose minėtose pagrindinėse plokštėse problemų kilti neturėtų.</p>
<p><b>Testavimas</b></p>
<p>Testai vyko su AMD sistema. Procesorių aušintuvams rodomiems rezultatams įtakos neturėjo jokie pašaliniai veiksmai. Iš pradžių bandėme, kaip aušintuvai darbuojasi su AMD Phenom II X4 925 jo standartiniuose nustatymuose, vėliau dažnį, kaip ir voltažą, pakėlėme iki atitinkamai 3,3GHz bei 1,45V. Ramybės rėžimu kompiuteris veikdavo 15 minučių, tada buvo „paimamas“ rezultatas, tiek pat laiko laukėme ir užkraudami procesorių su OCCT programine įranga. Viso testavimo metu naudojome Noctua NT-H1 termopastą, kuri buvo tepama iš naujo po kiekvieno bandymo. Taip pat norėčiau atkreipti dėmesį į rodyklės ženklus testų lentelėse. Jei rodyklė kyla į viršų, rezultatas tuo geresni, kuo didesnis skaičius, jei rodyklė leidžiasi žemyn – rezultatas tuo geresnis, kuo skaičius mažesnis. Šią rodyklės praktiką naudosime ir ateityje, tačiau ji aušintuvų testuose neturi daug reikšmės – kuo rezultatas mažesnis, tuo geriau. </p>
<p>Bandymų sistema: </p>
<p>• Centrinis procesorius: AMD Phenom II X4 925 2,8GHz 1,35V@3,3GHz 1,45V<br />
<br />• Pagrindinė plokštė: MSI 870A-G54<br />
<br />• Vaizdo plokštės: AMD Radeon HD 6970<br />
<br />• Darbinė atmintis: OCZ Gold 4GB DDR3-1600MHz<br />
<br />• Kietasis diskas: Apacer 128GB SSD<br />
<br />• Maitinimo blokas: Cougar 700W</p>
<p><img src="http://sb.technews.lt/Noctua%20NH-C14/Testai/1.png" /></p>
<p><img src="http://sb.technews.lt/Noctua%20NH-C14/Testai/2.png" /></p>
<p>Didelio dėmesio į procesoriaus kaitimą ramybės būsenoje kreipti nereikėtų, nes geriau aušinti oru niekaip nepavyks, nebent kompiuterį išneščiau į lauką – kambario temperatūra yra tokia, kokia yra. Tuo tarpu žvelgiant į numatytų AMD Phenom II X4 925 centrinio procesoriaus nustatymų aušinimą, trečią kartą iš eilės mūsų bandomas aušintuvas kėsinasi tapti pačiu geriausiu mūsų testuose. </p>
<p><img src="http://sb.technews.lt/Noctua%20NH-C14/Testai/3.png" /></p>
<p><img src="http://sb.technews.lt/Noctua%20NH-C14/Testai/4.png" /></p>
<p>Nieko keisto, kad Noctua NH-C14 visus sutriuškino ir paspartinus mūsų naudojamą centrinį procesorių. Esmė tame, kad naujasis kompanijos flagmanas ne tik naudoja įdomų dizainą, porą aukštų klasės NF-P14 ventiliatorių, tačiau ir kainuoja daugiausiai, o Noctua retai juokauja. Jei sumokate milžinišką sumą už šios kompanijos procesoriaus aušintuvą, galite tikėtis ir nuostabių rezultatų, ką mes čia ir matome.</p>
<p>Mes, dėl laiko stokos, nebandėme įvairių aušintuvų nustatymų, nes jei jau mokame beveik 70 eurų už centrinio procesoriaus aušintuvą, naudosime viską, ką mums suteikia kompanija, šiuo atveju du NF-P14 ventiliatorius. Ir dar kartelį Noctua inžinierių sumanymai veikia tiek spartos, tiek ir garsumo klausimais, tačiau tenka pripažinti, kad NH-C14 dėl dviejų ventiliatorių yra kiek garsus, tačiau kol kas neatrodo, kad kas nors galėtų įveikti Xigmatek Aegir ventiliatorių – jo garsumas kaip naikintuvo.</p>
<p><b>Kainos/Spartos santykis</b></p>
<p>Tai naujas skyrelis mūsų centrinio procesoriaus aušintuvų testuose. Kiekvieną kartą pateikdami vis naujo aušintuvo apžvalgą, mes atnaujinsime šį skyrelį, įrašydami ir naująjį gaminį. Šį kartą pateiksime „Technews.lt taškus“  jau net septyniems aušintuvams, kurie sudalyvavo testuose. Taškai skaičiuojami labai paprastai – sudedami visi aušinimo rezultatai ir kaina. Kadangi kaina, ypač pigių aušintuvų, nuo brangesnių ir spartesnių gali skirtis net apie 25 vienetus, ši sudaro 40 procentų viso balo, tuo tarpu aušinimo rezultatai – 60 procentų. Akivaizdu, kad kuo taškų mažiau, tuo aušintuvas turi geresnį kainos/spartos santykį, taigi mes gavome štai tokius rezultatus pridėję ir mūsų testavimo poligone pasirodžiusį Noctua NH-C14 centrinio procesoriaus aušintuvą:</p>
<p>1. AC Freezer Xtreme 2 – 179,9 taškai<br />
<br />2. Xigmatek Aegir – 183,6 taškai<br />
<br />3. AC Freezer 13 – 184,2 taškai<br />
<br />4. Noctua NH-C12P SE14 – 186,2 taškai<br />
<br />5. Coolink Corator DS – 192,2 taškai<br />
<br />6. Noctua NH-U9B SE2 – 193,2 taškai<br />
<br />7. Noctua NH-C14 - 193,4 taškai</p>
<p><b>Išvada</b></p>
<p>Taip, Noctua flagmanas NH-C14 pasižymi blogiausiu kainos ir spartos santykiu iš mūsų visų bandytų aušintuvų, bet taip yra tik dėl to, jog šis gaminys yra skirtas technikos entuziastams ir Europos rinkoje kainuoja apie 69 eurus. Tai primena situaciją su kietosios būsenos kaupikliais.</p>
<p>Bet kokiu atveju, Noctua NH-C14 konkurentų mūsų bandymų poligone neturėjo ir perima spartos karūną iš savo vyresniojo brolio Noctua NH-C12P SE14. Tiesa, šį aušintuvą galėtų įsigyti tik tie, kurie neturi kur dėti pinigų, nes visiškai pakanka senesnės versijos spartos, kuri kainuoja apie 20 eurų pigiau, tačiau ko mes, technikos entuziastai, nepadarysime dėl geresnių rezultatų.</p>
<p>Nepaisant didžiausio minuso, tai yra kainos, bei to, kad kai kuriems AMD sistemų naudotojams gali kilti problemų jį montuojant, tai yra vienas geriausių ne tik mūsų bandytų, tačiau apskirtai centrinių procesorių aušintuvų, kurie procesorių aušina tiesiog oru iš jūsų kambario. Mes tiesiog privalome jam skirti „Technews.lt renkasi“ apdovanojimą, nes jis yra tiesiog geriausias, tačiau turi nežmonišką kainą.</p>
<p><img src="http://sb.technews.lt/Awards/renkasi.png" /></p>
