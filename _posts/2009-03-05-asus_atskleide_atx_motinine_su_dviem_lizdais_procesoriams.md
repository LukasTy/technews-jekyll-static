---
layout: post
status: publish
published: true
title: ASUS atskleidė ATX motininę su dviem lizdais procesoriams (Atnaujinta)
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3209
wordpress_url: http://localhost/site/new/asus_atskleide_atx_motinine_su_dviem_lizdais_procesoriams/
date: '2009-03-05 20:38:15 +0200'
date_gmt: '2009-03-05 20:38:15 +0200'
categories:
- Naujienos
---
<p><i>ASUS </i>nesiliauja pristatinėti vis daugiau įdomių ir neįprastų produktų <i>CeBIT </i>parodoje. Vakar pranešėme apie <i>X58 </i>lustų rinkinį naudojančią motininę plokštę, kuri turi net septynias <i>PCIe x16 </i>jungtis. Šiandien internete, o tiksliau vokiškame <i>PCGH </i>tinklalapyje, pasirodė informacija apie pirmąją pasaulyje <i>ATX </i>dydžio sisteminę plokštę su dviem procesorių lizdais.</p>
<p><i>ASUS Z8NA-D6 </i>modelis greičiausiai nedomins namų vartotojų – jis naudos <i>Intel Xeon 5500</i> kartos procesorius, kurie bus dedami į du <i>LGA1366</i> lizdus. Procesoriai, kurių kodinis pavadinimas <i>Gainestown</i>, naudoja <i>QPI</i> magistralę kartu su <i>Tylesburg</i> arba kitaip <i>Intel 5500</i> lustų rinkiniu. Kiekvienam jų bus skirta po tris <i>DDR3 </i>operatyviosios atminties jungtis. Kompanija taip pat įdiegė vieną <i>PCI Express X16</i>, du <i>PCI Express x8 </i>ir net keturiolika <i>SATA </i>įėjimų. </p>
<p><img src="http://akuba.technews.lt/Asus_Z8NA-D6.jpg" /></p>
<p>Nors ir tokią sistemą būtų galima vadinti <i>Skulltrail </i>platforma, greičiausiai didžiausio susidomėjimo ji sulauks iš klientų ieškančių produkto nedideliam serveriui. Kaina ir pasirodymas kol kas nėra aiškūs, tačiau visa informacija turėtų pasirodyti maždaug tuo pačiu metu, kai bus pristatyti <i>Xeon 5500</i> procesoriai, t.y. kovo 28 d.<br /></p>
