---
layout: post
status: publish
published: true
title: "„OCZ ARC 100“: mohikano sugrįžimas į vartotojams patraukliausią SSD segmentą"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8340
wordpress_url: http://localhost/site/new/ocz_arc_100_mohikano_sugrizimas_i_vartotojams_patraukliausia_ssd_segmenta/
date: '2014-11-17 17:42:32 +0200'
date_gmt: '2014-11-17 17:42:32 +0200'
categories:
- Duomenų kaupikliai
- Apžvalgos
---
<p>Nereikėtų labai stebėtis, kad rekomenduojamos europinės „OCZ“ (arba kitaip „OCZ Storage Solutions“) SSD kaupiklių kainos ne visai sutampa su egzistuojančiomis mūsų šalyje. Ilgą laiką „Vector 150“ serijos kainos Lietuvoje net nebuvo panašios į tas, kurios vyravo vakarų Europoje. „Suartėjimui“ prireikė daug laiko, kol galiausiai praėjusį mėnesį „Vector 150“ kaupiklių kainos drastiškai sumažėjo. Laimei, toks neatitikimas neįvyko su naujausia ARC 100 serija, kuri labiausiai taikytina į taupančius vartotojus. Lietuvos rinka staigiai adaptavosi prie oficialaus ARC 100 serijos kainų sumažinimo, taip sudarant idealias sąlygas mažiausios talpos (120 GB) modeliui tapti vienu pigiausių tarp visų MLC atmintį naudojančių SSD. Tačiau ARC 100 serija išsiskiria ne tik savo kaina, bet ir nauja „ShieldPlus“ garantinio aptarnavimo politika, apie kurią, be abejonės, taip pat papasakosime.</p>
<p style="text-align: center;"><img style="width: 520px; height: 376px;" src="http://technews.lt/userfiles/arc100logo.png" alt="" /></p>
<p><strong>Pakuotė ir komplektacija</strong></p>
<p>Ant melsvos spalvos įpakavimo priekinės pusės pavaizduotas pats ARC 100 SSD kaupiklis, o dešiniajame apatiniame kampe užklijuotas lipdukas, nurodantis produkto talpą. Ant nugarinės dėžutės pusės „OCZ“ sukūrė lentelę, kurioje pažymėjo tokią informaciją, kaip naudojamos atminties tipas, korpuso aukštis ar suteikiamas garantinis periodas.</p>
<p style="text-align: center;"><a href="http://technews.lt/userfiles/SAM_2762.jpg"><img style="width: 232px; height: 155px;" src="http://technews.lt/userfiles/SAM_2762.jpg" alt="" /></a><a href="http://technews.lt/userfiles/SAM_2763.jpg"><img style="width: 232px; height: 155px;" src="http://technews.lt/userfiles/SAM_2763.jpg" alt="" /></a></p>
<p>„OCZ“ nusprendė nepridėti „Acronis True Image“ programinės įrangos, leidžiančios klonuoti HDD esančius duomenis į SSD, o taip pat ir 3,5" dėklo. Visgi atskira plastmasine dėžute nuo pažeidimų saugomam ARC 100 SSD kaupikliui priklauso parsisiunčiama „OCZ Toolbox“ programinė įranga, kuri leidžia iššaukti TRIM komandą, atnaujinti programinį kodą ar atlikti „secure erase“ trynimą, grąžinantį SSD į pirminę spartos būseną.</p>
<p style="text-align: center;"><a href="http://technews.lt/userfiles/SAM_2764.jpg"><img style="width: 464px; height: 309px;" src="http://technews.lt/userfiles/SAM_2764.jpg" alt="" /></a></p>
<p>&nbsp;</p>
<p><strong>Žvilgsnis į produktą ir jo specifikacijas </strong></p>
<p>ARC 100 iš „Vector 150“ pasisavino tą patį solidų 7 mm aukščio korpusą, kurio svoris viršyja 100 gramų. Galbūt tai nėra optimalus svoris nešiojamam kompiuteriui, bet bent rankose ARC 100 jaučiasi tikrai solidžiai.</p>
<p style="text-align: center;"><a href="http://technews.lt/userfiles/SAM_2765.jpg"><img style="width: 232px; height: 155px;" src="http://technews.lt/userfiles/SAM_2765.jpg" alt="" /></a><a href="http://technews.lt/userfiles/SAM_2766.jpg"><img style="width: 232px; height: 155px;" src="http://technews.lt/userfiles/SAM_2766.jpg" alt="" /></a></p>
<p style="text-align: center;"><a href="http://technews.lt/userfiles/SAM_2767.jpg"><img style="width: 232px; height: 155px;" src="http://technews.lt/userfiles/SAM_2767.jpg" alt="" /></a><a href="http://technews.lt/userfiles/SAM_2768.jpg"><img style="width: 232px; height: 155px;" src="http://technews.lt/userfiles/SAM_2768.jpg" alt="" /></a></p>
<p>ARC 100 serijos SSD kaupikliai naudoja „Barefoot 3 M10“ valdiklį, kuris nuo M00 (sutinkamo „Vector 150“) skiriasi tik taktinio dažnio išraiška. Jis sumažintas nuo 397 MHz iki 352 MHz. Visa likusi valdiklio struktūra lieka nepakitusi. Ant PCB sumontuota 19 nm litografijos „Toshiba“ MLC atmintis, kuri gavo A19 žymėjimą. Tai yra patobulinta antros kartos MLC atmintis, kuri pasižymi mažesniais tarpais tarp atskirų šerdžių. Į NAND lustą vis dar integruojamos dvi šerdys po 8 GB, tačiau nesunku suprasti, kad „Toshiba“ gauna galimybę sutalpinti daugiau šerdžių į vieną silicio plokštelę. 120 GB „OCZ ARC 100“ modelis iš viso turi aštuonis NAND lustus ir 512 MB DDR3-1333 „Micron“ spartinančiosios atminties, išdėstytos abipus PCB. ARC 100 netapo pirmuoju produktu, kuriame būtų panaudoti nuo informacijos dingimo netikėto išsijungimo atveju apsaugantys kondensatoriai.</p>
<p style="text-align: center;"><a href="http://technews.lt/userfiles/SAM_2772.jpg"><img style="width: 232px; height: 155px;" src="http://technews.lt/userfiles/SAM_2772.jpg" alt="" /></a><a href="http://technews.lt/userfiles/SAM_2769.jpg"><img style="width: 232px; height: 155px;" src="http://technews.lt/userfiles/SAM_2769.jpg" alt="" /></a></p>
<p style="text-align: center;"><a href="http://technews.lt/userfiles/SAM_2774.jpg"><img style="width: 232px; height: 155px;" src="http://technews.lt/userfiles/SAM_2774.jpg" alt="" /></a><a href="http://technews.lt/userfiles/SAM_2780.jpg"><img style="width: 232px; height: 155px;" src="http://technews.lt/userfiles/SAM_2780.jpg" alt="" /></a></p>
<p>Į ARC 100 integruotas „Barefoot 3 M10“ valdiklis aparatiniu lygmeniu palaiko AES-256 bit šifravimą, tačiau TCG Opal šifravimas tarp specifikacijų nėra minimas. Tas pats ištinka ir „DevSleep“ režimo palaikymą.</p>
<p style="text-align: center;"><img style="width: 509px; height: 218px;" src="http://technews.lt/userfiles/arc100120gbspecs.png" alt="" /></p>
<p>Ant popieriaus vos 120 GB talpos ARC 100 versija atrodo pakankamai sparčiai. Maksimalus linijinis nuskaitymas siekia 475 MB/s, rašymas – 395 MB/s. Atsitiktinių 4K blokų nuskaitymo sparta siekia 75 000 IOPS, kai rašymo sparta truputėlį didesnė (80 000 IOPS). Nereikėtų pamiršti, kad tokius skaičius aštuonių kanalų „Barefoot 3“ valdiklis sugeba pasiekti tik padidinus užklausų skaičių, pvz iki 32.</p>
<p>Turinčio vietos atidėjiniams ir susidėvėjusioms celėms ARC 100 pasižymi beveik 22 TB (21 900 GB) siekiančia ištverme. Kiekvieną dieną ištisus tris metus, kuomet galioja garantija, leidžiama įrašyti po 20 GB duomenų.</p>
<p>&nbsp;</p>
<p><strong>Testavimas </strong></p>
<p style="text-align: justify;">Testavimas buvo atliekamas jungiant ARC 100 prie vieno iš „Gigabyte MA-990XA-UD3“ pagrindinės plokštės SATA III 6 Gb/s lizdų. SATA AHCI tvarkyklės – AMD 1.2.1.331. Norėdami objektyviau įvertinti  SSD spartą, testavimui parinkome ne tik sintetinių, bet ir realesnę SSD spartą atspindinčių testų rinkinį. „CrystalDiskMark“ ir „FutureMark PCMark 7“ testai buvo atlikti SSD diskams esant šviežios būsenos, o likusieji testai buvo atlikti kaupikliams perėjus į labiau nusistovėjusią būseną. Ji buvo pasiekta pilnai pripildžius kaupiklius duomenimis ir juos ištrynus esant aktyviai TRIM funkcijai. Testavimo metodika nėra ideali ir atspindi daugmaž tokią situaciją: SSD yra sisteminis diskas (OS užima &lt; 15 % SSD talpos), kuris buvo užpildytas duomenimis (žaidimais, sunkiasvorėmis programomis) ir tuomet nutarta kaupiklį išvalyti. Informacija buvo ištrinta ir palikta tik operacinė sistema. Realaus naudojimosi testai kartojami du kartus ir išvedamas vidurkis. Po kievieno testo kompiuteris perkraunamas, siekiant išvengti bet kokio galimo informacijos įsiminimo (angl. caching).</p>
<ul>
<li><strong>Procesorius:</strong> AMD Phenom II X4 955 BE @4.263GHz (203x21) 1.504v/ CPU NB @ 2.842GHz 1.325v</li>
<li><strong>Pagrindinė plokštė: </strong>Gigabyte GA-990XA-UD3 (F12)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Kietasis diskas </strong></li>
<li><strong>WD RE3 </strong>(1 TB / 7200 RPM / SATA II)</li>
<li><strong>SSD kaupikliai: </strong></li>
</ul>
<ol>
<li>Corsair Force LS 240 GB (FW S8FM06.5) read 560 MB/s, 50 000 IOPS / write 535 MB/s, 62 000 IOPS;</li>
<li>Kingston KC300 240 GB (FW 507KC4), read 525 MB/s, 84 000 IOPS / write 500 MB/s, 52 000 IOPS;</li>
<li>OCZ Vector 150 240 GB (FW 1.2), read 550 MB/s, 90 000 IOPS / write 530 MB/s, 95 000 IOPS;</li>
<li>OCZ Vector 150 120 GB (FW 1.2), read 550 MB/s, 80 000 IOPS / write 450 MB/s, 95 000 IOPS;</li>
<li>OCZ ARC 100 120 GB (FW 1.0), read 475 MB/s, 75 000 IOPS / write 395 MB/s, 80 000 IOPS;</li>
<li>Transcend SSD370 256 GB (FW 20140516); read 570 MB/s, 75 000 IOPS / write 310 MB/s, 75 000 IOPS</li>
</ol>
<p>&nbsp;</p>
<p><strong>Rezultatai</strong></p>
<p>„ATTO“ v2.47 – sintetinis testas, naudojantis spūdžius duomenis, kurio pagalba nustatomi visų „SandForce“ valdiklį turinčių SSD linijinė įrašymo/nuskaitymo sparta, o gauti rezultatai panaudojami kaip oficialūs maksimalūs greičiai.</p>
<p style="text-align: center;"><img style="width: 477px; height: 612px;" src="http://technews.lt/userfiles/ARC100atto.png" alt="" /></p>
<p>ARC 100 linijinė sparta „ATTO“ teste nedidėja nuosekliai. Gamintojo nurodomas maksimalus skaitymo greitis (475 MB/s) viršyjamas dar dirbant su 256 KB duomenimis (491 MB/s). Maksimalus rašymo greitis taip pat pasiekiamas su 256 KB duomenimis ir siekia 408 MB/s, kai gamintojas nurodo tik 395 MB/s spartą.</p>
<p>„HDTunePro“ v 5.00 - kur kas realesnius linijinius greičius parodantis testas, tikrinantis visą SSD paviršių ir eliminuojantis proveržinę spartą.</p>
<p style="text-align: center;"><img style="width: 520px; height: 456px;" src="http://technews.lt/userfiles/ARC100read.png" alt="" /></p>
<p style="text-align: center;"><img style="width: 516px; height: 288px;" src="http://technews.lt/userfiles/arc100120gbhdtuneread.png" alt="" /></p>
<p>Įtraukus į „HDTunePro“ lentelę ARC 100 rezultatus „Transcend SSD370“ išlieka nenuginčyjamu skaitymo lyderiu. Čia visi trys „OCZ“ SSD kaupikliai nesijaučia itin patogiai ir ARC 100 pabaigia testą iškart už „Vector 150“ šeimos narių.</p>
<p style="text-align: center;"><img style="width: 520px; height: 456px;" src="http://technews.lt/userfiles/ARC100write.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbhdtunewrite.png" alt="" /></p>
<p>Įrašant duomenis ARC 100 elgiasi labai nepastoviai, greitis tai padidėja, tai sumažėja. Toks elgesys nestebina, kažką panašaus jau teko matyti testuojant 480 GB talpos „Crucial M500“. Nei jam, nei ARC 100 tai nepadeda teste pasirodyti sėkmingai: „OCZ“ naujienos užfiksuota minimali reikšmė yra mažiausia (115,1 MB/s), o išvedus vidurkį į priekį praleidžiamas ant popieriaus mažesnį linijinį greitį pasiekiantis „Transcend SSD370“. Visgi silpniausiai pasirodė ne ARC 100, o 120 GB talpos „Vector 150“.</p>
<p>„CrystalDiskMark“ (CDM) v 3.0.1c – sintetinis testas, fiksuojantis tiek linijinę, tiek atsitiktinę skaitymo/rašymo spartą. Testavimo įrankis geba dirbti tiek su spūdžiais, tiek ir su ne spūdžiais duomenimis.</p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbCMD(1).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbCMD(2).png" alt="" /></p>
<p>„CrystalDiskMark“ testo metu ARC 100 lieka toli nuo 485 MB/s linijinio skaitymo ir negali nieko priešpastatyti milžiniškus greičius parodžiusiam „Transcend SSD370“. Natūralu, kad nusileidžiama ir „OCZ“ flagmanų serijai priklausančiam 120 GB talpos „Vector 150“. Žiūrint į linijinę įrašymo spartą su beveik 389 MB/s ARC 100 yra kur kas arčiau gamintojo nurodomų skaičių (395 MB/s). „Vector 150“ nebepabėga taip toli, o didesnės talpos SSD370 priverčiamas kapituliuoti su beveik 80 MB/s deficitu.</p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbCMD(3).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbCMD(4).png" alt="" /></p>
<p>4K blokų skaitymo sparta tarp SSD370 ir ARC 100 beveik identiška skirtumui nesiekiant nė 1 MB/s. Šiek tiek keista, kad ARC 100 čia pasirodo geriau už abu „Vector 150“ serijos SSD kaupiklius. ARC 100 pranašumas siekia 2,5 – 3 MB/s. Tuo tarpu 4K blokus visi trys „OCZ“ ženklą turintys SSD kaupiliai įrašo praktiškai identišku greičiu. „Transcend SSD370“ nuo ARC 100 atsilieka ~10 MB/s (88 MB/s  vs 98 MB/s)</p>
<p style="text-align: center;"><img style="width: 516px; height: 288px;" src="http://technews.lt/userfiles/arc100120gbCMD(5).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbCMD(6).png" alt="" /></p>
<p>Padidinus užklausų skaičių ARC 100 jau jaučiasi stipriau matuojant linijinio skaitymo spartą – gerokai lenkiamas ne tik SSD370, bet nedidelė persvara (~7 MB/s) išvystoma ir prieš mažesnįjį „Vector 150“. Rašant duomenis ARC 100 toliau išlaiko saugią distanciją prieš SSD370 ir susumavus rezultatus, pasiektus tiek su spūdžiais, tiek su nespūdžiais duomenimis, nusileidžia tik 240 GB talpos „Vector 150“.</p>
<p>Sekantis testas leidžia susidaryti vaizdą, kaip veikia ypač svarbi TRIM funkcija, atstatanti SSD kaupiklio spartą po jo užpildymo. Visi SSD kaupikliai pilnai užpildomi informacija ir ji ištrinama esant aktyviai TRIM funkcijai. Testuojama tik įrašymo sparta, nes skaitymo sparta po disko užpildymo ir ištrynimo lieka nepakitusi.</p>
<p style="text-align: center;"><img style="width: 518px; height: 288px;" src="http://technews.lt/userfiles/arc100120gbTRIM(1).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbTRIM(2).png" alt="" /></p>
<p style="text-align: center;"><img style="width: 517px; height: 289px;" src="http://technews.lt/userfiles/arc100120gbTRIM(3).png" alt="" /></p>
<p>Trumpai - jokių priekaištų TRIM veikimui.</p>
<p>„Futuremark PCMark 7“ – daugiau realią SSD spartą reprezentuojantis įrankis, parodantis ne tik bendrą informacijos kaupiklio spartą, bet ir jo spartą (MB/s) tam tikrose užduotyse. Disko kreipties komandos vykdomos ne ištisiniu, bet kartkartėmis nutrūkstančiu srautu, dėl vis „išlendančio“ duomenų apdorojimo.</p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbpcmark7(1).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbpcmark7(2).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbpcmark7(3).png" alt="" /></p>
<p style="text-align: center;"><img style="width: 517px; height: 289px;" src="http://technews.lt/userfiles/arc100120gbpcmark7(4).png" alt="" /></p>
<p style="text-align: center;"><img style="width: 518px; height: 289px;" src="http://technews.lt/userfiles/arc100120gbpcmark7(5).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbpcmark7(6).png" alt="" /></p>
<p style="text-align: center;"><img style="width: 518px; height: 289px;" src="http://technews.lt/userfiles/arc100120gbpcmark7(7).png" alt="" /></p>
<p style="text-align: center;"><img style="width: 517px; height: 287px;" src="http://technews.lt/userfiles/arc100120gbpcmark7(8).png" alt="" /></p>
<p>ARC 100 įveikia tik 240 GB talpos „Corsair Force LS“, tačiau nereikia pamiršti, kad ARC 100 talpa viso labo tik 120 GB. Didesnį skaičių nei 5190 taškų labiausiai sutrugdo pasiekti „starting applications“ sub-testas. 120 GB talpos „Vector 150“ (5343 taškai) liko gana toli priekyje.</p>
<p>Toliau pasižiūrėsime, kaip abiems kaupikliams sekasi susitvarkyti su kasdieninėmis užduotimis. Pasirinkome 8,16 GB talpos papkę, talpinančią beveik 1300 ivairaus dydžio failų (1 KB – 250 MB) ir praskenavome ją su „Bitdefender Total Security 2011“ antivirusine programa. Vėliau tas pats skirsnis, pasitelkus į pagalbą „Microsoft RichCopy“ kopijavimo įrankį, buvo iškeltas iš vienos direktorijos į kitą, arba tiesiog dubliuojamas. 3.47 GB ISO failo kopijavimas vyko įprastiniu būdu.</p>
<p style="text-align: center;"><img style="width: 519px; height: 290px;" src="http://technews.lt/userfiles/arc100120gbrw(1).png" alt="" /></p>
<p style="text-align: center;"><img style="width: 517px; height: 289px;" src="http://technews.lt/userfiles/arc100120gbrw(2).png" alt="" /></p>
<p style="text-align: center;"><img style="width: 517px; height: 287px;" src="http://technews.lt/userfiles/arc100120gbrw(3).png" alt="" /></p>
<p>Tikrinant duomenis su antivirusine programa ARC 100 užtrunka kone ilgiausiai, tačiau kituose dviejuose, jau rašymo pajėgumų reikalaujančiuose scenarijuose, lieka tik už „Vector 150“ SSD kaupiklių nugarų.</p>
<p>Itin dažna namų kompiuteriuose naudojama užduotis – išarchyvavimas, todėl šiai užduočiai parinkome 8,66 GB sveriantį archyvą, kuriame tilpo beveik 5000 failų ( dydis 1 KB – 350 MB). Nepamiršome ir archyvavimo užduoties. SSD kaupikliai turėjo sukurti 391 MB archyvą.</p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbrw(4).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbrw(5).png" alt="" /></p>
<p>Išarchyvuojant duomenis skirtumai tarp laikų didesni. Čia ARC 100 nesitaiko į lyderius - keuriomis sekundėmis aplenkiamas tik SSD370 ir aišku flegmatiškas WD mechaninis diskas.</p>
<p>„Dragon Age 2“ bei „Crysis 2“ žaidimų diegimas, atnaujinimas, krovimas.</p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbrw(6).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbrw(7).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbrw(9).png" alt="" /></p>
<p>Prieš pakliūdamas į „duobę“ (QD=3), ARC 100 rodo didesnę IOPS skaitymo spartą už abu „Vector 150“ ir niekuo nenusileidžia SSD370 SSD kaupikliui. Kai užklausų skaičius siekia 2 ir yra būdingas realaus naudojimo metu pasireiškiantiems skaičiams, ARC 100 net tampa vienvaldžiu lyderiu (14 231 IOPS). Išbridęs iš „duobės“ ARC 100 toliau lieka priekyje „Vector 150„ ir nežymiai nusileidžia tik didesnės talpos „Corsair Force LS“ bei „Transcend SSD370“.</p>
<p style="text-align: center;"><img style="width: 517px; height: 389px;" src="http://technews.lt/userfiles/arc100120gbIOPSread.png" alt="" /></p>
<p>Esant mažiausiems užklausų skaičiams (QD=1, QD=2) ARC 100 nusileidžia tik kitiems dviems apžvalgoje dalyvaujanties „OCZ“ SSD kaupikliams. Kai QD=6 ARC 100 IOPS rašymo sparta sumažėja nuo ~52 800 iki ~47 800 IOPS, į priekį praleidžiant SSD370, kuris iki tol buvo už „OCZ“ nugaros. 120 GB talpos „Vector 150“ praktiškai visą laiką išliko preikyje ARC 100, išimtimi tampant tik situacijai, kai užklausų skaičius siekė 3.</p>
<p style="text-align: center;"><img style="width: 518px; height: 389px;" src="http://technews.lt/userfiles/arc100120gbIOPSwrite.png" alt="" /></p>
<p>Pritaikius kombinuotą 4K blokų skaitymo/rašymo scenarijų ARC 100 prieš „Vector 150“ šeimą lyderiaują tik kai QD=1. Su užklausų skaičiaus didinimu didėjo ne tik „Vector 150“, bet ir SSD370 pranašumas, kuris labiausiai išaugo kai QD reikšmė buvo lygi 4-iem ir siekė kiek daugiau nei 7000 IOPS.</p>
<p style="text-align: center;"><img style="width: 518px; height: 389px;" src="http://technews.lt/userfiles/arc100120gbIOPSmixed.png" alt="" /></p>
<p>Vienu svarbiausių SSD spartos rodiklių yra gaišties laikai, kurie nusako kaupiklio reakciją ir tuo pačiu greitumą naudojimosi metu. Gaišties laikai matuojami užklausų skaičiui esant 1-am (QD1). Kuo mažesni gaišties laikai, tuo SSD kaupiklis greičiau pasiekia ar įrašo vartotojui reikiamą informaciją, tačiau nereikia pamiršti, kad vidutinis gaišties laikas negali būti didesnis už maksimalų, tai indikuotų potencialią valdiklio problemą.</p>
<p style="text-align: center;"><img style="width: 517px; height: 290px;" src="http://technews.lt/userfiles/arc100120gbmaxlatency.png" alt="" /></p>
<p>Pradėkime nuo maksimalių gaišties laikų. Kaip visuomet šie matavimai kartojami po tris kartus ir po pirmojo karto, pamatę 505 ms siekantį maksimalų gaišties laiką rašant, pagalvojome, kad įsivėlė klaida. Dėja. Antru kartu užfiksavome 508 ms, trečiu – 507 ms. Maksimalus rašymo gaišties laikas jau buvo normalus ir konkurencingas kitiems užfiksuotiems rezultatams.</p>
<p style="text-align: center;"><img style="width: 517px; height: 288px;" src="http://technews.lt/userfiles/arc100120gbavglatency.png" alt="" /></p>
<p>ARC 100 laimei milžiniškas įrašymo vėlinimas neigiamai nepaveikė bendro 4K blokų rašymo. Vidutinė 0,042 ms siekianti gaištis buvo viena mažiausių tarp visų dalyvių ir visiškai prilygo lyderiaujančiai „Vector 150“ šeimai. Vidutinė skaitymo gaišties vertė (0.144 ms) taip pat buvo verta aukščiausių įvertinimų.</p>
<p>Galiausiai turime SSD kaupiklio konsistensiškumo diagnostiką, kuri atliekama daugiau nei penkias valandas nuosekliai pildant SSD kaupiklį 4K duomenimis (QD=32). Penkių minučių intervalais matuojama 4K blokų rašymo sparta ir vidutinė gaištis. Paprastai duomenimis SSD kaupikliai yra pildomi visas 12 valandų, tačiau net ir pusės laiko pakanka, kad SSD praktiškai pilnai pereitų į nusistovėjusią (angl. steady) būseną. Kadangi naujasis testas reikalauja ypač daug žmogiškų resursų, kol kas pateiksime tik ARC 100 išmatuotą spartą, o vėliau stengsimės sudaryti nedidelę duombazę.</p>
<p style="text-align: center;"><img style="width: 520px; height: 291px;" src="http://technews.lt/userfiles/arc100120gbconsistencyIOPS(1).png" alt="" /></p>
<p>ARC 100 kelionė žemyn prasideda nuo kiek daugiau nei 60 000 IOPS. Per pirmąjį pusvalandį SSD kaupiklio IOPS sparta sumažėja iki 20 000 IOPS ir toliau mažėja labai iš lėto, kol nukrenta iki 12 800 IOPS. Tai yra šiek tiek daugiau nei oficialiai „OCZ“ nurodomi 12 000 IOPS esant visiškai nusistovėjusiai būsenai.</p>
<p style="text-align: center;"><img style="width: 520px; height: 291px;" src="http://technews.lt/userfiles/arc100120gbconsistencylatency(1).png" alt="" /></p>
<p>Vidutinė rašymo gaištis pradeda kilti nuo 1,06 ms ir per pirmąjį pusvalandį pasiekia 3 ms. Įpusėjus testo trukmei ARC 100 gaištis pradeda belstis į 5 ms duris ir visą likusį laiką daugiau mažiau tokia ir išlieka (4,95 - 5,01 ms).</p>
<p><strong>Išvados</strong></p>
<p>Norėjome ir siekėme ARC 100 apžvalgai gauti 240, o ne 120 GB talpos modelį, nes įsivaizdavome, jog dviejų kišenei labai patrauklių produktų dvikova turėtų būti itin įdomi. Dėja, bet „OCZ“ laisvo 240 GB testavimo pavyzdžio neturėjo ir negalėjo tokio pažadėti ateityje, todėl turėjome tenkintis 120 GB modeliu. Visgi nereikėtų sakyti, kad priimdami mažesnįjį likome prie suskilusios geldos. Didesnės talpos ARC 100 ant popieriaus pasižymi tik kiek didesniu įrašymo greičiu (+35 MB/s), kai skirtumas tarp 128 ir 256 GB „Transcend SSD370“ kaupiklių daug didesnis ir siekia 140 MB/s. Nedrąsiai galime sakyti, kad realiam naudojimui artimose užduotyse (sintetika ir „IOMeter“ sparta neįskaitoma) 120 GB modelis turėtų pasiūlyti tik minimaliai arba nedaug mažesnę spartą už 240 GB ekvivalentą, todėl sąlyginai galima įsivaizduoti, kad mūsų planas pasisekė ir dvikova įvyko.</p>
<p>ARC 100 linijinę skaitymo spartą galima pavadinti pakankamai solidžia, nors ir be „ATTO“ nematėme „OCZ“ skelbiamų 475 MB/s, o „CrystalDiskMark“ ir „HDTunePro“ parodė aiškų „Transcend SSD370“ lyderiavimą. Pabrėžiame, kad lyderiavo 256 GB talpos modelis, o 120 GB ARC 100 nuo vienintelio tokios talpos testuose dalyvavusio „Vector 150“ atsiliko labai nežymiai. Maksimali įrašymo sparta CDM teste pasiekė 388 MB/s ir pranoko SSD370 (310 MB/s), tačiau „HDTunePro“ parodė, kad rašymo sparta buvo labai nepastovi ir vidutinė vertė siekė tik nepilnus 267 MB/s, taip nusileidžiant SSD370, bet pranokstant 120 GB talpos „Vector 150“. Kiek netikėtai nedidelę persvarą ARC 100 išlaikė ir matuojant 4K blokų skaitymo spartą.</p>
<p>IOPS spartos matavimuose ARC 100 neparodė jokių rekordų, bet pasirodė solidžiai. 4K blokų IOPS skaitymo sparta neprilygo super greitam šioje užduotyje „Transcend SSD370“, tačiau ARC 100 daugeliu atvejų turėjo pranašumą prieš brangesnę „Vector 150“ šeimą. Perėjus prie rašymo, ir įvertinus bendrai, ARC 100 pranoko SSD370 (bet ne taip žymiai kaip pastarasis tai padarė skaitant) ir daugiau mažiau nusileido tik abiejų talpų „Vector 150“ SSD kaupikliams. Parinkus kombinuotą apkrovą SSD370 vėl aiškiai išėjo į priekį, o atsilikimas nuo „Vector 150“ buvo didesnis nei prieš tai.</p>
<p>Be jokių abejonių daugiausiai nerimo sukėlė aukščiausios kategorijos cunamiui prilygęs maksimalus gaišties laikas rašant 4K blokus. Ankstesni antirekordai siekė ~20 ms, todėl „OCZ“ privalo atkreipti dėmesį į &gt;500 ms užfiksuotą vėlinimą, kuris, viliamės, bus apčiuopiamai sumažintas būsimų programinių kodų. Laimei, SSD pasaulyje milžiniškos 500 ms yra tik spontaninis reiškinys, kuris visiškai nepaveikė vidutinių gaišties verčių. ARC 100 parodė vienus mažiausių tiek skaitymo, tiek rašymo laikus, skaitant nusileisdamas tik SSD370, o rašant tik 240 GB talpos „Vector 150“.</p>
<p>Keturiuose iš devynių realaus naudojimo scenarijų ARC 100 pasirodė identiškai su SSD370, vienoje užduotyje nusileido ir keturis kartus apčiuopiamiau pranoko 256 GB talpos konkurentą. Toks rezultatas dėsningas, mat SSD370 dėka ypač spartaus skaitymo liko nesumuštas skenuojant antivirusine programa, o ARC 100 pasirodė geriau ten, kur reikėjo didesnio įrašymo pajėgumo, pavyzdžiui diegiant žaidimus, kopijuojant ar išarchyvuojant duomenis.</p>
<p>Dėl laiko stokos ARC 100 negavo varžovų naujai parengtame konsistensiškumo teste, tačiau „OCZ“ ypač kreipia dėmesį į šį aspektą ir jos produktai čia dažniausiai dominuoja. Konsistensiškumas yra sugretinamas su visiškai nusistovėjusia SSD būsena ir laikomas vienu svarbesnių sudėtinių SSD testavimo dalių, tačiau kiek tai atspindi realią naudojimo situaciją, kai dažniausiai namų vartotojų sistemose SSD būna apkrauti daug mažiau, lieka atviru diskutuotinu klausimu. Galime pasidžiaugti, kad IOPS sparta šioje SSD būsenoje net šiek tiek viršyjo oficialius „OCZ“ skaičius.</p>
<p>Senajai „OCZ“ sugriuvus ir dėl produkciją kamavusio pernelyg didelio gedimų skaičiaus, OCZ 100 serijai taiko trijų metų garantinį aptarnavimą. Žinoma, tai nėra įspūdingas laikotarpis palyginus su „Samsung 850 Pro“ dešimties metų priežiūra, tačiau žemesnės klasės SSD kaupikliams, jei neklystame, kol kas niekas nepasiūlė daugiau. „Transcend SSD370“ nešasi tuos pačius tris metus, bet papildomą vertę „OCZ“ pusei prideda technikos padalinio sugalvota naujiena – „ShieldPlus“. Tai nėra ta situacija, kai per 30 dienų spėtas užregistruoti produktas įgauna papildomų garantinių metų, tačiau „OCZ“ įsipareigoja išsiųsti pakaitalinį produktą nereikalaudama jokių įsigyjimo dokumentų ir sugedusį pasiima apmokėdama siuntimo kaštus pati. Gal tai nėra labai aktuali žinia perkantiems iš vietos parduotuvių, bet besinaudojantiems užsienio parduotuvėmis ar perkantiems iš antrų rankų tai įgauna vertę. Šioje sferoje vienintelis lygiavertės talpos 128 GB „Transcend“ koziris – daug didesnė ištvermė, kuri tos paties trukmės garantinio aptarnavimo laikotarpiu siekia ne 22, o 150 TB.</p>
<p>Pastebėjome, kad „OCZ“ tarptautiniuose portaluose save pristato kaip daugiausiai apdovanojimų susišlavusį SSD kaupiklių gamintoją. Galima prisiminti kada ir kokiomis sąlygomis tie apdovanojimai buvo surinkti bei tuos apdovanojimus savotiškai užginčyti, bet sunku paneigti, kad ARC 100 yra pakankamai solidus visose srityse, labiausiai nešiojamų kompiuterių ir „Windows 8“ savininkams turbūt kliūnant tik „DevSleep“ režimo nebuvimui ir milžiniškam maksimaliam rašymo vėlinimui. Džiugu, kad „Toshiba“ dalimi tapusi „OCZ“ pakeitė savo mąstymą ir daro rimtą žingsnį į ten, kur generuojamos didelės pajamos. Žinoma, tai „value - mainstream“ vartotojų segmentas, kurio kainų dugne ARC 100 yra ketvirtas - penktas pagal pigumą, praleisdamas tik SSD370, „Crucial M500“ bei SF-2281 valdiklį naudojančius „A-DATA SP900“ bei „Kingston HyperX Fury“. Prisiminus SF-2281 silpnąsias puses bei skurdžius SSD370 ir M500 linijinius įrašymo greičius su prastesne deklaruojama IOPS sparta, ateityje tik bręsti turintis ARC 100 atrodo vertas <a href="http://www.skytech.lt/search.php?keywords=OCZ+ARC+100&amp;x=0&amp;y=0&amp;search_in_description=0"><em>keletos papildomų litų</em></a>.</p>
<p style="text-align: center;"><img style="width: 200px; height: 200px;" src="http://technews.lt/userfiles/phantom630award_vectorized.png" alt="" /></p>
