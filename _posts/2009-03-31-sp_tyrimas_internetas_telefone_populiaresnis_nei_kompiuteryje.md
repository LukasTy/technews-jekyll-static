---
layout: post
status: publish
published: true
title: "(SP) Tyrimas: internetas telefone populiaresnis nei kompiuteryje"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3354
wordpress_url: http://localhost/site/new/sp_tyrimas_internetas_telefone_populiaresnis_nei_kompiuteryje/
date: '2009-03-31 18:24:12 +0300'
date_gmt: '2009-03-31 18:24:12 +0300'
categories:
- Naujienos
---
<div class="imgright"><img src="http://tbn1.google.com/images?q=tbn:u-j54-EOYKHCpM:http://www.coolgadgets.org/Mar08/lg_touch_screen_%2520web_phone.jpg" border="1" /></div>
<p>Pasaulyje populiarėjant mobiliųjų telefonų programoms, keičiasi vartotojų įpročiai, rodo portale GetJar atlikta apklausa. Jos rezultatai byloja, kad vis daugiau europiečių po internetą dažniau naršo telefonu nei kompiuteriu. </p>
<p>Tyrimas atskleidė, kad mobilusis telefonas tampa pirminiu naujienų šaltiniu, o pažengę vartotojai užuot skambinę su artimaisiais bendrauja per mobiliuosius socialinius tinklus. </p>
<p>„Naudojimasis mobiliosiomis programomis jau peraugo į masinį reiškinį. Jas naudoja ne tik išmaniųjų telefonų savininkai išsivysčiusiose šalyse, bet ir paprastus telefonus turintys vartotojai mažiau pažengusiose valstybėse. Itin imli šioms naujovėms jaunoji karta“, - sakė „GetJar“ įkūrėjas ir vadovas lietuvis Ilja Laurs. </p>
<p>Didžiausiame mobiliųjų programų portale „GetJar“ šį mėnesį apklausta apie 2 tūkst. Europos vartotojų, kurie intensyviai naudojasi mobiliosiomis programomis. Surinkti duomenys liudija, kad daugiau nei 70 proc. iš jų naršymui po internetą dažniau naudoja mobilųjį telefoną nei kompiuterį. Dažniausiai telefonu po internetą naršoma keliaujant viešuoju transportu (43 proc. atsakiusiųjų), prieš einant miegoti (17 proc.) bei kitu metu, kai „nėra ką veikti“ (14 proc.). </p>
<p>Kaip rodo tyrimas, populiarėjančios mobiliosios socialinių bendruomenių programos – „Nimbuzz“, „eBuddy“, „mig33” ar kitos – vartotojams atstoja poreikį skambinti artimiesiems. Su jais vis daugiau bendraujama per mobiliąsias programas. Šią tendenciją atspindi faktas, kad elektroninio pašto ir susirašinėjimo greitosiomis žinutėmis programos yra dažniausiai naudojamos (jas kaip reikalingiausias įvardijo 25 proc. respondentų) ir lenkia mobiliuosius žaidimus (24 proc.) bei įvairias muzikos programas (14 proc.). </p>
<p>Apklausos rezultatų analizė taip pat parodė, kad mobilusis telefonas tampa pirminiu naujienų šaltiniu, tokiu pat svarbiu kaip laikraščiai ar televizija. Net 49 proc. apklaustųjų teigė, kad jie naujienas sužino per savo mobilųjį telefoną.</p>
<p>„Matant tokius tyrimo rezultatus nenuostabu, kad vien iš „GetJar“ kas mėnesį vartotojai mobiliąsias programas parsisiunčia daugiau nei 30 milijonų kartų. Ir šis skaičius sparčiai auga“, - sakė I. Laurs.</p>
<p>„GetJar“ atliktas tyrimas – tai kiekybinė vartotojų apklausa. Jos metu surinkta 15 tūkst. anketų iš vartotojų visame pasaulyje. Apie 2 tūkst. iš jų – europiečių.<br /></p>
