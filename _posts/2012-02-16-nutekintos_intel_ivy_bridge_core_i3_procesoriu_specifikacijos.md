---
layout: post
status: publish
published: true
title: Nutekintos Intel Ivy Bridge Core i3 procesorių specifikacijos
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6366
wordpress_url: http://localhost/site/new/nutekintos_intel_ivy_bridge_core_i3_procesoriu_specifikacijos/
date: '2012-02-16 13:30:04 +0200'
date_gmt: '2012-02-16 13:30:04 +0200'
categories:
- Naujienos
---
<p>
<br />IT portalo <a class="ns" href="http://detail.zol.com.cn/picture_index_803/index8028953.shtml">Zol.com.cn</a> nutekinti „Intel“ dokumentai atskleidžia, jog įmonė ruošia penkis „Ivy Bridge“ mikroarchitektūra grįstus, „Core i3“ šeimos procesorius, iš kurių du pasižymės itin mažomis elektros sąnaudomis. Visi penki lustai turės po du branduolius, taip pat palaikys „Intel HyperThreading“ technologiją.</p>
<p>Sparčiausias šios šeimos atstovas bus „Core i3-3240“ procesorius, kuris dirbs 3,4 GHz taktiniu dažniu, turės 3 MB spartinančios atminties ir palaikys dviejų kanalų DDR3 1600/1333 MHz operatyviąją atmintį. Integruotas „Intel HD Graphics 2500“ posistemis dirbs nominaliu 650 MHz ir maksimaliu dinaminiu 1050 MHz dažniais. </p>
<p>Kitas procesorius, „Intel Core-i3 3225“, darbuosis 3,3 GHz sparta bei palaikys tokį pat kiekį spartinančios atminties. Nors jame bus integruotas aukštesnės klasės „Intel HD Graphics 4000“ posistemis, jo dažniai bus tokie patys kaip ir ankstesniojo CPU modelio – 650/1050 MHz. „Intel Core-i3 3220“ specifikacijos identiškos “Core-i3 3225” modeliui, tik čia bus integruotas „Intel HD Graphics 2500“ grafinis posistemis. Visi šie trys procesoriai turės 55 W išskiriamos šilumos reitingą (angl. TDP).</p>
<p>„Intel“ yra paruošusi ir du itin ekonomiškus, 35 W TDP turinčius modelius: „Core i3-3240T“ ir „Core i3-3220T“. Pastarieji turės po 3 MB atminties, „Intel HD Graphics 2000“ grafinį posistemį, palaikys dviejų kanalų DDR3 1600/1333 MHz operatyviąją atmintį, tačiau tarpusavyje skirsis dažniu – „Core -3-3240T“ dirbs 3 GHz dažniu, o silpnesnis „Core i3-3220T“ – 2,8 GHz taktiniu dažniu.</p>
<p>Skirtingai nei aukštesnės klasės „Core i5“ bei „Core i7“ modelių procesoriai grįsti „Ivy Bridge“ mikroarchitektūra, „Core i3“ nepalaikys PCI-Express 3.0 sąsajos. Tai reiškia, jog sistemoje naudojama, PCI-E 3.0 palaikanti, grafinė plokštė veiks PCI-E 2.0 režimu. „Core i3“ šeimos procesoriai taip pat nepalaikys AES-NI šifravimo, išplėstinės VT-d virtualizacijos bei TXT apsaugos technologijų, praneša <a class="ns" href="http://www.techpowerup.com/160553/Ivy-Bridge-Desktop-Core-i3-Processor-Lineup-Detailed-Lack-PCIe-Gen.-3.0.html">TechPowerUp.com</a></p>
<p><img src="http://technews.lt/upload/112a.jpg" /></p>
<p><img src="http://technews.lt/upload/112b.jpg" /></p>
<p><span class="saltinis">Zol.com.cn iliustracijos.</span><br /></p>
