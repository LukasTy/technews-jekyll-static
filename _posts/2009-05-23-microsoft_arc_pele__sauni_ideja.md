---
layout: post
status: publish
published: true
title: Microsoft Arc pelė - šauni idėja?
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3524
wordpress_url: http://localhost/site/new/microsoft_arc_pele__sauni_ideja/
date: '2009-05-23 18:39:50 +0300'
date_gmt: '2009-05-23 18:39:50 +0300'
categories:
- Multimedia įrenginiai
- Apžvalgos
---
<p>Šiandien į mūsų akiratį pakliuvo dar vienas gaminys iš visiems puikiai, ir dažnai net iki skausmo, dėl operacinių sistemų <i>Windows</i> pažįstamos kompanijos gaminys. Ne, nebūkite naivūs, tai nebus pirmoji oficialios ir galutinės <i>Windows 7</i> versijos apžvalga, o tiesiog neilgas straipsnis apie rinkoje jau kurį laiką esančią, tačiau vis dar pakankamai novatorišką pelę nešiojamiesiems kompiuteriams – <i>Arc</i>. Pavadinimas šiuo atveju nusako pelėno formą – šiandien apžvelgiamas produktas yra beveik taisyklingos arkos formos.</p>
<p>Turbūt viena iš didžiausių problemų nešiojamųjų kompiuterių turėtojams – pelės trūkumas, arba jos nepakankamas funkcionalumas. Man asmeniškai dirbti tik su lietimui jautriu laukeliu yra tiesiog pragaras, o didžioji dalis rinkoje esančių pelių, skirtų nešiojimuisi su savimi, yra tiesiog per mažos mano delnui. Belieka pirkti įprastą pelę staliniam kompiuteriui, tačiau tai sukelia papildomų sunkumų talpinant ją į krepšį. <i>Microsoft Hardware</i> siūlo išeitį – išlankstomą <i>Arc</i>. Apžvalgoje bandysime išsiaiškinti, ar ji prilygs savo kokybe ir funkcionalumu legendiniam išlankstomam <i>Desna</i> dviračiui. :)</p>
<p><b>TURINYS:</b></p>
<p><b>>Apie <i>Microsoft</i></b><br />
<br /><b>>Pakuotė ir komplektacija</b><br />
<br /><b>>Žvilgsnis iš arčiau</b><br />
<br /> <b>>Išvados</b></p>
<p><b>>Apie <i>Microsoft</i></b></p>
<p>Šios korporacijos būstinė yra įsikūrusi Redmonde (Sietlo rytinis priemiestis). Tai didžiausia pasaulyje programinės įrangos gamintoja, 2006 metais kompanijoje dirbo virš 71 000 žmonių. Kompanija <i>Micro-soft </i> (vėliau pakeista į <i>Microsoft</i> įkurta 1975 metais Albukerkėje, Naujosios Meksikos valstijoje, siekiant kurti ir parduoti <i>BASIC </i>kalbos interpretatorių <i>Altair 8800 </i>kompiuteriams. Ją įkūrė Bilas Geitsas (Bill Gates) ir Polas Alenas (Paul Allen), prieš tai kartu turėję kompaniją <i>Traf-O-Data</i>. Šiuo metu <i>Microsoft</i> yra viena didžiausių IT kompanijų pasaulyje. Kompanija specializuojasi daugybėje sričių. Pradedant nuo programinės įrangos ir baigiant pelėmis kompiuteriams. Visgi aparatinės įrangos pelno dalis yra praktiškai mažai pastebima, tačiau tai leidžia kompanijai išlaikyti savo įvaizdį.</p>
<p><b>>Pakuotė ir komplektacija</b></p>
<p>Iš pat pirmo žvilgsnio į pakuotę, į akis krinta pakankamai didelėje erdvėje patalpinta ir iš visų pusių matoma <i>Arc</i> pelė. Virš jos, dar daugybė laisvos vietos ir tai galima vertinti tik kaip būdą atkreipti dėmesį į patį produktą, netaupant medžiagos įpakavimui. Visa pakuotė yra pagaminta iš permatomo ir ganėtinai plono bei lankstaus plastiko, tik apatinėje dalyje esantys kiti pelės veikimui reikalingi komponentai yra paslėpti už popierinės sienelės.</p>
<p><a class="ns" href="http://akuba.technews.lt/MS_ARC/1.jpg">
<div class="imgright"><img src="http://akuba.technews.lt/MS_ARC/mazos/1.jpg" border="1" /></div>
<p></a><a class="ns" href="http://akuba.technews.lt/MS_ARC/2.jpg"><br /><img src="http://akuba.technews.lt/MS_ARC/mazos/2.jpg" /><br /></a></p>
<p>Priekinėje pakuotės dalyje matome graužiko eskizą, kompanijos ir produkto logitipus bei paaiškinimą kirilicos abėcėle, kad tai pelė, o ne koks kitas produktas. Pačioje apačioje randame su gaminiu suderinamų sistemų eilutę. Galinėje įpakavimo dalyje randame <i>Arc</i> aprašymus anglų bei rytų Europos kalbomis, tarp kurių, lietuvių kalbos, deja, nėra. Čia taip pat suteikiama informacijos ir apie tai, kad komplekte rasime ir siųstuvą reikalingą pelės veikimui. Kairiojoje pakuotės dalyje – specifikacijos lenkų ir vengrų kalbomis, o dešiniojoje – sulenktos <i>Arc</i> nuotrauka.</p>
<p><a class="ns" href="http://akuba.technews.lt/MS_ARC/3.jpg">
<div class="imgright"><img src="http://akuba.technews.lt/MS_ARC/mazos/3.jpg" border="1" /></div>
<p></a><a class="ns" href="http://akuba.technews.lt/MS_ARC/4.jpg"><br /><img src="http://akuba.technews.lt/MS_ARC/mazos/4.jpg" /><br /></a></p>
<p>Atsidarę dėžutę ir nuėmę laikiklį, kurio pagalba tvirtai stovėjo mūsų šiandien apžvelgiamas produktas, randame likusį komplektą. <i>Microsoft</i> <i>Arc</i> komplektaciją sudaro pati pelė, keletas lankstinukų visiškai nepatyrusiam vartotojui nupasakojančių apie veikimą, du <i>Duracell AAA</i> tipo elementai bei pelės siųstuvėlis, reikalingi bevielei veiklai. Kompanija nepamiršo ir svarbiausio reikalavimo šio tipo įrenginiui – būti lengvai pernešamam – komplekte radome medžiaginį maišelį, kuris patogiai užsidaro magnetinių juostelių pagalba.</p>
<p><a class="ns" href="http://akuba.technews.lt/MS_ARC/5.jpg">
<div class="imgright"><img src="http://akuba.technews.lt/MS_ARC/mazos/5.jpg" border="1" /></div>
<p></a><a class="ns" href="http://akuba.technews.lt/MS_ARC/6.jpg"><br /><img src="http://akuba.technews.lt/MS_ARC/mazos/6.jpg" /><br /></a></p>
<p><b>>Žvilgsnis iš arčiau</b></p>
<p>Jau ne kartą minėjau, kad <i>Arc</i> yra sulankstoma, o tiksliau tariant, perlenkiama vieną kartą per vietą, esančią šiek tiek arčiau pelės „uodegos“ nuo centro. Pelė yra pagaminta iš plastiko, tačiau pačiuose kraštuose padengta blizgiu juodos spalvos paviršiumi. Centrinė pelės dalis yra šiek tiek šviesesnė ir padengta švelnios gumos paviršiumi, neleidžiančiu suprakaitavusiai rankai slidinėti ir apskritai padarančiu pelės lietimą malonesniu. Už ratuko, dviejų pagrindinių klavišų sudūrime yra įdėta LED lemputė nurodanti informaciją apie bateriją.</p>
<p><a class="ns" href="http://akuba.technews.lt/MS_ARC/7.jpg">
<div class="imgright"><img src="http://akuba.technews.lt/MS_ARC/mazos/7.jpg" border="1" /></div>
<p></a><a class="ns" href="http://akuba.technews.lt/MS_ARC/8.jpg"><br /><img src="http://akuba.technews.lt/MS_ARC/mazos/8.jpg" /><br /></a></p>
<p>Du pagrindiniai pelės mygtukai yra ganėtinai ilgi, todėl juos spaudyti turėtų būti patogu įvairaus ilgio pirštus turintiems žmonėms. Mygtukų spustelėjimas sukelia švelnų ir neerzinantį spragtelėjimą. Pelės ratukas yra patogaus dydžio ir maždaug kas vieną milimetrą turi griovelius, neleidžiančius praslysti pirštams, kai yra verčiami puslapiai. Paspaudus vidurinįjį mygtuką, taip pat išgirstame spragtelėjimą, kuris yra šiek tiek garsesnis nei pagrindinių mygtukų. Visgi, mano nuomone, garso, persukant ratuką, galėtų ir nebūti.</p>
<p><a class="ns" href="http://akuba.technews.lt/MS_ARC/9.jpg">
<div class="imgright"><img src="http://akuba.technews.lt/MS_ARC/mazos/9.jpg" border="1" /></div>
<p></a><a class="ns" href="http://akuba.technews.lt/MS_ARC/10.jpg"><br /><img src="http://akuba.technews.lt/MS_ARC/mazos/10.jpg" /><br /></a></p>
<p>Nors ir pelė iš esmės tinka tiek kairiarankiams, tiek dešiniarankiams, kairėje pusėje kompanija įrengė dar vieną mygtuką, kurio paskirtį galima keisti su pridedama programine įranga. Visgi, šis mygtukas yra patogus tik dešine ranka pelę valdantiems žmonėms. Pelės ilgis siekia 112,78 mm, o plotis – 58,8 mm. Apie aukštį gamintojas duomenų nepateikia, tačiau mūsų nuomone, jis turėtų būti beveik identiškas pelės pločiui. Gamintojas teigia, jo sulankstyta pelė sudaro 60 procentų išlenktos pelės dydžio.</p>
<p><a class="ns" href="http://akuba.technews.lt/MS_ARC/11.jpg">
<div class="imgright"><img src="http://akuba.technews.lt/MS_ARC/mazos/11.jpg" border="1" /></div>
<p></a><a class="ns" href="http://akuba.technews.lt/MS_ARC/12.jpg"><br /><img src="http://akuba.technews.lt/MS_ARC/mazos/12.jpg" /><br /></a></p>
<p>Sulenktos pelės apatinėje pusėje matome du kieta guma, tačiau ne teflonu, padengtus elementus, kurių pagalba pelė turėtų geriau slysti ant įvairių paviršių. Po jais, kiek kairiau – lazerinis sensorius, kuris teoriškai turėtų leisti pelei veikti ant praktiškai visų įmanomų darbinių paviršių. Atlenkus pelę, ji automatiškai įsijungia ir gali veikti, jei siųstuvas yra prijungtas prie kompiuterio USB jungties. Žemiau sensoriaus matome vietą baterijoms, kurioje, kaip jau minėjau veikia <i>AAA</i> tipo elementai.</p>
<p><a class="ns" href="http://akuba.technews.lt/MS_ARC/15.jpg">
<div class="imgright"><img src="http://akuba.technews.lt/MS_ARC/mazos/15.jpg" border="1" /></div>
<p></a><a class="ns" href="http://akuba.technews.lt/MS_ARC/16.jpg"><br /><img src="http://akuba.technews.lt/MS_ARC/mazos/16.jpg" /><br /></a></p>
<p>Apatinėje galinėje pelės dalyje, šiek tiek aukščiau trečiojo pelei slysti padedančio elemento, yra vieta siųstuvui laikyti. Jis šioje padėtyje laikosi magneto pagalba. Pats siųstuvėlis yra labai mažas ir tai turėtų būti patogu nešiojamųjų kompiuterių savininkams, nes jis greičiausiai netrukdys prijungti kitų papildomų įrenginių. Pilkos spalvos siųstuvas veikia 2,4 GHz dažniu ir turėtų leisti pelei nutolti maždaug 9,14 m. Mūsų bandymais šis rezultatas nebuvo patvirtintas, nes jau peržengus 5 m ribą pelės kursorius pradėjo judėti netiksliai, trūkčioti. Tačiau net ir tokio atstumo puikiai pakanka normaliai darbui.</p>
<p><a class="ns" href="http://akuba.technews.lt/MS_ARC/13.jpg">
<div class="imgright"><img src="http://akuba.technews.lt/MS_ARC/mazos/13.jpg" border="1" /></div>
<p></a><a class="ns" href="http://akuba.technews.lt/MS_ARC/14.jpg"><br /><img src="http://akuba.technews.lt/MS_ARC/mazos/14.jpg" /><br /></a></p>
<p>Pelės paviršius yra labai malonus liesti, o tai ypač svarbu, kai su pele rankose tenka praleisti didelę dalį dienos. <i>Arc</i> yra ypač patogi, laikoma vadinamuoju <i>Palm</i> delno būdu, kai pelė apglėbiama visu delnu. Šiek tiek gaila, kad pelės apatinė dalis nėra padengta teflonu, nes <i>Arc</i> nepriekaištingai slydo tik naudojant kilimėlį. Visos pelės judinti dažniausiai neprireikia, paviršiumi slysta tik du priekyje esantys kietos gumos elementai. Mygtukai spaudžiami labai minkštai ir maloniai, o ratukas atidirba savo ir leidžia greitai perversti puslapius. </p>
<p><b>>Išvados</b></p>
<p><i>Microsoft</i> <i>Arc</i> pelė puikiai atitinka visus įmanomus nešiojamojo savininko norus. Ji, visų pirmiausia, yra labai lengvai pernešama, tam puikiai pasitarnauja ir patogus maišelis. Antra, ji yra labai patogi ir nors neprilygsta ergonomiškiems stalinių kompiuterių pelių modeliams, standartines peles netgi lenkia – arkos forma puikiai prilimpa prie delno, o visą įspūdį dar pagerina švelnus paviršius. Kaip bebūtų gaila, nors ir gamintojas deklaruoja identišką patogumą kairiarankiams ir dešiniarankiams, pirmieji lieka nuskriausti, nes negali patogiai naudotis papildomu mygtuku.</p>
<p>Apibendrindamas šią apžvalgą, norėčiau pasakyti, kad <i>Microsoft</i> <i>Arc</i> yra vienas iš labiausiai novatoriškų pastarojo laiko produktų, palengvinančių kasdienybę ir kartu puikiai išpildžiusių ir rinkai patraukliai pateikusių, atrodo, visai paprastą idėją. Gamintojo žadamas 6 ir daugiau mėnesių darbo laikas, kai pelė naudojama dienos metu, yra teisybė – man, pelės neišjungiant praktiškai niekad, baterija veikė apie 3-4 mėnesius. Trijų metų garantija, juodos, baltos ir raudonos spalvos pasirinkimai – štai ką siūlo <i>Microsoft</i>. Vienintelis šiek tiek nemaloniai nuteikiantis aspektas, 160 LT kaina, kuri pirmiausia yra pagrįsta idėja ir kompanijos prekiniu ženklu.</p>
<p><img src="http://www.technews.lt/upl/Failai/naujoves.png" /></p>
