---
layout: post
status: publish
published: true
title: Samsung per metus pardavė 300 mln. telefonų
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6214
wordpress_url: http://localhost/site/new/samsung_per_metus_pardave_300_mln_telefonu/
date: '2011-12-13 17:25:16 +0200'
date_gmt: '2011-12-13 17:25:16 +0200'
categories:
- Naujienos
---
<div class="imgright"><img src="http://technews.lt/upload/samsunggalaxysii01.jpg"  /></div>
<p>Pietų Korėjos kompanija Samsung pranešė, kad šiemet visame pasaulyje jau pardavė 300 milijonų mobiliųjų telefonų – daugiausia kompanijos istorijoje. Į šį, atrodo, milžinišką skaičių įeina ne tik įprasti mobilieji telefonai, tačiau ir visi išmanieji telefonai.</p>
<p>„Didžiuojamės šiais rekordiniais pardavimais, kurių skaičiai jau viršijo anksčiau skelbtus metų planuose. Sėkmingi pardavimai įrodo, kad vartotojai vertina Samsung prekės ženklo mobiliuosius telefonus, – kalbėjo JK Shinas, Samsung Mobiliųjų telekomunikacijų padalinio vadovas. – „Samsung – vienintelė gamintoja, kuriai pavyko sukurti tokią gausią mobiliųjų telefonų su įvairiomis operacinėmis sistemomis, Android, Windows Phone ir Samsung Bada, pasiūlą. Ateinančiais, 2012 m., planuojame toliau sėkmingai vystyti šią veiklą.“</p>
<p>2011 metais sėmingus Samsung pardavimų rezultatus nulėmė ir aukščiausios kategorijos „Galaxy“ serijos įrenginių išleidimas. Išmanieji šios serijos telefonai Galaxy S ir Galaxy S II sulaukė ypač didelio vartotojų dėmesio. 2011 m. išleisto Galaxy S II telefono pardavimai pasiekė rekordinius 10 milijonų vienetų greičiau nei kurio nors kito mobiliojo įrenginio kompanijos istorijoje.</p>
<p>Visame pasaulyje auga ir Samsung išmaniųjų telefonų su Bada operacine sistema pardavimai. Jie ypač suaktyvėjo pristačius patobuliną Bada versiją – Bada 2.0. Su šia operacine sistema buvo pristatyti ir nauji Wave serijos telefonai. Prie didelių pardavimų, žinoma, svariai prisidėjo ir pigūs kompanijos mobilieji telefonai.</p>
<p><img src="http://technews.lt/upload/300 million global handset sales 03.jpg" /></p>
