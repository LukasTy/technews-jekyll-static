---
layout: post
status: publish
published: true
title: Netrukus Lietuvoje pasirodys Samsung Genoa
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4563
wordpress_url: http://localhost/site/new/netrukus_lietuvoje_pasirodys_samsung_genoa/
date: '2010-02-04 18:09:29 +0200'
date_gmt: '2010-02-04 18:09:29 +0200'
categories:
- Naujienos
---
<div class="imgright"><img src="http://www.part.lt/img/47902ac98fd55045f9eb7e5371fd331736.png"  /></div>
<p>Bendrovė Samsung paskelbė planus šiais metais pasaulyje parduoti net 100 mln. vienetų mobiliųjų telefonų, valdomų lietimui jautriu ekranu, taip beveik padvigubindama praėjusių metų rezultatus. Dalis šių telefonų bus naujieji Samsung Genoa modeliai, kuriais Lietuvoje pirmoji pradės prekiauti telekomunikacijų bendrovė Bitė. </p>
<p>Vasarį Lietuvoje pasirodysiantis Samsung Genoa, valdomas lietimui jautriu ekranu, bus pigiausias šios klasės telefonas rinkoje. Jį išbandę vartotojai akcentuoja labai intuityvų telefono valdymą, išskiria paprastą, bet estetišką įrenginio dizainą.  </p>
<p>„Telefono Samsung Genoa gamintojai, kurdami šį įrenginį, taikėsi į kuo didesnį vartotojų ratą. Šis telefonas patiks ir ieškantiems modernaus įrenginio už mažiausią kainą, ir keliantiems aukštus reikalavimus garso ir vaizdo kokybei telefone“, – sakė Šarūnas Chomentauskas, Bitės Produktų vystymo vadovas. </p>
<p>Mėgstantys naršyti ir bendrauti internete Samsung Genoa telefone ras originalią Palringo platformą, kuri leidžia vienu metu bendrauti keliuose pokalbių kanaluose: Google Talk, ICQ ir kituose. Per greitąjį valdiklių meniu galima pasiekti populiariausius socialinius tinklus ir dalinimosi nuotraukomis svetaines: Facebook, Myspace, Flickr, Photobucket, Picasa.  </p>
<p>Muzikos mėgėjai su vienu telefono Samsung Genoa įkrovimu galės klausyti muzikos ilgiau nei 25 valandas. Taip pat telefonu galima įrašyti FM radijo transliaciją ir paversti šį įrašą į skambučio toną arba įspėjamą signalą. </p>
<p>Telefonas Samsung Genoa tesveria 92 gramus, turi 1,3 megapikselių vaizdo kamerą, 32 MB vidinę atmintį su galimybe ją išplėsti iki 8GB naudojant microSD kortelę. Įrenginį labai paprasta prijungti prie asmeninio kompiuterio per Bluetooth jungtį arba USB laidu. </p>
