---
layout: post
status: publish
published: true
title: AMD į kovą stos su trimis X6 procesoriais
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4678
wordpress_url: http://localhost/site/new/amd_i_kova_stos_su_trimis_x6_procesoriais/
date: '2010-03-17 19:19:14 +0200'
date_gmt: '2010-03-17 19:19:14 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:sxDYZaKQyAYA4M:http://www.f1cd.ru/news/cpus/2009/12/cpus_183_2.jpg"  /></div>
<p>Po kiek daugiau nei mėnesio nuo šios akimirkos AMD pristatys pirmuosius savo staliniams kompiuteriams skirtus šešių branduolių Phenom II X6 procesorius. Dabar paaiškėjo, kad į kovą AMD stos su trimis X6 šeimos procesoriais.</p>
<p>Pranešama, kad kodiniu vardu Thuban žinomi centriniai pasirodys po Phenom II X6 1035T, 1055T ir 1075T vardais. Artėjantys AMD galiūnai turės 9MB trečiojo lygmens spartinančiosios atminties, integruotą DDR3 atminties kontrolerį ir bus pagaminti 45nm technologiniu procesu. Iki šiol mes nežinojome apie jų dažnius, bet technikos entuziastai atskleidė paslapties šydą.</p>
<p>Silpniausias šeimos narys Phenom II X6 1035T turės 2,6GHz taktinį dažnį, tuo tarpu X6 1055T – 2,8GHz. Našiausias Phenom II X6 1075T gali būti, jog priklausys Black Edition serijai ir dirbs 3,0GHz dažniu, kas yra apie 0,33GHz mažiau, nei sparčiausio rinkoje Intel Core i7 980X EE taktinis dažnis. Tiesa, nesitikėkite, kad artėjantys AMD procesoriais mes iššūkį šiam gigantui. Bet kokiu atveju, galime tikėtis, kad į kaulus šie procesoriai įkrės kai kuriems Core i5 ir Core i7 procesoriams.</p>
<p>Deja, tačiau kol kas mes nieko nežinome apie kainas, o šios, be abejos, nulems daug ką. Visgi tradiciškai AMD veikiausiai jų neužkels labai aukštai, kas turėtų neabejotinai padidinti konkurenciją būtent tame rinkos segmente, kuriame įsikurs naujieji procesoriai.<br /></p>
