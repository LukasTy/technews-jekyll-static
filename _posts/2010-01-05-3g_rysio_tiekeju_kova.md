---
layout: post
status: publish
published: true
title: 3G ryšio tiekėjų kova
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4465
wordpress_url: http://localhost/site/new/3g_rysio_tiekeju_kova/
date: '2010-01-05 17:41:24 +0200'
date_gmt: '2010-01-05 17:41:24 +0200'
categories:
- Multimedia įrenginiai
- Apžvalgos
---
<p>Pradžioje į mus kreipėsi viena iš trijų didžiausių Lietuvos ryšio tiekėjų <i>Tele2</i>, kuris mums pasiūlė išbandyti jo mobilų internetą, kuriuo, beje, šiuo metu privatūs asmenys naudotis vis dar praktiškai negali. Po to sugalvojome, kodėl gi į šią apžvalgą neįtraukus ir kitų teikėjų? Bitė Lietuva su malonumu mums atsiuntė savo ryšio kortelę bei <i>Vodafone</i> modemą, tuo tarpu <i>Omnitel</i> įrangą turėjome patys. Taigi, jūsų dėmesiui pristatome 3G ryšio tiekėjų kovą. Modemai, kainos, ryšio sparta – viskas čia.</p>
<p>TURINYS:</p>
<p><b>>Apie ryšio tiekėjus</b><br />
<br /><b>>Produktų pakuotės, modemai</b><br />
<br /><b>>Mums neabejotinai rūpi sparta</b><br />
<br /><b>>Paslaugų kainos, ryšio aprėptis</b><br />
<br /><b>>Ateitis</b><br />
<br /><b>>Išvada</b></p>
<p><b>Apie ryšio tiekėjus</b> </p>
<p><i>Omnitel, Tele2</i> ir <i>Bitė</i> savo veiklą pradėjo už praeito dešimtmečio viduryje. Neliko ilgai laukti, kai augančias Lietuvos telekomunikacijų bendroves pastebėjo didesni Europos gigantai. Štai <i>Bitė Lietuva</i> susidraugavo su pasauliniu lyderiu <i>Vodafone</i>, tuo tarpu <i>Omnitel</i> tapo rytų bei šiaurės Europos milžino <i>TeliaSonera</i> dalimi, o <i>Tele2</i> jau gyvavimo pradžioje įsigijo Švedijos telekomunikacijų koncernas <i>NetCom</i>. <i>Tele2</i> su <i>Bite Lietuva</i> taip pat savo ryšį siūlo ir užsienyje, daugiausia Baltijos šalyse, bet <i>Tele2</i> bando įsitvirtini ir rytinėje Europoje esančioje Rusijos dalyje. Didžiausias pajamas iš šios trijulės gauna <i>Omnitel</i>, toliau seka <i>Bitė Lietuva</i>, treti – <i>Tele2</i>, tačiau dėl to, jog pastaroji kompanija pritraukia daug jaunimo, ji pirmauja pagal vartotojų skaičių. Visos trys kompanijos investavo į 3G ryšio technologijas. <i>Omnitel</i> ir <i>Bitė</i> jas jau tiekia kuris laikas, o netrukus prie jų žada prisijungti ir <i>Tele2</i>.</p>
<p><b>Produktų pakuotės, modemai</b></p>
<p>Į mano testavimo areną atkeliavo trys dėžutės, kuriose atitinkamai buvo „įsikūrę“ trys modemai. Visos produktų dėžutės yra papuoštos ryšio tiekėjų simbolika, o <i>Bitė</i> ypač afišuoja savo partnerystę su <i>Vodafone</i>, kas nestebina – tiek interneto planų pavadinimai yra tokie, kaip šio pasaulinio telekomunikacijų giganto, tiek ir pats modemas papuoštas <i>Vodafone</i> logotipu. <i>Tele2</i> ir <i>Omnitel</i> modemai atkeliavo praktiškai identiškose dėžutėse, tuo tarpu <i>Bitė</i> mums suteikė modemą išvaizdžioje, tačiau dvigubai didesnėje dėžutėje. Kitose modemų pakuočių pusėse pabrėžiamos modemo ypatybės bei būtini reikalavimai sistemai.</p>
<p><a class="ns" href="http://sb.technews.lt/3G.modemai/Dideles/2.JPG">
<div class="imgright"><img src="http://sb.technews.lt/3G.modemai/Mazos/2.jpg"  /></div>
<p></a><a class="ns" href="http://sb.technews.lt/3G.modemai/Dideles/1.JPG"><br /><img src="http://sb.technews.lt/3G.modemai/Mazos/1.jpg" /><br /></a></p>
<p>Visus tris modemus sukūrė kinų gamintojas <i>Huawei</i>, kuris pirmauja 3G modemų rinkoje. Tiek <i>Tele2</i>, tiek ir <i>Omnitel</i> modemai buvo iš tos pačios šeimos, tik <i>Tele2</i> <i>Huawei E1750</i> modemas siūlo maksimalią atsisiuntimo ir išsiuntimo spartą lietuviškuose tinkluose, tuo tarpu <i>Omnitel</i> <i>Huawei E1550</i> modemas yra žemos klasės produktas, kuris vietoje maksimalios 7,2Mbps atsisiuntimo spartos siūlo tik 3,6Mbps spartą. <i>Bitės Vadafone</i> modemas sukurtas panaudojant <i>Huawei K3765</i> modemo pagrindą. Vėlgi, pastarasis modemas, kaip ir <i>Tele2</i> pasiūlytas, siūlo maksimalias spartas Lietuvos 3G ryšio tinkluose.</p>
<p><a class="ns" href="http://sb.technews.lt/3G.modemai/Dideles/4.JPG">
<div class="imgright"><img src="http://sb.technews.lt/3G.modemai/Mazos/4.jpg"  /></div>
<p></a><a class="ns" href="http://sb.technews.lt/3G.modemai/Dideles/3.JPG"><br /><img src="http://sb.technews.lt/3G.modemai/Mazos/3.jpg" /><br /></a><br />
<br /><a class="ns" href="http://sb.technews.lt/3G.modemai/Dideles/6.JPG">
<div class="imgright"><img src="http://sb.technews.lt/3G.modemai/Mazos/6.jpg"  /></div>
<p></a><a class="ns" href="http://sb.technews.lt/3G.modemai/Dideles/5.JPG"><br /><img src="http://sb.technews.lt/3G.modemai/Mazos/5.jpg" /><br /></a></p>
<p>Spartos testuose dalyvavo ir kitas <i>Omnitel</i> modemas, kuris, beje, pakliuvo į mūsų rankas ne <i>Omnitel</i> geranoriškumo dėka, tačiau mūsų pačių pastangomis. Kito kinų giganto <i>ZTE MF628</i> modemas leido išbandyti <i>Omnitel</i> 3G ryšio tinklą visu pajėgumu. Beje, Bitės pakuotė buvo vienintelė, kurioje radome ir USB ilgintuvą. Tai sveikintinas žingsnis, nes esant pakankamai toli nuo bazinės stoties, modemą pasikelti kur nors aukščiau yra tiesiog būtina, jei norima, kad ryšys būtų kaip įmanoma geresnis.</p>
<p><a class="ns" href="http://sb.technews.lt/3G.modemai/Dideles/7.JPG">
<div class="imgright"><img src="http://sb.technews.lt/3G.modemai/Mazos/7.jpg"  /></div>
<p></a><a class="ns" href="http://sb.technews.lt/3G.modemai/Dideles/8.JPG"><br /><img src="http://sb.technews.lt/3G.modemai/Mazos/8.jpg" /><br /></a><br />
<br /><a class="ns" href="http://sb.technews.lt/3G.modemai/Dideles/11.JPG">
<div class="imgright"><img src="http://sb.technews.lt/3G.modemai/Mazos/11.jpg"  /></div>
<p></a><a class="ns" href="http://sb.technews.lt/3G.modemai/Dideles/9.JPG"><br /><img src="http://sb.technews.lt/3G.modemai/Mazos/9.jpg" /><br /></a></p>
<p>Visose pakuotėse pateikiami lietuviški vartotojo vadovai, tad pradėti naudotis modemais neturėtų kilti problemų. Tenka pastebėti, kad <i>Tele2</i> ir <i>Bitė</i> siūlo lietuviškas modemų programinės įrangos sąsajos, tuo tarpu žemos klasės <i>Omnitel</i> Huawei E1550 turi standartinę, anglišką programinę įrangą su <i>Omni Connect</i> logotipu. Tai kiek nuvylė, bet man nesukėlė jokių problemų. Kitas <i>Omnitel</i> modemas <i>ZTE MF628</i> turėjo lietuvišką sąsają.</p>
<p><b>Mums neabejotinai rūpi sparta</b></p>
<p>Viena yra tai, ką sako užrašas „iki“ ir visai kas kita, ką mums parodo realūs testai. Šį kartą mes atkreipsime dėmesį ne tik į dažniausiai 3G ryšio teikėjų apibraukiamą parsisiuntimo greitį, tačiau ir į išsiuntimo spartą bei vėlinimo laikus. Tai leis susidaryti aiškesnį įspūdį, kuris ryšio tiekėjas siūlo kokybiškesnį interneto ryšį. Užbėgdamas už akių pasakysiu, kad testavimo vietoje ryšys buvo idealus.</p>
<p><a class="ns" href="http://sb.technews.lt/3G.modemai/Dideles/12.JPG">
<div class="imgright"><img src="http://sb.technews.lt/3G.modemai/Mazos/12.jpg"  /></div>
<p></a><a class="ns" href="http://sb.technews.lt/3G.modemai/Mazos/15.JPG"><br /><img src="http://sb.technews.lt/3G.modemai/Mazos/15.jpg" /><br /></a><br />
<br /><a class="ns" href="http://sb.technews.lt/3G.modemai/Dideles/14.JPG">
<div class="imgright"><img src="http://sb.technews.lt/3G.modemai/Mazos/14.jpg"  /></div>
<p></a><a class="ns" href="http://sb.technews.lt/3G.modemai/Dideles/13.JPG"><br /><img src="http://sb.technews.lt/3G.modemai/Mazos/13.jpg" /><br /></a></p>
<p>Testavimui naudojau manau visiems žinomą ir ypač populiarų servisą <a class="ns" href="http://www.speedtest.net"><i>SpeedTest</i></a>. Testai vyko Kaune, Šiaurėse prospekte. Interneto sparta bei vėlinimas buvo matuotas tiek į Vilniuje esantį, tiek ir Kaune esantį serverius. Interneto sparta buvo matuojama įvairiu laiku, įvairiu oru, bet vienu metu, rezultatas esantis paveikslėlyje yra geriausias pasiektas. Vidutinę spartą nurodysiu žodžiu. Pradėkime nuo <i>Omnitel</i>.</p>
<p><img src="http://sb.technews.lt/3G.modemai/Dideles/10.JPG" /></p>
<p><i>Omnitel</i> 3G internetas, naudojant <i>Huawei E11550</i> modemą, neviršijo 2,92Mbps atsisiuntimo ir 0,31Mbps išsiuntimų spartų. Vėlinimas buvo labai didelis ir nuo serverio pasirinkimo svyravo tarp 131 iki 359ms. Tai reiškia, jog naudojant <i>Omnitel</i> internetą žaidimų pažaisti internetu nelabai pavyks, nes bemaž visuose žaidimuose rekomenduojamas mažesnis nei 100ms vėlinimas. Naudojant aukštos klasės <i>ZTE MF628</i> modemą didžiausias pasiekta sparta ne tai, kad padidėjo, tačiau ir priartėjo prie teorinės spartos.</p>
<p><a class="ns" href="http://sb.technews.lt/3G.modemai/Dideles/16.png">
<div class="imgright"><img src="http://sb.technews.lt/3G.modemai/Mazos/16.jpg"  /></div>
<p></a><a class="ns" href="http://sb.technews.lt/3G.modemai/Dideles/17.png"><br /><img src="http://sb.technews.lt/3G.modemai/Mazos/17.jpg" /><br /></a><br />
<br /><a class="ns" href="http://sb.technews.lt/3G.modemai/Dideles/18.png">
<div class="imgright"><img src="http://sb.technews.lt/3G.modemai/Mazos/18.jpg"  /></div>
<p></a><a class="ns" href="http://sb.technews.lt/3G.modemai/Dideles/19.png"><br /><img src="http://sb.technews.lt/3G.modemai/Mazos/19.jpg" /><br /></a></p>
<p>Pirmuoju bandymu pavyko užfiksuoti 4,11Mbps parsisiuntimo ir 0,34Mbps išsiuntimo spartos, tačiau su gana dideliu 359ms vėlinimu. Esant giedram orui, taip pat, matyt, esant mažai vartotojų bazinėje celėje, netoli bazinės stoties, pasiektas mano didžiausias 3G spartos rekordas, kuris, žinoma, yra ir šio testo rekordas – net 6,74Mbps parsisiuntimas, bet tas pats 0,32Mbps išsiuntimas. Vėlinimas taip pat buvo mažiausias galimas – 131ms. Taigi, <i>Omnitel</i> 3G ryšys pasirodė neblogai, tačiau vėliau, vertinant ir konkurentų ryšio kokybę, jam koją pakišo blogas išsiuntimas ir nežmoniškas vėlinimas.</p>
<p><a class="ns" href="http://sb.technews.lt/3G.modemai/Dideles/22.png">
<div class="imgright"><img src="http://sb.technews.lt/3G.modemai/Mazos/22.jpg"  /></div>
<p></a><a class="ns" href="http://sb.technews.lt/3G.modemai/Mazos/23.png"><br /><img src="http://sb.technews.lt/3G.modemai/Mazos/23.jpg" /><br /></a></p>
<p><i>Bitė</i> pataikė per viduriuką ir pasiūlė tiek neblogą parsisiuntimą, tiek ir išsiuntimą bei vėlinimą. <i>Bitės</i> 3G internetą galima be abejonės naudoti žaidžiant žaidimus, nes didžiausias pasiektas vėlinimas tebuvo 63ms. Su Vilniaus serveriu internetas palaikė 3,07Mbps parsisiuntimo ir 0,71Mbps išsiuntimo spartas, bandant spartą į Kauno serverį pasiekta padori išsiuntimo sparta, tačiau sumažėjo parsisiuntimas – atitinkamai 1,17Mbps ir 2,49Mbps su 59ms vėlinimu. Neturėjau daug laiko pažaisti su <i>Bitės Vodafone</i> internetu, tačiau maksimali parsisiuntimo sparta, kurią pavyko pasiekti, buvo 3,65Mbps. Numanau, kad tai tikrai nėra riba. Nepaisant to, Bitė pataikė į <i>viduriuką</i> ir praktiškai pasirodė geriausiai.</p>
<p><img src="http://sb.technews.lt/3G.modemai/Dideles/24.jpg" /></p>
<p>Sunku pasakyti, kas sutrukdė <i>Tele2</i> gerai pasirodyti. Suteiktas modemas yra tikrai aukštos klasės, tad galime kaltinti 3G ryšį arba mums pateiktą planą, kurio sparta, deja, įsitikinti negalima. Kvaila galvoti, kad mums <i>Tele2</i> suteikė apribotą interneto kortelę, tad veikiausiai tai yra kol kas maksimali sparta, bent jau Kaune. <i>Tele2</i> taip pat turėjo problemų su vėlinimu, tačiau ne tokių didelių, kaip <i>Omnitel</i>, nes telekomunikacijų bendrovės interneto vėlinimas svyravo tarp 120-240ms. Sparta – labai nedidelė. Maksimali 1,17Mbps parsisiuntimo ir 0,42Mbps išsiuntimo. <i>Tele2</i> teste lieka trečia iš trijų.</p>
<p><a class="ns" href="http://sb.technews.lt/3G.modemai/Dideles/25.png">
<div class="imgright"><img src="http://sb.technews.lt/3G.modemai/Mazos/25.jpg"  /></div>
<p></a><a class="ns" href="http://sb.technews.lt/3G.modemai/Dideles/21.png"><br /><img src=" http://sb.technews.lt/3G.modemai/Mazos/21.jpg" /><br /></a><br />
<br /><a class="ns" href="http://sb.technews.lt/3G.modemai/Dideles/26.png">
<div class="imgright"><img src="http://sb.technews.lt/3G.modemai/Mazos/26.jpg"  /></div>
<p></a><a class="ns" href="http://sb.technews.lt/3G.modemai/Dideles/27.png"><br /><img src="http://sb.technews.lt/3G.modemai/Mazos/27.jpg" /><br /></a></p>
<p><b>Paslaugų kainos, ryšio aprėptis</b></p>
<p>Kas be ko, ryšio paslaugų kainos yra tas aspektas, dėl kurio mes kartais bėgame iš vieno į kitą ryšio operatorių ir panašiai. Neatkreipti dėmesio į 3G mobiliojo interneto kainas būtų ganėtinai kvaila. <i>Omnitel</i> ir <i>Bitė</i> siūlo platų mąstą mobiliojo interneto planų, tačiau <i>Tele2</i> dar tik rengiasi žengti į šią rinką, tad pastarosios bendrovės pasiūlymus vertinsime kiek subjektyviau.</p>
<p>Pradėkime nuo Bitės ir <i>Omnitel</i> siūlomų planų, taip pat abi telekomunikacijų bendrovės siūlo „mokėk už valandas“ ir „mokėk mažai“ variantus. Taigi, <i>Bitė</i> kol kas siūlo net keturis interneto planus – <i>Start, Mini, Standart</i> bei <i>Pro</i>. Pirmasis planas kainuoja juokingus 9 litus per mėnesį ir siūlo iki 3,6Mbps maksimalią atsisiuntimo spartą ir 1GB duomenų per mėnesį. Mini kainuoja 35 litus per mėnesį, tačiau neriboja greičio bei suteikia 3GB duomenų. <i>Standart</i> taipogi neriboja greičio ir suteikia 10GB duomenų už 50 litų. Pastarasis planas, pasak <i>Bitės</i>, yra pats populiariausias. <i>Pro</i> yra pats brangiausias <i>Bitės</i> siūlomas planas ir kainuoja apie 70LT bei kartu su juo yra suteikiama 15GB duomenų. Pridėkime papildomą „Naršyk naktimis“ paslaugą už dešimt litų, kuri leidžia neribotai siųstis duomenis tarp 24-08 valandos, ir gausime gana padorų planų pasirinkimą.</p>
<p><img src="http://sb.technews.lt/3G.modemai/Dideles/29.png" /></p>
<p>Kitas didelis konkurentas <i>Omnitel</i> kol kas tesiūlo du planus – <i>Connect Optimum</i> bei <i>Connect Premium</i>. Pirmasis jums atseikėtų apie 40LT per mėnesį, o jūsų sparta būtų ribojama iki juokingų 0,5Mbps. Jums suteikiama 3GB duomenų. Manau net nereikia sakyti, kad Bitės Mini šį planą lenkia visa galva – neribojama sparta, tie patys 3GB, bet penkiais litais pigiau. Norėdami turėti tai, ką turi Bitės vartotojai pasirinkę Mini planą, <i>Omnitel</i> turėtojai privalės sumokėti papildomus 20LT, kas jau išeitų 60LT ir naudotis neribota sparta, tačiau prie <i>Bitės Standart</i> plano pridėkime paslaugą „Naršyk naktimis“ ir mes mokame tuos pačius 60LT, tik turime ne 3GB, o net 10GB ir naktimis naršome nemokamai.</p>
<p><i>Connect Premium</i> taip pat nežavi. Jis jums atseikėtų apie 70LT per mėnesį. Už jį gautumėte ir vėl ribotą spartą iki 1Mbps, tačiau šį kartą 10GB ir neribotą naršymą naktimis tarp, kaip ir Bitėje, 24-08 valandų. Vėlgi, pilna sparta ir visiškai neribotas naršymas jums kainuotų dar 20LT, kas bendrai išeitų apie 90LT. Teoriškai internetu galėtumėte naudotis tiek, kiek tik norite, tačiau pagal neaiškias „sąžiningas“ taisykles dienos metu viršijus 10GB, jūsų sparta kristų iki „nerealių“ 0,25Mbps. </p>
<p><img src="http://sb.technews.lt/3G.modemai/Dideles/28.png" /></p>
<p><i>Tele2</i> kol kas siūlo tik mobilųjį telefono internetą, tačiau pasijungus ir šį galima naudotis internetu kompiuteryje. Racionaliausias planas – 29LT per mėnesį, maksimali sparta ir 3GB duomenų. Pigiausias tokio tipo planas iš visų mobiliojo 3G interneto tiekėjų, tačiau dėl neaiškių spartos problemų ir kitų planų nebuvimo, sunku <i>Tele2</i> paslaugas tinkamai įvertinti. Manau, jog teks dar kiek palūkėti.</p>
<p>Tiek <i>Omnitel</i>, tiek ir <i>Bitė</i> siūlo ir kitokio tipo mobilųjį internetą, tačiau pagal visai kitą filosofiją. Bitė turi du tipus – Mono 1lt per valandą ir ribojamą spartą iki 0,5Mbps bei Stereo, kuris per valandą kainuoja 3,5LT, tačiau siūlo neribotą spartą. Bitei nerūpi kiek jūs parsisiuntėte duomenų. <i>Omnitel</i> tai rūpi ir jį siūlo <i>Omni Connect</i> atmainą, savotišką <i>Mini Connect</i> ekvivalentą <i>Pay and Go</i>. <i>Omnitel</i> siūlo tris planus – <i>Connect Diena, Connect Savaitė</i> ir <i>Connect Mėnuo</i>. <i>Connect Diena</i> kainuoja tik 4LT jūsų pasirinktai parai, tačiau suteikiamų duomenų kiekis juokingas – vos 0,1GB. <i>Connect Savaitė</i> jums veiks savaitę už 15LT ir pasiūlys 1GB duomenų, tuo tarpu <i>Connect Mėnuo</i>, žinoma, veiks mėnesį, bet pasiūlys 3GB už 40LT. Tai yra tas pats, kaip ir <i>Connect Optimum</i>, net sparta ribojama iki tų pačių 0,5Mbps. Tiesą pasakius, visų trijų <i>Pay and Go</i> planų sparta ribojama iki 0,5Mbps.</p>
<p>Net neverta sakyti, kad čia lyderis – Bitė. Pastaroji telekomunikacijų kompanija siūlo geriausią kainos/kokybės santykį bei platesnį pasirinkimą pagal poreikius. Antroje vietoje lieka <i>Omnitel</i>, kurios paslaugos yra brangesnės. <i>Tele2</i> yra niekur. Mes vis dar nežinome, kokias kainas siūlys ši kompanija, tačiau tik sužinosime, būtinai jums pranešime.</p>
<p>Visgi, tai nėra viskas. <i>Omnitel</i> turi kuo pasigirti. Tai – plačiausias 3.5G ryšio tinklas Lietuvoje. Kaip teigia kompanija, šiuo tinklu gali naudotis net 77% Lietuvos gyventojų. Tenka pripažinti, kad <i>Omnitel</i> nemeluoja. Man gimtajame krašte, Raseinių rajone, didžiausiuose šio rajono miestuose, tiek Raseiniuose, tiek ir Ariogaloje galimas tik <i>Omnitel</i> 3G ryšio internetas. Jis, beje, veikia ir mano kaime esančioje sodyboje, kas iš tiesų stebina. Bitė tuo tarpu teigia, kad jos internetu gali naudotis 64 proc. šalies gyventojų, tačiau realiai, kad ir pažvelgus į abejų gigantų aprėpties žemėlapius, akivaizdu, kad didesnį 3G ryšio plotą turi Omnitel. Žinoma, Bitė anonsavo savo planus, kad stiprins ir plės bazinių 3G stočių skaičių, tačiau nereikia galvoti, kad <i>Omnitel</i> sėdės rankas sudėjusi. <i>Tele2</i> nenurodo panašių duomenų, tačiau kiek teko bendrauti su jų atstovu spaudai, 3G internetas kol kas veikia didžiausiuose Lietuvos miestuose.</p>
<p><b>Ateitis</b></p>
<p>Mes žinome, kad esami 3.5G 7,2Mbps nėra riba. Europos ryšio tiekėjai jau šiuo metu siūlo 3.75G technologijos internetą, kuris paremtas tuo pačiu 3G standartu, tačiau siūlo net iki 14,4Mbps spartą, teorinė HSPA+, dar našesnė 3.75G technologijos atmaina, parsisiuntimo sparta gali siekti net neįtikėtinus 42Mbps. Tikėtina, kad bent jau <i>Omnitel</i> į 3.75G technologijas neinvestuos, nes jau prašneko apie 4G standartą, kurį Šiaurės Europoje pradėjo tiekti ją valdanti <i>TeliaSonera</i> grupė. Mums pavyko išbandyti šio ryšio internetą ir galime pasakyti, kad rezultatai iš tiesų nustebino.</p>
<p>Nepaisant to, apie galimybę įdiegti 4G technologiją bent jau Kaune ir Vilniuje <i>Omnitel</i> pakomentavo lakoniškai: „<i>Omnitel</i>, naudodamasi <i>TeliaSonera</i> grupėje sutelkta 4G diegimo patirtimi, bus pasirengusi pradėti teikti 4G paslaugas, kai tik Lietuvos rinka ir ekonominė situacija padiktuos 4G paslaugų poreikį šalyje.” Bitė turėtų elgtis taip, kaip elgsis <i>Vodafone</i>, o <i>Tele2</i> dar net nesudariusi bendro 3G vaizdo.</p>
<p><b>Išvada</b></p>
<p>Jūs laukiate iš mūsų atsakymo, kurį mobiliojo interneto tiekėją pasirinkti? <i>Tele2</i> situaciją komentuoti kol kas sunku, nes mes manome, kad kompanija kitame ketvirtyje turėtų pasitaisyti ir pristatyti visą savo veiksmų planą. Tiek <i>Bitė</i>, tiek ir <i>Omnitel</i> turi savo pranašumų, viena iš kompanijų siūlo aplamai geresnį modemų ir ryšio planų pasirinkimą, kita gali būti vienintelė galimybė, nes ten tik ir teveiks 3.5G ryšys. Nepaisant to, mūsų testo laimėtoju tampa <i>Bitės Lietuva Vodafone Mobile Connect</i> mobilusis 3G internetas, kuris siūlo prieinamas kainas ir patogią bei aukštos klasės įrangą. Mes tikimės, kad konkurencija dar labiau padidės per šiuos metus, o į 4G technologijų traukinį sušoks visi mūsų telekomunikacijų gigantai vienu metu.</p>
<p><b>Dėkojame Bitė Lietuva ir Tele2 už suteiktą įrangą</b></p>
<p><img src="http://sb.technews.lt/3G.modemai/Dideles/30.png" /></p>
<p></p>
