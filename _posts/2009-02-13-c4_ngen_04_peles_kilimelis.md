---
layout: post
status: publish
published: true
title: C4 NGen 04 pelės kilimėlis
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 340
wordpress_url: http://localhost/site/new/c4_ngen_04_peles_kilimelis/
date: '2009-02-13 04:08:46 +0200'
date_gmt: '2009-02-13 04:08:46 +0200'
categories:
- Multimedia įrenginiai
- Apžvalgos
---
<p><img src="http://ezx.technews.lt/images/Products/CS4_NGen_04/Banner.jpg" /></p>
<p>Daugelis paklausite – „Kam iš viso toks daiktas reikalingas?“. Žinoma, ratukinės pelės jau seniai nebenaudojamos, optinės technologijos pagrindu veikiantys įrenginiai sugeba susidoroti su daugeliu paviršių, lazerio panaudojimas „graužikų“ gamyboje praplėtė galimybes dar labiau. Tačiau ar tikrai kilimėliai yra atgyvena? Jei kalbame apie tipinius namų vartotojus, su tuo galima sutikti, tačiau kai kalba pakrypsta apie žaidimų fanatikus – tai nėra visiška tiesa. Tikslumas yra svarbiausias kriterijus kalbant apie pirmojo asmens šaudykles ar strateginius žaidimus, kuriuose būtinas greitos reakcijos reikalaujantis makro-valdymas. Taigi norint pasiekti kuo geresnius rezultatus, pelės kilimėlio už 2 litus neužtenka. Kadangi apie tokio tipo produktus galima pasakyti ne tiek jau ir daug, apžvalga nėra didelės apimties, tačiau svarbiausia yra ne tai. Visu pirma susipažinkite su šio straipsnio turiniu:</p>
<p><b>» Apie <i>CS Hyde</i></b><br />
<br /><b>» Pakuotė ir komplektacija</b><br />
<br /><b>» Žvilgsnis iš arčiau</b><br />
<br /><b>» Įspūdžiai</b><br />
<br /><b>» Išvados</b></p>
<p><b>Apie CS Hyde</b></p>
<p><i>CS Hyde Company</i> – tai Jungtinių Amerikos Valstijų bendrovė, įsikūrusi Ilinojo valstijoje. Kompanija specializuojasi platų industrinį pritaikymą turinčių medžiagų gamyboje – viskuo, pradedant lipniomis juostomis ar silikonu, baigiant plastiko bei teflono gaminiais. <i>C4 NGen</i> serijos produktai – tai įmonės bandymas pritaikyti turimas žinias kilimėlių gamyboje. Ar jis sėkmingas išsiaiškinsite netrukus.</p>
<p><b>Pakuotė ir komplektacija</b></p>
<p><i>C4 NGen 04</i> į mano rankas atkeliavo neišvaizdžiame OEM įpakavime - paprastoje kartoninėje cilindro formos dėžutėje. Lengvai atidaręs plastikinį dangtelį viduje radau celofaniniame maišelyje patalpintą patį kilimėlį ir kiek mažesnio dydžio maišelį su gana nemažu kiekiu pelės diskų. Jų paskirtis sumažinti trintį tarp pelės apatinės dalies ir kilimėlio paviršiaus. Ant <i>C4 NGen</i> maišelio užklijuotoje etiketėje yra pavaizduotas produkto logotipas, pateikiamos kilimėlio savybės bei galimi dydžiai. Mano bandytas variantas buvo 19,9 x 25,5 cm (8 x 10“) išmatavimų, kas yra mažiausias galimas dydis. Jokių papildomų lankstinukų ar reklaminių brošiūrų pakuotėje neradau – jų ir nereikia. Vis dėl to tai kilimėlis, o ne pagrindinė plokštė ar kita „rimta įranga“.</p>
<p><a class="ns" href="http://ezx.technews.lt/images/Products/CS4_NGen_04/C4_NGen_04_box_900px.jpg"><br /><img src="http://ezx.technews.lt/images/Products/CS4_NGen_04/C4_NGen_04_box_620px.jpg" /><br /></a></p>
<p><a class="ns" href="http://ezx.technews.lt/images/Products/CS4_NGen_04/C4_NGen_04_contents_900px.jpg"><br /><img src="http://ezx.technews.lt/images/Products/CS4_NGen_04/C4_NGen_04_contents_620px.jpg" /><br /></a></p>
<p><b>Žvilgsnis iš arčiau</b></p>
<p><i>C4 NGen 04</i> yra išskirtinis gaminys, kadangi jo paviršius yra padengtas kauburėlių formos lanksčia teflonine danga. Pats tai sužinojau apsilankęs oficialiame <i>C4 NGen</i> <a class="ns" href="http://www.cshyde.com/c4web/C4Ngen.htm">puslapyje</a>, kadangi apie gamybos medžiagą ant pakuotės neužsimenama nei vienu žodžiu. Kaip teigia pats gamintojas, tokia danga yra tinkama tiek senosios kartos ratukinėms, tiek optinės ar lazerinės technologijos pelėms, kadangi pasižymi maža trintimi bei itin dideliu tikslumu. </p>
<p><a class="ns" href="http://ezx.technews.lt/images/Products/CS4_NGen_04/C4_NGen_04_Teflon_close_lookup_900px.jpg"><br /><img src="http://ezx.technews.lt/images/Products/CS4_NGen_04/C4_NGen_04_Teflon_close_lookup_620px.jpg" /><br /></a></p>
<p><a class="ns" href="http://ezx.technews.lt/images/Products/CS4_NGen_04/C4_NGen_04_close_lookup_2_900px.jpg"><br /><img src="http://ezx.technews.lt/images/Products/CS4_NGen_04/C4_NGen_04_close_lookup_2_620px.jpg" /><br /></a></p>
<p>Galinė kilimėlio dalis yra dengta neaiškios kilmės lipnia, o tiksliau gerą sukibimą su dauguma paviršių (lakuota lenta, plastikas, stiklas, metalas) turinčia medžiaga. Tai užtikrina, kad ant stalo padėtas kilimėlis bus toje pačioje vietoje ir aktyviai stumdant pelytę nepradės slidinėti. Dešiniajame apatiniame kampe puikuojasi lipdukas su jau minėtu produktų serijos logotipu. <i>C4 NGen 04</i> yra ypatingai lengvas, plonas ir lankstus. Kiek storesnį nei paprastas popieriaus lapas kilimėlį, be didesnio vargo, galima susivynioti ir taip patogiai transportuoti iš namų tiesiai į LAN žaidimų vakarėlį. Tačiau gamintojas perspėja būti atsargiems, kadangi grubiai vyniojant kilimėlį galima pažeisti dengiamąją medžiagą. Komplektacijoje pridedami pelės diskeliai yra pagaminti iš matinės baltos spalvos glotnaus plastiko ir ant pelės „nugaros“ prisitvirtina lipduko principu.</p>
<p><b>Įspūdžiai</b></p>
<p>Pelės kilimėliu naudojamasi buvo daugiau kaip penkis mėnesius, siekiant kuo objektyviau įvertinti visus gaminio aspektus. Pagrindinę funkciją <i>C4 NGen 04</i> atlieka idealiai. Pirmąjį naudojimosi laikotarpį (1,5 mėnesio) savąjį <i>Logitech MX1000</i> lazerinį „graužiką“ ant kilimėlio stumdžiau be komplektacijoje pridedamų lipnių diskelių. Tai nesukėlė jokių keblumų – tiek žaidžiant tokius žaidimus kaip <i>Counter-Strike</i> ar <i>Battlefield 2</i>, tiek dirbant operacinės sistemos aplinkoje kursorius judėjo preciziškai tiksliai ir greitai reagavo į kiekvieną, net patį mažiausią judesį, nebuvo jaučiama trintis. Vėliau pelę „pakausčius“ pridedamais diskeliais padėtis pasikeitė į teigiamą pusę tik slydimo aspektu. Stumdant pelę nejaučiau jokių trukdžių – gamintojas neklydo teigdamas, kad šio aksesuaro naudojimas pagerins jei ne pelės veikimo tikslumą, tai bent komforto jausmą, kas ir pasitvirtino mano atveju.</p>
<p>Gamintojas taip pat nemelavo, jog kilimėlio paviršius yra lengvai valomas, kuo man teko įsitikinti dėl to, kad jis traukte traukia dulkes. Žinoma situacija nėra tragiška, jei rūpinatės savo kambario higiena bei ventiliacija, tačiau faktas, kad paviršius linkęs susitepti yra pats tikriausias. Tai nėra teigiama savybė, net turint omenyje itin glotnų paviršių. Kitas neigiamas dalykas, kuris turėtų būti teigiama savybe – tai lankstumas. Kilimėlį padėjus tokioje pozicijoje, kurioje dažnai plaštaka liečiamas bent vienas iš kampų, jis susilanksto į nepilną ritinį. </p>
<div class="imgright"><img src="http://ezx.technews.lt/images/Products/CS4_NGen_04/C4_NGen_04_material_620px.jpg" border="1" /></div>
<p>Galiausiai trečia ir bene didžiausia neigiama savybė – pelės paviršiaus nepatvarumas. Jis yra ganėtinai jautrus, ir po 5 mėnesių pastebėjau atsirandančias juodos galinės medžiagos vietas viršutinėje „pado“ dalyje. Netruko atsirasti ir didesnių bei mažesnių subraižymų, dėl ko maniškė <i>MX1000</i> kartais imdavo ir pakibdavo. Ar dėl to kaltas tik paviršius, teigti negaliu – pelė visgi yra naudojama ne pirmus ir ne antrus metus, galbūt iš senatvės linkusi kartais „apsiskaičiuoti“. Atsižvelgus į aplinkybes, nusprendžiau, kad lipniųjų diskelių naudojimas yra ne tik tikslumą pagerinantis priedas, tačiau ir naudingą apsauginę funkciją atliekantis aksesuaras. </p>
<p><a class="ns" href="http://ezx.technews.lt/images/Products/CS4_NGen_04/Mouse_Pad_On_Table_Large_900.jpg"><br /><img src="http://ezx.technews.lt/images/Products/CS4_NGen_04/Mouse_Pad_On_Table_Large_620px.jpg" /><br /></a></p>
<p><b>Išvados</b></p>
<p>Apibendrindamas <i>C4 NGen 04</i> galiu pasakyti, kad šis produktas nėra kažkuo ypatingas ar išsiskiriantis iš kitų žaidėjams siūlomų pelės kilimėlių. Plono teflono dangalas, nors ir nėra toks tvirtas kaip tikėjausi, negalima teigti, kad pasižymi prasta kokybe (didžiausią laiko dalį nenaudojau plastikinių pelės diskelių) ar yra visiškai nepatvarus. Kilimėlis yra kokybiškas produktas ir žaidžiant kompiuterinius žaidimus tai aiškiai juntama Per beveik pusę metų naudojimosi buvau patenkintas šiuo gaminiu, ir asmeniškai 12 dolerių už jį tikrai nepagailėčiau. </p>
