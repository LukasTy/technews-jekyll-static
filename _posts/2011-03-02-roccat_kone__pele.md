---
layout: post
status: publish
published: true
title: Roccat Kone [+] pelė
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5634
wordpress_url: http://localhost/site/new/roccat_kone__pele/
date: '2011-03-02 00:34:33 +0200'
date_gmt: '2011-03-02 00:34:33 +0200'
categories:
- Periferija
- Apžvalgos
---
<p>Tenka pripažinti, kad naujai kompanijai įšokti į periferijos vandenius yra labai pavojinga, nes konkurencija yra didžiulė. Nepaisant to, vokiečiai Roccat pabandė ir tai padarė su savuoju flagmanu Kone, kuris, kaip nekeista, įveikė daugybe savo konkurentų pelėnų fronte. </p>
<p>Kompanijos dažnai turi vieną gerą idėją bei ją naudoja, tačiau tik ne Roccat. Jie bando pasiūlyti vis kažką įdomaus, novatoriško, lyginant su konkurentais. Ne išimtis yra ir atnaujintas flagmanas Kone, kuri su Kone [+] vardu bandys įrodyti, jog kompanijai puikių idėjų netrūksta ir pristato, kaip pati teigia, nuostabią pelę žaidėjams. Ar taip yra iš tikrųjų? Mes tai ir mėginsime išsiaiškinti.</p>
<p>TURINYS:<br />
<br />>Šiek tiek apie Roccat<br />
<br />>Pakuotė ir savybės<br />
<br />>Pelės dizainas ir techninės specifikacijos<br />
<br />>Programinė įranga čia vaidina svarbų vaidmenį<br />
<br />>Bandymai<br />
<br />>Išvada</p>
<p><b>Šiek tiek apie Roccat</b></p>
<p>Roccat yra gana jaunas gamintojas žaidimams skirtos periferijos rinkoje, tačiau jau pakankamai gerai žinomas dėl kokybiškų savo produktų. Šios vokiečių kompanijos produkcijos asortimentas kol kas nėra gausus, tačiau visi produktai skirti konkuruoti su aukščiausios klasės analogais iš kitų gamintojų.</p>
<p><b>Pakuotė ir savybės trumpai</b></p>
<p>Roccat su savo flagmanu Kone [+] nori nustebinti net čia. Pakuotė atrodo tikrai puikiai, pro priekinį permatomą plastmasinį langą mes matome graužiką, priekinė pakuotės pusė taip pat turi savotiškas dureles, kurias prilaiko magnetas. Jas atsidarę, mes galime geriau įsižiūrėti į pelę net ir neatidarę pakuotės, taip pat plačiau susipažinti su Roccat EasyShift technologija ir paskaityti, ką apie šį flagmaną galvoja vienas iš žinomiausių Vokietijos žaidėjų. Pastarojo nuomonė, kas be ko, teigiama.</p>
<p><a class="ns" href="http://sb.technews.lt/Roccat%20Kone%20Plus/Dideles/2.jpg">
<div class="imgright"><img src="http://sb.technews.lt/Roccat%20Kone%20Plus/Mazos/2.jpg"  /></div>
<p></a><a class="ns" href="http://sb.technews.lt/Roccat%20Kone%20Plus/Dideles/1.jpg"><br /><img src="http://sb.technews.lt/Roccat%20Kone%20Plus/Mazos/1.jpg" /><br /></a></p>
<p>Informacijos ant pakuotės nepagailėta, kas yra didžiulis privalumas. Priekinėje pakuotės pusėje pažymimos pagrindinės savybės – net 6000 skiriamosios gebos DPI, kurį tokį didelį, pripažinsiu, matau pirmą kartą, EasyShift technologijos palaikymas, reguliuojami LED šviesos diodai bei galimybė padidinti pelės svorį pagal savo nuožiūrą. Neveltui ši pelė siūlo didžiausią galimą pritaikymą savo nuožiūra.</p>
<p>Galinėje pakuotės pusėje, tuo tarpu, kalbama apie tas pačias savybes šiek tiek plačiau bei dešimčia skirtingų kalbų. Kairėje kiekvienai iš savybių skiriamo po atskirą pastraipą, tad vartotojai, kurie pirma kartą girdi apie EasyShift technologiją, ar nežino, ką būtų galima nuveikti su reguliuojamais LED šviesos diodais, čia ras reikiamą, trumpą informaciją apie tai.</p>
<p><a class="ns" href="http://sb.technews.lt/Roccat%20Kone%20Plus/Dideles/4.jpg">
<div class="imgright"><img src="http://sb.technews.lt/Roccat%20Kone%20Plus/Mazos/4.jpg"  /></div>
<p></a><a class="ns" href="http://sb.technews.lt/Roccat%20Kone%20Plus/Dideles/3.jpg"><br /><img src="http://sb.technews.lt/Roccat%20Kone%20Plus/Mazos/3.jpg" /><br /></a></p>
<p>Roccat taipogi pažymi keletą įdomių savybių – reguliuojamą pelės svorį ir keturių padėčių ratuką. Pirmoji ypatybė leis su papildomais keturiais 5 gramų svarmenimis padidinti pelės svorį savo nuožiūra iki 20 gramų. Keturių padėčių ratukas ne tik juda į priekį bei atgal, tačiau ir į kairę bei dešine puses, kas su EasyShift technologija ir pateikiama programine įranga leidžia padidinti graužiko funkcionalumą.</p>
<p><a class="ns" href="http://sb.technews.lt/Roccat%20Kone%20Plus/Dideles/6.jpg">
<div class="imgright"><img src="http://sb.technews.lt/Roccat%20Kone%20Plus/Mazos/6.jpg"  /></div>
<p></a><a class="ns" href="http://sb.technews.lt/Roccat%20Kone%20Plus/Dideles/5.jpg"><br /><img src="http://sb.technews.lt/Roccat%20Kone%20Plus/Mazos/5.jpg" /><br /></a></p>
<p>Atidarę pakuotę joje randame, kas be ko, jau minėtą, žaidimas skirtą ir lengvai keičiamą Roccat Kone [+] graužiką, svarmenų dėžutę, kurioje yra minėti keturi svarmenys po 5 gramus, vartotojo vadovą, firminę Roccat kortelę ir kompaktinį diską. Tiesa, mes patariame pastarojo nenaudoti, o tiesiog naujausią programinės įrangos versiją parsisiųsti iš gamintojo puslapio.</p>
<p><a class="ns" href="http://sb.technews.lt/Roccat%20Kone%20Plus/Dideles/8.jpg">
<div class="imgright"><img src="http://sb.technews.lt/Roccat%20Kone%20Plus/Mazos/8.jpg"  /></div>
<p></a><a class="ns" href="http://sb.technews.lt/Roccat%20Kone%20Plus/Dideles/7.jpg"><br /><img src="http://sb.technews.lt/Roccat%20Kone%20Plus/Mazos/7.jpg" /><br /></a></p>
<p>Tenka pastebėti, kad Roccat mus nustebino jau pradžioje. Daugybe funkcijų, ypač aukštos skiriamosios gebos lazeris, galimybė padidinti pelės svorį, reguliuojami LED šviesios diodai ir firminė EasyShift technologija, o ir pats graužikas atrodo labai gražiai. Visgi, ar viskas iš tiesų taip gražu, kaip atrodo iš pirmo žvilgsnio? Einame pirmyn ir pabandysime išsiaiškinti.</p>
<p><b> Pelės dizainas ir techninės specifikacijos </b></p>
<p>Na taip, Roccat Kone [+] tiek savo dydžiu, kuris yra 13.5x7.8 centimetro, tiek ir svoriu, kuris yra 126 gramai be papildomų pridedamų svorių, labai primena savo vyresnįjį brolį ir nors naudoja panašų dizainą, tačiau šį kartą mygtukai yra kitokios formos ir pagaminti iš kitokios medžiagos.</p>
<p>Visa Kone [+] pelė yra juodos spalvos, o sidabrinis Roccat logotipas pelės galinėje dalyje tikrai nemaišo ir atrodo šauniai. Pelė iš tiesų yra pagaminta iš plastmasės, tačiau paėmus ją į rankas tokio jausmo nėra, nes kairė ir dešinė bei centrinė dalis yra padengta guma, o tai ne tik leidžia graužikui patogiai jaustis rankoje, bet ir nėra jokių dvejonių, jog šis netyčia išslys iš rankos.</p>
<p>Funkciniai mygtukai ir ratukas viduryje turi tą patį gumos padengimą, tai yra sveikintinas žingsnis, nes pasinaudoti vienu iš mygtukų ar ratuku būtų tikrai sudėtingiau, jei jie būtų ne apdengti guma, o tiesiog plastmasiniai. Roccat Kone [+] jie neturi jokios galimybės praslysti pro jūsų pirštus. </p>
<p>Kalbant apie ratuką, šis turi net penkias galimas funkcijas. Jis, kaip ir bet koks kitas ratukas, veikia kaip horizontalaus poslinkio mygtukas, tačiau tai nėra viskas. Jis taip pat gali būti panaudotas ne tik kaip vidurinysis pelės mygtukas. Šis keturių padėčių ratukas juda ir į kairę bei dešinę puses, tad gali įvykdyti dar dvi užprogramuotas komandas, kurias vartotojas gali pasirinkti savo nuožiūra.</p>
<p><a class="ns" href="http://sb.technews.lt/Roccat%20Kone%20Plus/Dideles/10.jpg">
<div class="imgright"><img src="http://sb.technews.lt/Roccat%20Kone%20Plus/Mazos/10.jpg"  /></div>
<p></a><a class="ns" href="http://sb.technews.lt/Roccat%20Kone%20Plus/Dideles/9.jpg"><br /><img src="http://sb.technews.lt/Roccat%20Kone%20Plus/Mazos/9.jpg" /><br /></a></p>
<p>Viršutinėje pelės dalyje, kur yra ir keturių padėčių ratukas, randame dar tris mygtukus. Du apačioje matomi su pliuso bei minuso ženklu ir numatytaisiais nustatymais reguliuoja skiriamosios gebos DPI dydį. Spustelėjus pliuso ženklą, DPI padidės, tuo tarpu minuso – sumažės. Tai yra labai patogu, nes dirbant Windows 7 aplinkoje man užtenka ir 800DPI, tuo tarpu žaidžiant man norisi 1600DPI. Taig, man nereikia kiekvieną kartą keliauti į programinę įrangą, o tiesiog spustelti dedikuotą mygtuką. Virš ratuko yra dar vienas mygtukas, kurio komanda taipogi, žinoma, reguliuojama.</p>
<p>Dešinėje pusėje nėra jokių mygtukų, o kairėje – du. Vienas iš jų labai svarbus, nes aktyvuoja EasyShift technologiją. Iš esmės Roccat Kone [+] turi 12 programuojamų mygtukų, tačiau su EasyShift technologija jų skaičius padidėja iki 23. Taip yra dėl to, jog kol jūs laikote EasyShift mygtuką, visi likusieji pelės mygtukai įgyja antrą, jūsų nurodytą funkciją. Tai gali padėti, sakykime, multimedijoje, o kartais net ir žaidžiant. Su programine įranga viskas jūsų rankose.</p>
<p><a class="ns" href="http://sb.technews.lt/Roccat%20Kone%20Plus/Dideles/12.jpg">
<div class="imgright"><img src="http://sb.technews.lt/Roccat%20Kone%20Plus/Mazos/12.jpg"  /></div>
<p></a><a class="ns" href="http://sb.technews.lt/Roccat%20Kone%20Plus/Dideles/11.jpg"><br /><img src="http://sb.technews.lt/Roccat%20Kone%20Plus/Mazos/11.jpg" /><br /></a></p>
<p>Mes netrukus prieisime prie retai matomos pelės dalies, kurioje yra taip išgirtas, ypač didelės skiriamosios gebos DPI lazeris, tačiau prieš tai pakalbėkime apie viršutinėje dalyje likusį vieną įdomų aspektą – keturis LED šviesos diodus. Nors žiūrint į nuotraukas atrodo, jog tai tėra dvi didelės juostos einančios per visą pelę, tačiau kiekvienoje iš jos šonų yra po du LED diodus, taigi jų išvis keturi. O šiems Roccat programinėje įrangoje galime parinkti įvairias spalvas. Šie LED diodai gali šviesti visą laiką, jie gali „kvėpuoti“, mirksėti ir taip toliau. Juos galima ir išjungti. Tai gana šauni funkcija.</p>
<p>Apvertę pelę mes matome du dalykus – pelės lazerį bei vietą įdėti svarmenis. Pastaroji atsidaro dangtelį šiek tiek pasukus į dešinę pusę, svarmenis sudėti nėra sunku, tačiau juos išimti – labai sudėtinga. Jie taip gerai įsideda, kad jų išpurtyti neįmanoma, įkišti piršto jiems ištraukti taip pat, tad reikėjo ieškoti kokių nors netradicinių būtų jiems iš ten pašalinti. Tai yra vienintelis dizaino bei pelės surinkimo minusų, visais kitais atvejais Roccat Kone [+] yra suprojektuota ir surinkta nuostabiai.</p>
<p><a class="ns" href="http://sb.technews.lt/Roccat%20Kone%20Plus/Dideles/14.jpg">
<div class="imgright"><img src="http://sb.technews.lt/Roccat%20Kone%20Plus/Mazos/14.jpg"  /></div>
<p></a><a class="ns" href="http://sb.technews.lt/Roccat%20Kone%20Plus/Dideles/13.jpg"><br /><img src="http://sb.technews.lt/Roccat%20Kone%20Plus/Mazos/13.jpg" /><br /></a></p>
<p>Ir pabaigai apie pelės techninę pusę. Graužiko lazerio skiriamosios gebos DPI yra reguliuojamas nuo 100 iki 6000 vieno šimto tikslumu, o tas pats sensorius pasižymi TDCU technologija bei 10.5MP rezoliucija. Tuo stebinančios specifikacijos nesibaigia. Pelė turi 1000Hz atnaujinimo dažnį, vos 1ms vėlinimą ir 16 bitų informacijos kanalą. Visa tai Kone [+] varo įmontuotas 72MHz TurboCore procesorius, o penki galimi profiliai su savo makrokomandomis saugomi 576KB integruotoje atmintyje. Su visai šiais techniniais parametrais Kone [+] yra visa galva aukščiau už originaliąją Kone.</p>
<p><b>Programinė įranga čia vaidina svarbų vaidmenį</b></p>
<p>Roccat Kone [+] programinė įranga šio graužiko pritaikyme individualiems poreikiams vaidina labai svarbų vaidmenį. Programinė įranga yra suskirstyta į keturis pagrindinius langus, apie kuriuos šioje pastraipoje mes ir pakalbėsime bei išsiaiškinsime, kam kiekvienas iš jų yra skirtas.</p>
<p>Pirmieji du langai yra svarbiausi. Pirmasis skirtas pagrindiniam valdymui, o antrasis - mygtukų valdymui. Pirmajame lange mes turime galimybę reguliuoti skiriamąją gebą, jautrumą, DPI pasikeitimo su dedikuotais mygtukais dydį, pelės ratuko greitį. Čia taip pat galima sukurti iki penkių skirtingų profilių. Sakykime, vienas skirtas multimedijai, o kitas – žaidimams. Praktiška tai, kad keisdami DPI su dedikuotu mygtuku išgirsite balsą sakantį, koks gi tikslus DPI jums buvo pajungtas.</p>
<p><a class="ns" href="http://sb.technews.lt/Roccat%20Kone%20Plus/Dideles/16.jpg">
<div class="imgright"><img src="http://sb.technews.lt/Roccat%20Kone%20Plus/Mazos/16.jpg"  /></div>
<p></a><a class="ns" href="http://sb.technews.lt/Roccat%20Kone%20Plus/Dideles/15.jpg"><br /><img src="http://sb.technews.lt/Roccat%20Kone%20Plus/Mazos/15.jpg" /><br /></a></p>
<p>Antrasis langas ypatingai svarbus, nes jame reguliuojami visi dvylika mygtukų bei papildomi vienuolika esant įjungtai EasyShift technologijai. Įdomu tai, kad kompanija pridėjo daugybe funkcijų, taipogi ir populiariems žaidimams. Nebūtina kurti makrokomandų StarCraft 2, Battlefield: Bad Company 2, Modern Warfare 2, World Of Warcarft ir daugeliui kitų žaidimų – jos jau sukurtos. Žinoma, jūs turite galimybę sukurti ir savas, tačiau po ranka matyti jau sukurtas tikrai labai malonu.</p>
<p><a class="ns" href="http://sb.technews.lt/Roccat%20Kone%20Plus/Dideles/18.jpg">
<div class="imgright"><img src="http://sb.technews.lt/Roccat%20Kone%20Plus/Mazos/18.jpg"  /></div>
<p></a><a class="ns" href="http://sb.technews.lt/Roccat%20Kone%20Plus/Dideles/17.jpg"><br /><img src="http://sb.technews.lt/Roccat%20Kone%20Plus/Mazos/17.jpg" /><br /></a></p>
<p>Trečiajame lange visas dėmesys yra skirtas spalvotiems LED šviesios diodams. Čia visiems keturiems galite parinkti vienodas ar skirtingas spalvas, pasirinkti šviesos efektą ar nustatyti spalvų efektus. Asmeniškai aš linkęs LED diodus išjungti, tačiau čia žaidėjams, kurie mėgsta matyti šviečiančius jų gaminius, turi daugybe pasirinkimų. Ir vėlgi, neveltui ši pelė yra pritaikyta individualiam naudojimui.</p>
<p>Paskutiniajame iš svarbių langų yra likusios funkcijos. Tai atnaujinimo dažnio pasirinkimas, TDCU technologijos valdymas bei lazerio sukalibravimas ir taip toliau. Penktajame lange jūs galite pasitikrinti, ar jūsų turima programinės įrangos versija yra naujausia bei kreiptis į gamintoją pagalbos, jei jums iškilo kokia nors problema, kurios patys išspręsti negalite.</p>
<p><a class="ns" href="http://sb.technews.lt/Roccat%20Kone%20Plus/Dideles/20.jpg">
<div class="imgright"><img src="http://sb.technews.lt/Roccat%20Kone%20Plus/Mazos/20.jpg"  /></div>
<p></a><a class="ns" href="http://sb.technews.lt/Roccat%20Kone%20Plus/Dideles/19.jpg"><br /><img src="http://sb.technews.lt/Roccat%20Kone%20Plus/Mazos/19.jpg" /><br /></a></p>
<p>Galime patvirtinti, kad Roccat Kone [+] programinė įranga yra puiki, ji siūlo daugybe funkcijų, kurių su pigesniais analogais nesulauktume. Kompanija tvirtina, jog tai geriausia pelė individualiam pritaikymui, o su tuo nesutikti sunku. Reguliuojami svoriai bei bemaž visos funkcijos. Viskas, ko reikia žaidėjui.</p>
<p><b>Bandymai</b></p>
<p>Roccat Kone [+], kaip ir būtina aukštos klasės pelei, yra labai tiksli. Tai užtikrina net iki 6000 skiriamoji DPI geba, vos 1 milisekundės vėlinimas ir 1000Hz atnaujinimo dažnis. Dėl tos priežasties, jog tai nėra bevielė pelė, matomo vėlinimo ne tik kad neturėjo būti, tačiau jo ir nebuvo.</p>
<p>Visų pirmiausia bandėme įvairius paviršius ant kurių galėtų dirbti Kone [+]. Žinoma, šio graužiko lazeris neturėjo jokių bėdų ant bet kokio pelės kilimėlio, puikiai valdėsi ant medinio stalo, popieriaus lapo. Labai pagirtina yra tai, kad Pro-Aim R2 lazeris sugebėjo dirbti net ir ant stiklinio paviršiaus, kas yra tiesiog įspūdinga. Žinoma, valdymas nebuvo toks, kokio norėtųsi, bet faktas, jog pelė veikė, žavi.</p>
<p>Roccat Kone [+] išbandžiau dvejuose žaidimuose – StarCraft 2 bei Call of Duty: Modern Warfare 2. Pelės tikslumas, be jokios abejonės, buvo pasakiškas, o EasyShift technologija žaidžiant Modern Warfare 2 praktiškai leido papildomai nesinaudoti klaviatūra – užtaisyti apkabą, išsitraukti peilį ar mesti granatą visai patogiai buvo galima ir su Kone [+]. Žinoma, StarCraft 2 didelio tikslumo ar ypač greito vieno ar kito veiksmo atlikimo nereikalauja, bet ir čia galime atlikti vieną ar kitą veiksmą greičiau.</p>
<p>Mygtukai, dėl minėto apdengimo guma, spaudėsi labai maloniai, nepasitaikė, kad vienas ar kitas iš jų nenusispaustų, tačiau man nepatiko EasyShift mygtuko vieta. Žinoma, ją galime pakeisti, ką aš ir padariau. Numatytais nustatymais jis yra kairėje pusėje, pirmas mygtukas nuo apačios, o aš funkciją perkėliau į antrą mygtuką nuo apačios, nes jį man buvo lengviau spustelti dešinės rankos nykščiu.</p>
<p><b>Išvada</b></p>
<p>Roccat Kone [+] yra tiesiog nuostabi pelė, kurią privalo įsigyti kiekvienas save gerbiantis žaidėjas. Nors jums prireiks šiek tiek laiko ją pritaikyti savo poreikiams, kaip kad pažaisti su EasyShift technologija ar mažyčiais svarmenimis, tačiau tam šis graužikas ir skirtas – individualiam pritaikymui.</p>
<p>Pelės dizainas puikus, surinkimas taip pat, panaudotos medžiagos irgi. Ji jaučiasi rankose taip, kaip ir turėtų – patogiai. Programinė įranga mums suteikia daugybe galimybių įvairiai pritaikyti Kone [+] pelę, o tai yra vienas iš didžiausių pliusų šiam gaminiui.</p>
<p>Roccat Kone [+] iš mūsų gautų 10 balų iš 10, jei ne gana didelė jos kaina. Nors ji ir yra pigesnė už kai kurias kitas žaidėjams skirtas peles, tačiau mūsų šalyje kainuoja vis tiek gana nemažai, tai yra apie 240 litų. Retas lietuvis tiek galėtų išleisti savo pelei, bet šių pinigų ji yra verta. Tai tiesiog geriausia pelė, kurią teko bandyti, o mano manymu lygiaverčio konkurento jai tektų gerai paieškoti.</p>
<p><img src="http://sb.technews.lt/Awards/renkasi.png" /></p>
