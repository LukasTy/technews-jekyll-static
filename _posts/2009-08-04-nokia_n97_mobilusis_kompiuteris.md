---
layout: post
status: publish
published: true
title: Nokia N97 mobilusis kompiuteris
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3839
wordpress_url: http://localhost/site/new/nokia_n97_mobilusis_kompiuteris/
date: '2009-08-04 22:31:56 +0300'
date_gmt: '2009-08-04 22:31:56 +0300'
categories:
- Multimedia įrenginiai
- Apžvalgos
---
<p><img src="http://ezx.technews.lt/images/Products/Nokia_N97/Papildomi%20paveiksl%EBliai/banner.jpg" /></p>
<p>Sveiki visi mobiliųjų technologijų fanatikai ir šiaip telekomunikacijomis besidomintys <i>Technews</i> skaitytojai! Po netrumpos savo darbo pertraukos grįžtu pristatydamas Jums dar vieno išmaniojo telefono apžvalgą. Šį kartą tai <i>Nokia N97</i> – ilgai fanų lauktas ir dar visai neseniai Lietuvos prekyboje pasirodęs <i>N</i> serijos gaminių „flagmanas“. Daugiau nei dviejų tūkstančių litų vertės įrenginį beveik mėnesį teko eksploatuoti ir man bei artimiau susipažinti su antruoju <i>Nokia</i> bandymu pelnyti vartotojų simpatijas lietimui jautrius ekranus turinčių telefonų rinkoje, tad savo įspūdžiais skubu pasidalinti su Jumis. </p>
<p>Rašydamas šį apžvalginį straipsnį naudojausi jau gerai pažįstama turinio išdėstymo struktūra, kuri galbūt jau spėjo pabosti, todėl būtų įdomu sulaukti Jūsų nuomonės bei pasiūlymų šiuo aspektu. Tai padėtų rengti dar geresnius ir maloniau skaitomus tekstus. Na, o dabar grįžkime prie produkto.</p>
<p><b>TURINYS:</b></p>
<p>> <b><i>Pakuotė ir komplektacija</i></b><br />
<br />> <b><u>Žvilgsnis iš arčiau:</u></b><br />
<br />	> <i>Korpusas ir ekranas</i><br />
<br />	> <i>Baterija ir atmintis</i><br />
<br />	> <i>Ryšis ir kitos bevielės technologijos</i><br />
<br />	> <i>Kamera</i><br />
<br />	> <i>Kitos funkcijos</i><br />
<br />> <b>Spartos testai</b><br />
<br />> <b><u>Operacinė sistema:</u></b><br />
<br />	> <i>Naujovės</i><br />
<br />	> <i>Internetas</i><br />
<br />	> <i>Daugialypė terpė</i><br />
<br />> <b>Išvados</b></p>
<p><b>Pakuotė ir komplektacija</b></p>
<p>Gavęs telefono pakuotę kaip ir ankščiau mano apžvelgto <i>BlackBerry Curve 8900</i> atveju pasijutau lyg rankose laikyčiau itin solidaus ir brangaus prietaiso įpakavimą. Nedidelių gabaritų kartoninė dėžutė, kitaip negu daugelis ankstesnių N serijos modelių bei apskritai daugumos skandinavų gamintojo produktų įpakavimų, nėra išmarginta jokiomis patenkintų vartotojų nuotraukomis ar įvairių spalvų aplikacijomis. Kad viduje būtent mobiliųjų telefonų rinkos lyderio <i>Nokia</i> gaminys ir būtent <i>N97</i> modelis galima suprasti tik iš sidabrine spalva įspausto kompanijos logotipo bei šalia jo iškilusių įrenginio kontūrų. Galinėje įpakavimo dalyje vėlgi – juoda spalva, žiupsnelis techninių prietaiso charakteristikų bei apie patentus ir prekinius ženklus bei jų originalumą bylojantis tekstas. Bendrovės sprendimas pasirinkti tokį minimalistinį ir „rimtą“ pakuotės išvaizdą suprantamas – visgi viduje ne bet kas, o brangiausias bei funkcionaliausias išmanusis telefonas iš viso, bendrovės šiuo metu siūlomo, prekių asortimento. O gal vis dėl to toks įpakavimas pasirinktas ekologiniais sumetimais.</p>
<p><a class="ns" href="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_package_front_1200px.jpg">
<div class="imgright"><img src="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_package_front_620px.jpg"  /></div>
<p></a><a class="ns" href="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_package_back_1200px.jpg"><br /><img src="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_package_back_620px.jpg" /><br /></a></p>
<p>Tik atidarius dėžutę pamačiau patį įrenginį, bateriją bei šalia jos taip pat gražiai patupdytą ekrano valdymui skirtą lazdelę (angl. stylus), kuri kartu atlieka ir estetinio pakabuko funkciją. Nuėmus pirmąjį dėžutės sluoksnį, radau likusius priedus. Viskas gana įprasta: būtina dokumentacija, programinės įrangos kompaktinis diskas, telefono įkroviklis, ausinės-laisvų įranga (AD-54 + HS-45 komplektas), USB kabelis (CA-101). Maloniai nustebino pridėta skepetaitė ekrano valymui bei specialus adapteris telefono baterijos įkrovimui – įrenginį kaip ir daugelį kitų šiuolaikinių telefonų įmanoma „pamaitinti“ tik per įdiegtą microUSB jungtį. Dar didesnio universalumo dėlei adapteris palaiko ne tik naujausius, bet ir senesniems modeliams skirtus, didesnio diametro įkroviklio kištukus. Asmeniškai pakuotėje pasigedau specialaus, telefono nešiojimui skirto dėklo bei TV-out kabelio, visgi N97 – didelį ir dar lietimui jautrų ekraną turintis prietaisas, kurį galima prijungti prie televizoriaus, o žinant, kad vartotojai jį gali įsigyti tik pakloję keturias „kudirkas“ ir dar porą „vydūnų“, tokių priedų reikiamumas išauga dar labiau.</p>
<p><a class="ns" href="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_package_contents_first_1200px.jpg"><br /><img src="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_package_contents_first_620px.jpg" /><br /></a></p>
<p><a class="ns" href="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_package_contents_2_1200px.jpg">
<div class="imgright"><img src="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_package_contents_2_620px.jpg"  /></div>
<p></a><a class="ns" href="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_package_contents_1200px.jpg"><br /><img src="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_package_contents_620px.jpg" /><br /></a></p>
<p><b><u>Žvilgsnis iš arčiau</u></b></p>
<p><b>Korpusas ir ekranas</b></p>
<p>Vos tik paėmus į rankas telefoną galvoje pirmiausia kyla teigiami įspūdžiai. Kai šis produktas dar tik buvo ruošiamas masinei prekybai, o žiniasklaidoje jau ėmė šmėžuoti pirmosios fotografijos, šio įrenginio dizainas iš karto patraukė mano akį. Realybėje, 117,2 x 55,3 x 15,9 išmatavimus turinčio įrenginio išvaizda atrodo ne ką prasčiau ir tiesiog žavi savo subtilumu. Blizgios, šviesių tonų juodos spalvos priekinėje dalyje tėra trys klavišai: vienas iš jų įprastas, plastikinis, juo įjungiamas pagrindinis meniu, kiti du, atsakingi už pagrindines skambinimo funkcijas – sensorinio tipo. Pats telefonas laikosi patogiai, juo lengva naudotis viena ranka, o ir palyginus gana nemažas 150 gramų svoris nevargina taip kaip tikėjausi iš pradžių. Atlenkus telefono viršutinę dalį visu gražumu pasirodo pilno dydžio QWERTY klaviatūra bei papildomas keturių krypčių valdiklis. Visi 33 klavišai yra padoraus dydžio, iškilūs, su trijų milimetrų tarpais. Visa tai itin teigiamai atsiliepia juos maigant, todėl tekstų rašymas yra patogus ir greitas. Kitaip negu daugumoje įrenginių su visavertėmis klaviatūromis, šiame labai patogu rašyti vartojant lietuviškas raides, tačiau skubu paminėti, kad pradžioje buvo sunku priprasti prie dešinėje pusėje įtaisyto ir smarkiai sumažinto „space“ klavišo. Tačiau kaip sakoma šuo ir kariamas pripranta, taigi nemanau, kad toks gamintojo sprendimas yra didelė bėda. </p>
<p><a class="ns" href="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_front_closed_1200px.jpg">
<div class="imgright"><img src="http://ezx.technews.lt//images/Products/Nokia_N97/Komplektacija%20ir%20irenginys/Nokia_N97_front_closed_620px.jpg"  /></div>
<p></a><a class="ns" href="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_back_1200px.jpg"><br /><img src="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_back_620px.jpg" /><br /></a></p>
<p><a class="ns" href="http://ezx.technews.lt/images/Products/Nokia_N97/Komplektacija%20ir%20irenginys/Nokia%205730_%26_N97_Keyboard_Comparement_1200px.jpg"><br /><img src="http://ezx.technews.lt/images/Products/Nokia_N97/Komplektacija%20ir%20irenginys/Nokia%205730_%26_N97_Keyboard_Comparement_620px.jpg" /><br /></a><span class="saltinis"><i>Nokia 5730</i> bei <i>N97</i> klaviatūrų palyginimas</span></p>
<p>Galinis prietaiso dangtelis yra sodriai juodos, matinės spalvos. Viršutinėje dalyje puikuojasi kamera (šį kartą su slankiu dangteliu), o apatinę puošia <i>Nokia Nseries</i> užrašas. Telefono dešiniame šone įtaisytas kameros įjungimo klavišas bei garso reguliavimo mygtukai. Viršuje randame 3,5 mm skersmens audio išvesties lizdą, o visai netoli jo ir įjungimo/išjungimo mygtuką. Galiausiai kairiajame <i>N97</i> šone gamintojas įtaisė užrakinimo mechanizmą, microUSB jungtį, o užapvalintuose kampuose ir du stereo garsiakalbius. Pasinaudojus telefonu kiek daugiau nei vieną valandą pastebėjau ir pirmąjį labai erzinantį defektą, kuris galbūt buvo tik man patikėto prietaiso problema. Tai smarkiai streikuojantis minėtas užrakinimo mechanizmas, kuris ne visada įjungdavo ekrano apšvietimą. Prietaisu naudojantis kasdien tai sukelia nemažai nepatogumų. Dar vienas nelabai patikęs niuansas susijęs su korpusu – tai metalinis apvadas aplink ekraną. Nors jis ir šauniai blizgus bei dar šauniau papildo dizaino sprendimą, tačiau yra linkęs smarkiai braižytis. Nors po dviejų savaičių naudojimo tai nekrito į akis taip žymiai, tačiau esu įsitikinęs, kad po mažiau nei metų tokia savybė smarkiai pakoreguotų išvaizdos vertinimą. </p>
<p>Nebe reikalo suomių inžinieriai sugaišo beveik du metus kuriant korpuso konstrukciją bei atlenkimo mechanizmą. Pastarasis veikia nepriekaištingai, yra tvirto surinkimo. Korpusas tiek atlenkus telefoną, tiek naudojantis juo be klaviatūros nebraška, per visą naudojimosi laikotarpį nepastebėjau jokių nesklandumų.</p>
<p><a class="ns" href="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_side_1200px.jpg">
<div class="imgright"><img src="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_side_620px.jpg"  /></div>
<p></a><a class="ns" href="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_top_1200px.jpg"><br /><img src="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_top_620px.jpg" /><br /></a></p>
<p><a class="ns" href="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_side_opened_1200px.jpg"><br /><img src="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_side_opened_620px.jpg" /><br /></a></p>
<p>Na, o dabar aprašysiu svarbiausią <i>N97</i> elementą – lietimui jautrų TFT skystųjų kristalų ekraną. Pastarasis yra 3,5 colių įstrižainės ir geba atvaizduoti iki 16 milijonų spalvų 360 x 640 raiškoje, skambiau vadinamoje <i>nHD</i> pavadinimu. Kaip ir 5800 telefono atveju, šiame <i>N</i> serijos modelio ekrane įgyvendinta lietimui jautri valdymo technologija yra <i>resistive</i> standarto. Priminsiu, kad tokio tipo ekranai reaguoja į bet kokį stipresnį paspaudimą, taigi juos galima maigyti tiek su pirštais, tiek su bet kokiu kitu daiktu. Kas be ko ekranas turi vibracinį atsaką, kad valdymas taptų patogesnis ir intuityvesnis. Deja, bet įtaisas sukeliantis vibraciją kartais sustreikuoja: dažnai spaudžiojant ekraną jis pradeda skleisti cypimą. Nors jis vos girdimas ir nesukelia didelio diskomforto, tačiau norėtųsi kiek labiau išbaigto darbo ypač iš aukštos klasės produkto. Nepaisant šio nesklandumo ekranas man labai patiko – jis yra didelės raiškos, pasižymi geru detalumu bei ryškumu, galiausiai puikiai matomas saulėtą dieną (šviesos jutiklis puikiai atlieka savo darbą). Tiek nuotraukos, tiek video rinkmenos yra atkuriamos kokybiškai, jau nekalbant apie tinklapių vaizdavimą. </p>
<p><a class="ns" href="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_front_opened_1200px.jpg"><br /><img src="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_front_opened_620px.jpg" /><br /></a></p>
<p><b>Baterija ir atmintis</b></p>
<p><i>Nokia N97</i> telefonas energiją gauna iš 1500 mAh talpos, <i>BP-4L</i> modelio ličio jonų baterijos. Ši baterija yra daugiau kaip 500 mAh didesnė už ankstesnį serijos narį <i>N96</i>. Gamintojas išklausė daugelio vartotojų skundus, kad jų įrenginiai tiesiog per greitai išsikraudavo ir ištaisė savo klaidą – išlygino įrenginio funkcionalumo ir ilgaamžiškumo santykį. Anot pačių <i>Nokia</i>, prietaisas be elektros lizdo turėtų ištempti 9 h 30 min pokalbių 2G tinkle, daugiau kaip 6 h 3G ryšio diapazone bei apie 38 valandas muzikos klausymo beryšiame režime. Ši deklaracija pateisino praktinį savo pradą – testų metu man pavyko pasiekti 8 h 50 min / 5 h 20 min laiko trukmę kalbant, atitinkamai, 2G/3G tinkluose. Energinių elektroninės muzikos ritmų telefonas beryšiame režime atlaikė apie 36 valandas bendro klausymo laiko. Išnaudojant telefoną kiek praktiškesniu aspektu, tai yra rašant nemažai trumpųjų SMS žinučių, kalbant apie pusvalandį 3G tinkle per dieną, naršant apie dvi valandas internete per HSDPA bei kartkartėmis supliekiant kokį <i>Java</i> pagrindu kurtą žaidimuką, o nakties metu telefoną paliekant budėjimo režime, <i>N97</i> atlaikė net dvi ištisas paras. Palyginus tiek su savo vyresniu broliuku <i>N96</i>, tiek su tarkim <i>N82</i> modeliu, tai beveik du kartus ilgesnis laiko tarpas.</p>
<p><a class="ns" href="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_back_with_cover_off_1200px.jpg"><br /><img src=" http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_back_with_cover_off_620px.jpg" /><br /></a></p>
<p>Telefono atmintis – dar vienas rūpesčių vartotojams nesukeliantis ir labai džiuginantis aptarimo objektas. Jos čia daugiau negu gali reikti tipiniam žmogui. Tačiau melomanai ar filmų fanatikai apsidžiaugs galėdami užpildyti 32 GB (Flash EEPROM tipo) dydžio atmintinę, o prireikus pasinaudoti microSD atminties kortelių lizdu ir padidinti savo kolekciją dar 16 GB. Tuo tarpu centriniam <i>ARM 11</i> procesoriui skaičiavimus atliekančiam 434 MHz taktiniu dažniu talkins standartinė 128 MB (SD-RAM tipo) operatyvioji atmintinė. Apie tai kaip atmintis ir procesorius įtakoja bendrą įrenginio spartą kalbėsiu operacinės sistemos aptarimo skiltyje, dabar užteks pasakyti tiek, kad lyginant su ankstesniuoju <i>N96</i> modeliu procesorius yra du kartus greitesnis lygiai taip, kaip ir <i>flash</i> atminties kiekis, kuris taipogi viršija savo pirmtaką dvigubai.</p>
<p><b>Ryšis ir kitos bevielės technologijos</b></p>
<p>Kaip jau spėjote suprasti skaitydami informaciją apie bateriją, šis mobilusis kompiuteris pritaikytas veikti antrosios kartos GSM (keturiuose dažniuose: 850/900/1800/1900 MHz), trečiosios kartos UMTS bei amerikietiškuose WCDMA (trijuose dažniuose: 900/1900/2100 MHz) tinkluose. Interneto jungiamumui įrenginys naudoja tradicines minėtų standartų technologijas: 32 klasės GPRS (iki 197 kbps), 32 klasės EDGE (iki 296 kbps), 8 klasės HSDPA (iki 7,2 Mbps). Telefone taip pat yra įdiegtas ir WiFi modulis (IEEE 802.11 b/g protokolai), palaikoma <a class="ns" href=" http://en.wikipedia.org/wiki/Universal_Plug_and_Play "><i>UPnP</i></a> technologija patogesniems duomenų mainams su asmeniniu kompiuteriu vietiniame tinkle. Keistis vakarėlių nuotraukomis su draugais bus galima naudojantis <i>Bluetooth 2.0</i> (iki 2,1 Mbps) bevielio duomenų perdavimo technologiją kartu su <i>A2DP</i> palaikymu, kuris, priminsiu, suteikia galimybę prie telefono prijungti bevielius garsiakalbius ar ausines.</p>
<p>Kaip įprasta visų išvardintų ryšių kokybę ir pajėgumą testavau praktiniu metodu: daug naršiau internete, kalbėjau 2G/3G tinkluose, siunčiau įvairaus dydžio rinkmenas per <i>Bluetooth</i>. Jokių neigiamų savybių šiuo aspektu nepastebėjau, ypač nustebino pokalbių kokybė. Didžiausią įtaką tam žinoma turėjo ne tiek aparatinė tinklo įranga ar operatoriaus teikiamos paslaugos, kiek itin kokybiškas mikrofonas bei pokalbiams skirtas garsiakalbis. Pašnekovai girdėjo netgi mano akių mirktelėjimus, tačiau be aplinkos triukšmo filtravimo galimybės tai kartais virsdavo ir neigiama telefono savybe, ypač vėjuotą dieną.</p>
<p><a class="ns" href="http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_front_angle_1200px.jpg"><br /><img src=" http://ezx.technews.lt/images/Products/Nokia_N97/Komplektacija%20ir%20irenginys/Nokia_N97_front_angle_620px.jpg" /><br /></a></p>
<p><b>Kamera</b></p>
<p>Taigi, ko mes tikimės iš kameros, pirkdami aukštos klasės, brangų telefoną? Ogi puikios nuotraukų kokybės ir didelio funkcionalumo. Deja, bet <i>Nokia</i> šiuo atžvilgiu nesužibėjo. Na taip, kamera turi tiek pat savybių kaip ir ankstesni serijos modeliai, tą pačią įmantriai skambančią <i>Carl Zeiss</i> optiką (o jei tiksliau <i>Tessar 2.8/5.4</i> mikro-objektyvą,) kas be ko auto-fokusą ir LED blykstę. Kameros raiška siekia penkis, pilkąją vartotojų masę magiškai veikiančius megapikselius. Tačiau ja „kepamos“ nuotraukos nepasižymi išskirtina kokybe. Tai ypatingai atsiskleidžia kambario apšvietimo patalpose. Lauke, ypač spiginant saulei, nuotraukų detalumas yra ganėtinai aukšto lygio, vaizdai tikroviškai kontrastingi. Priartinus didžiausiu pajėgumu, fotografijas ypač blogina aplinkos „triukšmas“, spalvos dažnai išsilieja, kai kuriais atvejais jos yra per šviesios. Nors kameroje yra galimybė rankiniu būdu nustatyti norimą ISO jautrumą tai mažai tepadeda. Reikalo tamsiose patalpose ar prietemoje negelbsti ir dviejų diodų LED blykstė. Tačiau geriau vieną kartą pamatyti, negu dešimt kartų skaityti, todėl apačioje pateikiu testavimo vaisius (spauskite ant paveikslėlių jei norite atsisiųsti originalaus dydžio nuotraukaus):</p>
<p><a class="ns" href="http://ezx.technews.lt/images/Products/Nokia_N97/Kamera/Fontanas_debesuota_2600px.jpg">
<div class="imgright"><img src="http://ezx.technews.lt/images/Products/Nokia_N97/Kamera/Fontanas_debesuota_300px.jpg"  /></div>
<p></a><a class="ns" href="http://ezx.technews.lt/images/Products/Nokia_N97/Kamera/Kavine_vakarejant_2600px.jpg"><br /><img src="http://ezx.technews.lt/images/Products/Nokia_N97/Kamera/Kavine_vakarejant_300px.jpg" /><br /></a></p>
<p><a class="ns" href="http://ezx.technews.lt/images/Products/Nokia_N97/Kamera/Veja_sauleta_2600px.jpg">
<div class="imgright"><img src="http://ezx.technews.lt/images/Products/Nokia_N97/Kamera/Veja_sauleta_300px.jpg"  /></div>
<p></a><a class="ns" href="http://ezx.technews.lt/images/Products/Nokia_N97/Kamera/Monolith_apsiniauke_ir_debesuota_2600px.jpg"><br /><img src="http://ezx.technews.lt/images/Products/Nokia_N97/Kamera/Monolith_apsiniauke_ir_debesuota_300px.jpg" /><br /></a></p>
<p>Kas be ko <i>N97</i> kamera turi ir filmavimo galimybę. Vaizdai yra fiksuojami 30 kadrų per sekundę sparta VGA raiškoje ir išsaugomi mp4 formatu. Visi nufilmuoti vaizdai tiek telefono, tiek kompiuterio ekrane atrodo labai puikiai (neatsižvelgiant į kartais kiek per gilias spalvas). Kaip ir fotografavimo režime šviesos jutiklis veikia per jautriai, kas lemia filmuotos medžiagos kontrastingumo kitimus vos kas ne sekundę. Žemiau pateikiu „Dainų šventės“ eisenos vaizdo klipą kurį, esant lietingam orui, filmavau būdamas po skėčiu. Kamerai staiga atsiduriant po juo, o po to po atviru dangumi, filmuotoje medžiagoje atsiranda lengvai pastebimas ir kiek per staigus šviesumo, kontrasto ir spalvų ryškumo pokytis.</p>
<p><object width="425" height="344"><param name="movie" value="http://www.youtube.com/v/050iqFJCo6I&hl=en&fs=1&rel=0"></param><param name="allowFullScreen" value="true"></param><param name="allowscriptaccess" value="always"></param><embed src="http://www.youtube.com/v/050iqFJCo6I&hl=en&fs=1&rel=0" type="application/x-shockwave-flash" allowscriptaccess="always" allowfullscreen="true" width="425" height="344"></embed></object></p>
<p><b>Kitos funkcijos</b></p>
<p>Žinoma telefonas turi dar šį bei tą. Visu pirma tai vidinis GPS imtuvas kartu su elektroniniu kompasu bei <i>Nokia Maps 3.0</i> programine įranga. Navigacija naudojantis telefonu išliko tokia pat patogi kaip ir ankstesniuose gamintojo telefonuose, o lyginant su <i>5800</i> daug intuityvesnė. Tam, žinoma, didžiausią įtaką daro trečioji žemėlapių programos versija, kuri daug tiksliau reaguoja į prisilietimus ir veikia kur kas greičiau. Pats imtuvas palaiko ir sąveikavimo galimybę (angl. Assisted-GPS), kurios dėka telefono savininko padėtis yra tikslinama gaunant informaciją iš artimiausių mobiliojo ryšio stotelių ar interneto. Deja, bet praktiškai GPS navigacija buvo testuojama palyginti neilgą laiko tarpą, dėl ko negaliu objektyviai įvertinti daugelio tiek programinės, tiek aparatinės dalies aspektų. Įsitikinau vienu – vietos bei atstumų nustatymo paklaida svyruoja 3-8 metrų intervale, tačiau to pilnai užtenka norint susiorientuoti nepažįstamoje vietovėje, ypač miesto gatvių labirintuose. Be navigacijos, telefone yra įdiegtas ir labai puikios kokybės diktofonas (na tiksliau operacinėje sistemoje esanti programa išnaudojanti pokalbiams skirtą mikrofoną) bei valdymo balsu funkcija. Pastaroji mane itin nustebino, kadangi veikia itin tiksliai. Prietaise taip pat yra įdiegta, mutavusiu [i]Micsrosoft Sam[i] balsu grūmojanti el. laiškų skaitymo programa. Ji palaiko tik vieną kalbą – anglų, ir yra tiesiog apgailėtina, nes skaitomi tekstai tiesiog nesuprantami ne tik dėl netikslaus simbolių bei žodžių atpažinimo, bet ir dėl prastos pačio balso kokybės.</p>
<p><a class="ns" href="ftp://ezx.technews.lt/public_html/images/Products/Nokia_N97/Komplektacija%20ir%20irenginys/"><br /><img src="ftp://ezx.technews.lt/public_html/images/Products/Nokia_N97/Komplektacija%20ir%20irenginys/Nokia%205730_%26_N97_620px.jpg" /><br /></a><span class="saltinis">Kuris funkcionalesnis aišku savaime, tačiau kuris patogesnis?</span></p>
<p><b>Spartos testai</b></p>
<p>Taip, jūs perskaitėte teisingai. Pirmą kartą bandydamas mobilųjį telefoną nusprendžiau prasukti ir šiokį tokį sintetinį testą skirtą nustatyti centrinio procesoriaus skaičiavimo pajėgumui bei grafikos procesoriaus galimybes. Programa, pavadinta <i>FPC Bench</i> vardu yra sukurta <i>Java MIDP</i> platformos pagrindu ir šiuo metu esti vienintelis ir objektyviausias įrankis mobiliųjų įrenginių spartos išaiškinimui, prieinamas <a class="ns" href="http://www.dpsoftware.org/download.php">viešai ir kiekvienam</a>. CPU spartai matuoti, kitaip negu asmeniniame kompiuteryje naudojantis <i>superPI</i> programa, <i>FPC Bench</i> skaičiuoja tam tikrą kiekį [url=http://lt.wikipedia.org/wiki/Fibonačio_skaičius]fibonačio sekos[/i] skaičių. Grafikos apdorojimo testų metu yra išbandomos įrenginio galimybės susidoroti su tekstūravimo, dinaminio apšvietimo bei kitomis dažname žaidime sutinkamomis operacijomis,</p>
<p><i>N97</i> testavimas vyko dvejais etapais – pirma išbandant <i>ARM 11</i> lusto spartą skaičiuojant vieną milijoną fibonačio skaičių, vėliau matuojant grafinio procesoriaus pajėgumus. Deja, bet bandymų metu po ranka teturėjau tik <i>N82</i> modeliuką, taigi rezultatus lyginau tik su šiuo prietaisu.</p>
<p><img src="http://ezx.technews.lt/images/Products/Nokia_N97/OS/FPC_Bench_N82_vs_n97_test.jpg" /><br /><span class="saltinis">Centrinio ir grafiko procesorių spartos rezultatai. Viršuje <i>N82</i>, apačioje - <i>N97</i></span></p>
<p>Kaip matome iš rezultatų, naujojo <i>Nokia</i> gaminio „širdelė“ nors ir tiksi ganėtinai nedideliu taktiniu dažniu, tačiau puikiai susidoroja su skaičiavimais. Milijoną skaičių procesorius sugebėjo apskaičiuoti kiek mažiau nei per minutę, kas yra net 203 sekundėm, mažiau už lėtapėdį <i>N82</i>. Džiugu, kad gamintojas sugebėjo proporcingai suderinti energijos vartojimo bei spartos santykį. </p>
<p>Simuliacinėse grafikos apdorojimo situacijose, už šį darbą atsakingas <i>N97</i> lustas pasirodė itin nekaip ir surinko vos 222 taškus. Kaip matote, jau po truputį užmarštin grimztantis <i>N82</i> kaip reikia įkrėtė į kailį savo liginamajam konkurentui ir surinko 747 taškus. Taip galėjo nutikti dėl to, kad pastarasis modelis turi du tekstūravimo vienetus ir palaiko net 1024 peržiūros kampų, kai tuo tarpu <i>N97</i> – vos du. Kaip galima suprasti iš aukščiau pateiktų rezultatų telefonas nebuvo kurtas mobiliųjų žaidimų mėgėjams, jame net nebuvo įdiegta nei vieno gamyklinio žaidimo (net <i>Snakes</i>!). Galbūt dėl to su nekantrumu fanai gana ilgai laukė <i>N-Gage</i> žaidimų platformos pasirodymo šiam prietaisui... Gaila, bet aš jos nesulaukiau, tad išbandyti grafikos apdorojimo praktiškai nepavyko. </p>
<p><b><u>Operacinė sistema</u></b></p>
<p>Nuo <i>5800 ExpressMusic</i> telefono pasirodymo praėjo jau daugiau kaip pusė metų. Tąkart ilgai kaip ir pats telefonas laukta, <i>Symbian 9.4</i> operacinėje sistemoje veikianti <i>S60 5th Edition</i> vartotojo sąsaja, nenustebino jokiais esminiais pakeitimais, jau nekalbant apie naujovės. Susidarė įspūdis, kad <i>Nokia</i> priėmė sprendimą ilgai nesiterlioti ir kaip įmanoma greičiau adaptuoti seną gerą sistemą, novatoriškai sensoriniai valdymo technologijai. Tai iš dalies pateisinama: kai konkurentai turi netgi ištisas sensorinių telefonų linijas, o tokių įrenginių paklausa auga dienomis, greitas panašaus prietaiso išleidimas į rinką tampa vienas iš svarbiausių prioritetų. Kad ir kaip ten bebūtų iš antrojo <i>Nokia</i> bandymo įsitvirtinti lietimui jautriais ekranais valdomų telefonų nišoje, buvo tikėtasi daug. Deja, be reikalo, kadangi vartotojo sąsaja liko tokia pat statiška, nelanksti ir kenčianti nuo interaktyvumo stokos, kaip ir ankščiau mano apžvelgtasis <i>5800</i>. Gerai, kad situaciją bent kiek gerina neblogas procesorius, kuris lemia tai, kad nors OS ir yra nuobodi, tačiau gana greitai besisukanti. Taip, ir praktiniame naudojime <i>ARM 11</i> pasižymi puikia sparta, taip patvirtindamas prieš tai gautus teorinius spartos rezultatus. Deja, bet lustas sunkiai susidoroja su kelių procesų apdorojimu vienu metu. Paleidus daugiau kaip 5 programas, iš kurių bent dvi yra ypač rajos, operacinė sistema ėmė kaip reikiant stabdyti.</p>
<p><b>Naujovės</b></p>
<p>Labiausiai pastebimas ir bene vienintelis esminis atnaujinimas – pradinis ekranas. Jį nuo šiol galima užpildyti įvairias funkcijas atliekančiomis miniatiūrinėmis programomis (angl. widgets) arba papildomomis šaukinių (angl. shortcuts) juostomis. Tam ekrane yra skirtos net penkios, laisvai modifikuojamos vietos. Prisiminus tai, kad 5800 telefone besisukančioje <i>S60 5th Edition</i> aplinkoje, pradinis ekranas buvo perdaug paprastas, neinformatyvus, o ir pasiekti visas dažniausiai naudojamas programas neįsijungus pagrindinio meniu buvo neįmanoma, <i>N97</i> atveju <i>Nokia</i> pataikė tiesiai į dešimtuką. Pačių „vidžetų“ rasime daugiau kaip dešimt. Vienos iš naudingiausių man pasirodė <i>YouTube</i>, Bloomberg, AP News[/i], RSS serviso bei <i>AccuWeather</i> orų prognozės programėlės. Socialiniais tinklais besinaudojantys asmenys džiaugsis naudodamiesi <i>hi5</i>, <i>Facebook</i> (parsisiunčiamas) bei kitais panašiais įskiepiais. </p>
<p><a class="ns" href="http://ezx.technews.lt/images/Products/Nokia_N97/OS/HomeScreen_search_shortcuts_defaults_740px.jpg"><br /><img src="http://ezx.technews.lt/images/Products/Nokia_N97/OS/HomeScreen_search_shortcuts_defaults_620px.jpg" /><br /></a></p>
<p>Operacinė sistema taip pat atsinaujino ir startinės programinės įrangos atžvilgiu. Šalia jau gerai pažįstamų <i>RealPlayer</i>, <i>Adobe Reader SE</i>, <i>QuickOffice</i>, matų konvertavimo, skaičiuoklės, užrašinės, archyvavimo programų, pridėtas žodynas bei aktyvioji užrašinė. Pastarasis, teoriškai tobulesnis užrašinės variantas, pasirodė kaip bandymas į <i>N97</i> įdėti dar kažką tokio geresnio, ko padaryti nepavyko. Vėlgi, viskas perdaug statiška ir nenaudinga. O štai minėtasis žodynas veikiantis <i>Kelikone Ltd.</i> bendrovės patentuotu <i>MOT</i> varikliu, pasirodė esąs būtent tai kas iš tikro praktiška ir reikalinga. Žodynas sudarytas iš tikrai nemažai žodžių, veikia greitai, bet ne visada tiksliai. Svarbiausia, kad jis palaiko daugiau kaip 40 skirtingų kalbų paketų, kuriuos galima atsisiųsti iš oficialaus <i>Nokia</i> internetinio puslapio. Nudžiugino ir tai, kad buvo grąžintas labai naudingas telefono turinio bei greitosios interneto paieškos įrankis. Pastarasis geba ieškoti norimos informacijos tarp kontaktų, sms žinučių, nuorodų, programų, užrašų, nuotraukų, vaizdo klipų, muzikos rinkmenų – visko kas svarbu ir reikalinga. Paieškos variklis (<i>Google</i>) buvo grąžintas toks, koks ir turėjo būti dar tuomet, kai rankose laikiau <i>5800</i>. Paskutinės naujovės, kurių manau jau reikėjo senai, tai programinės įrangos atnaujinimo bei numatytųjų programų (angl. Defaults) keitimo įrankiai. </p>
<p><b>Daugialypė terpė</b></p>
<p>Didesnis ir patogiai atsilenkiantis <i>N97</i> ekranas tiesiog prašosi būti išnaudotas pramogoms. Viena iš jų – filmų peržiūra, sunkiai įmanoma dėl dar vieno nepatogumo. Operacinėje sistemoje įdiegti <i>RealPlayer</i> bei galerijos grotuvai palaiko <i>H.264/AVC/MPEG-4/RealVideo 7,8,9/10/WMV 9</i> vaizdo rinkmenų koduotes, išskyrus pačias populiariausias <i>DivX</i> ir <i>XviD</i>. Žinoma būtų galima pasitenkinti ir tuo kas yra, tačiau turint omenyje, kad būtent nepalaikomos koduotės esti labiausiai paplitusios bei dažniausiai naudojamos ir tai, kad padorių trečiųjų šalių alternatyvų kol kas nėra, daugelis vartotojų tikriausiai liks nuvilti. Kad ir kaip bebūtų filmą pažiūrėti man pavyko ir galiu pasakyti tai suteikė man nemažai puikių įspūdžių. Taigi šiek tiek pasirausus internete ir pavargus su konverteriais telefoną galima transformuoti į visai neblogą nešiojamą video grotuvą, bet tik keliems filmų seansams, kadangi po kiek daugiau nei dviejų valandų veikimo aukščiausiame šviesume bei su visu garsumu veikiančiais stereo garsiakalbiais įrenginys ima „dūsauti“ ir prašosi elektros lizdo įkrovimui.</p>
<p><a class="ns" href="http://ezx.technews.lt/images/Products/Nokia_N97/OS/HomeScreen_main_menu_widgets_740px.jpg"><br /><img src="http://ezx.technews.lt/images/Products/Nokia_N97/OS/HomeScreen_main_menu_widgets_620px.jpg" /><br /></a></p>
<p>Dabar šiek tiek įspūdžių apie muzikos grotuvą. Kadangi telefonas yra orientuotas ne į melomanus, prietaisą, kaip nešiojamos fonotekos funkciją atliekantį įrenginį, nusprendžiau aptarti OS skyriuje. O aptarti, tiesa, nėra daug ką. Muzikos grotuvas pasižymi tokiomis pat galimybėmis, kaip ir bet kuris daugiau nei 300 litų kainuojantis telefonas. Pradžiugino palaikomų formatų skaičius (AAC, MP3, WMA, eAAC, eAAC+), kuris patenkins kiekvieno vartotojo norus (įdomu ar daug kas iš jūsų kompiuteryje turi nors kelias AAC formato rinkmenas). Atkuriamo garso kokybė yra visai nebloga, tačiau kiek prastesnė nei <i>N8x</i> produktų, jau nekalbant apie <i>ExpressMusic</i> telefonus. Prastesnio garso įspūdis galėjo susidaryti ir dėl keistai veikiančio derintuvo (angl. Equalizer), kuris perdaug pagilina žemus dažnius, iškraipo aukštuosius, dėl ko kartais net nemalonu klausyti mėgstamų dainų. Geriausias būdas klausytis muzikos <i>N97</i> aparatu – tai rankiniu būdu koreguoti derintuvą ir pasirūpinti kokybiškomis ausinėmis.</p>
<p><b>Internetas</b></p>
<p>Manau tai dar vienas svarbus tokios klasės telefono vertinimo kriterijus, o kai kam galbūt netgi svarbiausias, todėl testuodamas „mobilųjį kompiuterį“, ypatingą dėmesį skyriau būtent tam. Telefone veikia ta pati <i>S60 3rd Edition</i> vidinė naršyklė, tik kaip ir <i>5800</i> atveju, pastaroji yra adaptuota sensorinei valdymo technologijai. Naršyklė palaiko HTML/xHTML/WAP 2.0 tipų internetinius puslapius, turi integruotą <i>Adobe Flash Lite 3.0</i> grotuvą, RSS klientą. Praktiniuose testuose naršyklė pateisino savo teorines specifikacijas ir be vargo susidorojo su bet kokiais internetiniais tinklapiais. Sakydamas be vargo, neturėjau omenyje be lėtumo, kadangi kaip ir ankstesniuose <i>NSeries</i> telefonuose ji sparta nepasižymi. Ir tai ne tinklo problemos, kadangi programos lėtas veikimas jautėsi tiek naršant internetą HSDPA protokolu, tiek ir prisijungus prie virtualių platybių per WiFi. Apskritai, <i>Nokia</i> būtų pats metas sukurti ką nors greitesnio ir kažką interaktyvesnio, jei ateityje savo produktų reklamos kampanijose planuoja naudoti skambias frazes apie sklandų interneto naršymą. Situacija žinoma nėra tragiška. Pavyzdžiui, du kart paspaudus ant bet kurios puslapio vietos, ji yra priartinama... Navigacijai vietoje ekrano galima dar naudoti ir keturių krypčių valdiklį... Kortelių (angl. Tabs) vartymas „dar patogesnis“... Juokas pro ašaras suėmė kai į kitą ranką pasiėmiau <i>iPhone</i>. Ir tikrai, jei būčiau tas kuris norėjo kažko naujo ir maža to geriausio, sumokėjo nemažus pinigus, o gavo tą patį ką turėjo (kalbu tik apie <i>N</i> seriją), mažų mažiausiai riebiai nusispjaučiau ir tą pačią akimirką atsisiųsčiau <i>Opera Mini</i>. Ji <a class="ns" href="http://www.youtube.com/watch?v=T8eOe_oXapE&feature=PlayList&p=8E1FC82529FB1502&index=1">veikia</a> daug greičiau ir yra žymiai patogesnė.</p>
<p><a class="ns" href="http://ezx.technews.lt/images/Products/Nokia_N97/OS/Settings_skype_on_sym6.4_740px.jpg"><br /><img src="http://ezx.technews.lt/images/Products/Nokia_N97/OS/Settings_skype_on_sym6.4_620px.jpg" /><br /></a></p>
<p><b>Išvados</b></p>
<p><i>Nokia N97</i> – tai išvaizdus, patogus ir tikrai funkcionalus sumanusis telefonas, kuriame suderintos vienos geriausių savybių iš visų gamintojo produktų. Patogi visaženklė klaviatūra, didelis ekranas, nebloga kamera kepanti neblogas nuotraukas bei puikius vaizdo klipus, talpi baterija - tai pagrindiniai šio įrenginio koziriai. Vis dėl to galutinai sensoriniams ekranams nepritaikyta vartotojo sąsaja, ryškesnių atnaujinimų stoka, lėta interneto naršyklė, silpnas procesorius, skurdoka komplektacija, keletas defektų ir mūsų šalyje, švelniai tariant, per didelė kaina neleidžia rekomenduoti šio telefono žmonėms, kurie nėra užkietėję <i>Nokia</i> fanai. Konkurenciniu aspektu šis įrenginys nusileidžia tiek <i>HTC</i>, tiek <i>Apple</i> alternatyvoms savo statišku valdymu, mažo jautrumo <i>resistive</i> ekranu ir šiai dienai minimalia trečiųjų šalių programinės įrangos pasiūla. Taigi, nors suomiai ir įšoko į lietimui jautrių telefonų traukinį, reikia palaukti kol jie susiras patogią vietelę ir pradės daryti kažką tikrai verto kiekvieno vartotojo piršto, o tai yra suderins ilgametę laiko patikrintą kokybę su šviežiomis inovacijomis.</p>
<p>Pabaigai pateikiu keletą naudingų ar tiesiog įdomių nuorodų susijusių su šiuo produktu:</p>
<p><b>></b> <i>N97</i> vandens atsparumo <a class="ns" href="http://www.youtube.com/user/n97geeks#play/all/uploads-all/2/qHde1oYCbXg">testas</a>. </p>
<p><b>></b> Didžiausia neoficiali <i>N97</i> telefono <a class="ns" href="http://www.n97geeks.com/">bendruomenė</a> internete.</p>
<p><b>></b> JAV Federalinei ryšių tarnybai pateikti <a class="ns" href="https://fjallfoss.fcc.gov/oetcf/eas/reports/ViewExhibitReport.cfm?mode=Exhibits&RequestTimeout=500&calledFromFrame=N&application_id=649097&fcc_id='QVVRM-505'">dokumentai</a> (techninė informacija, ryšių testai, vidinės prietaiso nuotraukos). Nenustebkite, kad modelis atrodo rožinis – tai tik prastos kokybės nuotraukos.</p>
<p><b>></b> Linksma rusiška telefono <a class="ns" href="http://www.metacafe.com/watch/2975112/nokia_n97_funny_ad/">reklama</a>.</p>
<p><b>></b> <i>TeknoReview.com</i> tinklapio apžvalgininko linksmai suorganizuota lyginamoji <i>Nokia N97</i> ir <i>HTC Touch Pro 2</i> telefonų <a class="ns" href="http://www.youtube.com/watch?v=e0TmYbLKlBc&eurl=http%3A%2F%2Fforum%2Edailymobile%2Ese%2Findex%2Ephp%2Ftopic%2C9657%2E0%2Ehtml&feature=player_embedded">dvikova</a>. </p>
