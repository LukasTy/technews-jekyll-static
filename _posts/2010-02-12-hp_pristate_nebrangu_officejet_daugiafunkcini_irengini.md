---
layout: post
status: publish
published: true
title: HP pristatė nebrangų Officejet daugiafunkcinį įrenginį
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4586
wordpress_url: http://localhost/site/new/hp_pristate_nebrangu_officejet_daugiafunkcini_irengini/
date: '2010-02-12 15:18:46 +0200'
date_gmt: '2010-02-12 15:18:46 +0200'
categories:
- Naujienos
---
<div class="imgright"><img src="http://t2.gstatic.com/images?q=tbn:5UrKyzNj7QXw5M:http://www.carkitstunter.nl/contents/media/hp-logo.png"  /></div>
<p>HP šiandien pristatė naują, visame pasaulyje pripažįstamos HP Officejet spausdintuvų šeimos narį – daugiafunkcinį spausdintuvą su faksu HP Officejet 4500 All-in-One.</p>
<p>Tai nebrangus daugiafunkcinis spausdintuvas, pritaikytas namų arba nedidelio biuro sąlygoms, spausdinantis profesionalios kokybės spalvotus atspaudus, kurį galima prijungti prie kompiuterių tinklo ar belaidžio tinklo. Be to, jo išspausdinto spalvoto puslapio savikaina yra labai nedidelė.</p>
<p>„HP tiki verslo pionierių dvasia ir stengiasi sukurti gaminius, kurie mūsų klientams padėtų įgyvendinti savo idėjas, – teigė HP rašalinių spausdintuvų verslo sprendimų viceprezidentas Hatemas Mostafa. – Pasiūlydami nebrangų ir pigiai spausdinantį verslo spausdintuvą bei nemokamų reklaminių šablonų biblioteką, galime padėti mažoms įmonėms visame pasaulyje daug neinvestuojant padidinti savo darbo našumą ir sėkmingai reklamuoti savo verslą“.</p>
<p>HP Officejet 4500 All-in-One gaminamas solidžios juodos spalvos korpusu. Jį galima naudoti su Microsoft Windows, Mac OS X Snow Leopard operacinėmis sistemomis. Spausdintuvas gali spausdinti be kraštelių – tai būtina spausdinant reklamines brošiūrėles ar lapelius. HP Officejet 4500 All-in-One spausdintuvas pasižymi integruota Ethernet jungtimi, taip pat galima pasirinkti modelį su belaidžiu Wi-Fi ryšiu. Jis greitai spausdina, kopijuoja, skenuoja dokumentus, siunčia  bei priima faksogramas.</p>
<p><img src="http://www.part.lt/img/f7d81263daf26775109404b4dbcbfa13835.jpg" /></p>
<p>Naudojant ColorLok popierių, išspausdinti dokumentai nudžiūsta itin greitai ir yra atsparūs blukimui. O su papildomai įsigyjama HP 901XL Black Officejet Inkjet rašaline, kuri užtikrina didžiausią, palyginus su analogiškais produktais, spausdinimo išeigą, smulkiosios įmonės gali išspausdinti iki trijų kartų daugiau nespalvotų puslapių ir taip sumažinti jų savikainą.</p>
<p>Būdamas HP Eco Solutions programos dalimi, taupaus energijos suvartojimo standarto Energy Star reikalavimus atitinkantis HP Officejet 4500 All-in-One spausdintuvas padeda taupyti išteklius su HP Smart Web Printing spausdinimo funkcija. Ji leidžia iš interneto tinklalapių išspausdinti tik reikiamus fragmentus maksimaliai išnaudojant kiekvieno puslapio plotą.</p>
<p>HP Officejet 4500 All-in-One ir belaidžiu ryšiu aprūpintas HP Officejet 4500 Wireless All-in-One parduotuvėse pasirodys balandžio mėnesį. Numatoma Officejet 4500 All-in-One kaina – apie 307 Lt. Numatoma Officejet 4500 Wireless All-in-One kaina – apie 411 Lt.</p>
