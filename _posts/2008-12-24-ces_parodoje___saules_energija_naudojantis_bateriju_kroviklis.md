---
layout: post
status: publish
published: true
title: CES parodoje - saulės energiją naudojantis baterijų kroviklis
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 2888
wordpress_url: http://localhost/site/new/ces_parodoje___saules_energija_naudojantis_bateriju_kroviklis/
date: '2008-12-24 12:08:47 +0200'
date_gmt: '2008-12-24 12:08:47 +0200'
categories:
- Naujienos
---
<p>Turbūt kiekvienas iš mūsų naudojame galvaninius elementus, tačiau juos vis dažniau pakeičia pakraunami akumuliatoriai. Visgi išvykose dažnai nebūna priėjimo prie elektros šaltinio, tačiau vienas didžiausių baterijų gamintojų <i>Energizer</i> jau už poros savaičių vyksiančioje parodoje pristatys įdomią išeitį. Tai bus saulės energiją naudojantis elementų kroviklis.<br />
<br><br />
<br><br><img src="http://www.technews.lt/upl/Failai/energizersolarcharger.jpg"><br><br />
<br><br />
<br>Šis įrenginys bus geldelės formos ir viduryje turės plokštelę energijos kaupimui. Nors ir gamintojas sako, kad bus galima krauti tik <i>Energizer</i> AA ir AAA tipo elementus, kitų bendrovių akumuliatorius pritaikyti neturėtų kilti problemų. Dar viena naudinga šio produkto savybė – galimybė pakrauti kitus įrenginius naudojant <i>USB</i> jungtį. Nors ir nešiojamajam kompiuteriui suteikti papildomo darbo laiko greičiausiai nepavyks, mobilieji telefonai, nešiojamieji grotuvai ir kiti nedideli prietaisai tam puikiai tiks.<br />
<br><br />
<br>Naktį, arba dangui apniukus, akumuliatoriai galės būti kraunami naudojant paprasčiausią <i>AC</i> maitinimo jungtį. Tuos, kurie mėgsta ekstremalias išvykas, <i>Energizer</i> pradžiugins nuo vandens, dulkiu bei kito pašalinio poveikio apsaugotu korpusu. Šis kroviklis bus parodytas jau <i>CES 2009</i>, tačiau iki pat kitų metų vasaros jo nusipirkti nebus galima. Kaip bebūtų gaila, kol kas neaiški nei kaina, nei baterijų krovimo laikas.<br />
<br><br />
<br>Visgi didžiausia <i>Energizer</i> naujiena <i>CES</i> parodoje bus naujo tipo akumuliatoriai naudojantys <i>Zinc Air</i> technologiją. Ji leis prietaisams gaminti mažesnio dydžio akumuliatorius, nors pastarieji užims mažiau vietos. Tai elektronikos gamintojams leis didinti produktų darbo laiką ir/arba mažinti dydį. Visgi, visos technologijos turi minusų – neišskirtinė ir <i>Zinc Air</i>. Daugiau apie šią technologiją galite pasiskaityti <a class="ns" href="http://en.wikipedia.org/wiki/Zinc-air_battery">Vikipedijoje</a> ir <a class="ns" href="http://www.mpoweruk.com/zinc_air.htm"><i>MPower</i> puslapyje</a>.<br />
<br><br />
<br><br />
<br></p>
