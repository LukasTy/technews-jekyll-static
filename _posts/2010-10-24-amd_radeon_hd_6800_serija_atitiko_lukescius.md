---
layout: post
status: publish
published: true
title: AMD Radeon HD 6800 serija atitiko lūkesčius
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5185
wordpress_url: http://localhost/site/new/amd_radeon_hd_6800_serija_atitiko_lukescius/
date: '2010-10-24 15:17:31 +0300'
date_gmt: '2010-10-24 15:17:31 +0300'
categories:
- Naujienos
---
<div class="imgright"><img src="http://www.part.lt/img/caea5067d641847788fea3980b2f3945234.jpg"  /></div>
<p>Kaip ir buvo žadėta, vienas iš didžiausių vaizdo plokščių plėtotojų AMD pristatė naują vaizdo plokščių seriją po AMD Radeon HD 6800 vardu, kuri yra varoma antrosios kartos DirectX 11 API palaikančiu 40nm Barts kodiniu vardu žinomu lustu.</p>
<p>Naujieji vidutinės klasės vaizdo posistemiai naudoja kiek patobulintą architektūrą, kuri leidžia žymiai pagerinti „mozaikos grafikos“ atkūrimą (angl. tessellation). Žinoma, patobulintos ir kitos buvusios technologijos, įskaitant pačios AMD Eyefinity bei galimybę palaikyti DisplayPort 1.2 ir HDMI 1.4a sąsajų versijas.</p>
<p>Kalbant apie vaizdo posistemius iš fizinės pusės, Radeon HD 6850 reikalaus dviejų lizdų bei turi masišką aušintuvą, nors kiek ankščiau nutekėjusios fotografijose mes matėme mažesnį. Bet kokiu atveju, abu, tiek Radeon HD 6850, tiek ir HD 6870 išoriškai yra identiškos vaizdo plokštės, skirtumas tik tas, kad HD 6870 šiek tiek ilgesnė.</p>
<p><img src="http://www.part.lt/img/cca0b0e4e6a6275830a502c772042d94137.jpg" /></p>
<p>Prašnekus apie techninės pusę, Radeon HD 6850 turi 960 srovių procesorių, 48 tekstūros vienetus bei, žinoma, 256 bitų atminties pralaidą. Branduolys vaizdo plokštėje dirba 775MHz dažniu, tuo tarpu 1GB GDDR5 darbinė atmintis efektyviu 4GHz dažniu. Vaizdo plokštės kaina siekia 180 JAV dolerių.</p>
<p>AMD Radeon HD 6870 yra spartesnis variantas, tad ir kainuoja daugiau – 240 JAV dolerių. Šis vaizdo posistemis pasižymi identiškomis technologijomis, tiesiog yra spartesnis dėl to, jog turi 1120 srovių procesorių, 56 tekstūros vienetus bei didesnius atminties ir lusto dažnius, kurie atitinkamai siekia 900MHz ir 4,2GHz.</p>
<p>Apžvalgų sąrašą jūs matote apačioje, o iš savo pusės galime pasakyti, kad AMD Radeon HD 6800 serija pralaimi tik sparčiausioms nVidia vaizdo plokštėms, tai yra GTX 470 ir 480. Tai reiškia, kad pasirodžiusi HD 6900 serija turėtų nesunkiai pabėgti į priekį. Sprendžiant iš visko, AMD Radeon HD 6800 atitiko lūkesčius. Laukiame GTX 460 kainos mažėjimo ir gandais apipintos GTX 580 vaizdo plokštės, kuri turėtų pasirodyti visai greitai.</p>
<p><a class="ns" href="http://www.anandtech.com/show/3987/amds-radeon-6870-6850-renewing-competition-in-the-midrange-market">AnandTech</a><br />
<br /><a class="ns" href="http://hothardware.com/Reviews/AMD-Radeon-HD-6870--6850-GPUs-Debut/">HotHardware</a><br />
<br /><a class="ns" href="http://www.legitreviews.com/article/1445/1/">LegitReviews</a><br />
<br /><a class="ns" href="http://techgage.com/article/amd_radeon_hd_6870_hd_6850/">TechGage</a><br /></p>
