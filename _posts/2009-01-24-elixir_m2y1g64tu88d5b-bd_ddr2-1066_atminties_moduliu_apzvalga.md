---
layout: post
status: publish
published: true
title: Elixir M2Y1G64TU88D5B-BD DDR2-1066 atminties modulių apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 134
wordpress_url: http://localhost/site/new/elixir_m2y1g64tu88d5b-bd_ddr2-1066_atminties_moduliu_apzvalga/
date: '2009-01-24 01:01:27 +0200'
date_gmt: '2009-01-24 01:01:27 +0200'
categories:
- Operatyvioji atmintis
- Apžvalgos
---
<p>Operatyvioji atmintis yra tas kompiuterio komponentas, be kurio negalėtų veikti nė vienas kompiuteris. Kartais tenka praleisti nemažai laiko renkantis atmintį naujam savo kompiuteriui. Dauguma pirkėjų šiuo metu apsistoja ties DDR2 tipo atmintinėmis, kuri šiuo metu naudojama tiek <i>Intel</i>, tiek <i>AMD</i> platformose, veikia pakankamai greitai ir kainuoja labai pigiai. Būtent šiuos kriterijus atitinka kompanijos <i>Nanya</i> mums išbandyti atsiųsti du, vieno gigabaito <i>Elixir M2Y1G64TU88D5B-BD</i> atminties moduliai, kurių apžvalgą kviečiu skaityti toliau.<br />
<br /> <br />
<br /><b>Turinys</b><br />
<br /><b><i>Apie gamintoją</i></b><br />
<br /><b><i>Žvilgsnis iš arčiau</i></b><br />
<br /><b><i>Specifikacijos</i></b><br />
<br /><b><i>Testavimas</i></b><br />
<br /> <br />
<br /><b>Apie gamintoją</b><br />
<br /> <br />
<br /><i>Nanya Technology Corporation</i> buvo įkurta 1995 metų kovo 5 dieną. Kompanija plėtoja savo veiklą DRAM produktų projektavime, kūrime ir pardavime. <i>Nanya</i> savo biurus turi JAV, Europoje, Japonijoje bei Kinijoje. Firmai šiuo metu priklauso 8 ir 12 colių gamybos fabrikai Nan Kan, Taoyuan ir Nanlino Technologirjų Parke, Taivane. <i>Nanya</i> bendradarbiauja su <i>Qimonda AG, Micron</i> ir kitais atminties gamintojais, siekdama nuolat tobulinti savo produktus.<br />
<br /> <br />
<br /><b>Žvilgsnis iš arčiau</b><br />
<br /> <br />
<br />Šie <i>Elixir</i> atminties moduliai pas mus atkeliavo be mažmeninei prekybai skirtos pakuotės. Tai suprantama, kadangi būtent šiuos modulius <i>Nanya</i> gamina ir tiekia OEM rinkai didmena.</p>
<p><a class="ns" href="http://svarke.technews.lt/Elixir/2.jpg">
<div class="imgright"><img src="http://svarke.technews.lt/Elixir/22.jpg" border="1" /></div>
<p></a><a class="ns" href="http://svarke.technews.lt/Elixir/1.jpg">
<div class="imgright"><img src="http://svarke.technews.lt/Elixir/11.jpg" border="1" /></div>
<p></a></p>
<p>Patys RAM moduliai vizualiai yra patys paprasčiausi. Jie standartinių matmenų, priekyje turi lipduką su modelio pavadinimu ir pagrindinėmis specifikacijomis. Kiekvienas jų turi po aštuonis 1 Gbit talpos <i>Elixir N2TU1G80DE-BD</i> "čipus" (lustai išdėstyti tik vienoje modulio pusėje). Kiek žemiau, po atminties moduliais šalia kontaktų proskyros yra ir SPD lustas, kuriame yra gamintojo nustatyti automatiniai parametrai (įtampa, dažnis, vėlinimo ciklai), kuriais atmintis gali veikti. Kadangi moduliai nėra skirti spartinimui, jų gamintojas neaprūpino radiatoriais ar kitu aušinimo sprendimu efektyvesniam šilumos išsklaidymui.</p>
<p><a class="ns" href="http://svarke.technews.lt/Elixir/4.jpg">
<div class="imgright"><img src="http://svarke.technews.lt/Elixir/44.jpg" border="1" /></div>
<p></a><a class="ns" href="http://svarke.technews.lt/Elixir/3.jpg">
<div class="imgright"><img src="http://svarke.technews.lt/Elixir/33.jpg" border="1" /></div>
<p></a></p>
<p>Gana keista, jog gamintojo puslapyje nepateikiama jokios informacijos apie minėtuosius <i>N2TU1G80DE-BD</i> atminties lustus. <a class="ns" href="http://www.elixir-memory.com/products/file/Elixir-DDR2-1G-D-R01-OC.PDF"><i>N2TU1G80DE</i></a> informaciniame lape pateiktos kiek kitokios lustų savybės.<br />
<br /> <br />
<br /><b>Specifikacijos</b><br />
<br /> <br />
<br />Gamintojas iš tiesų pateikia gana nedaug informacijos apie prekės techninius parametrus. <i>Nanya</i> tinklapyje galima rasti tik vieną PDF dokumentą, susijusį su šiais moduliais. Jame pateikiama labai smulki informacija apie technines modulių savybes, tačiau jame pasigedau netgi tokios informacijos kaip visi atminties gaišties laikai (pateikiamas tik <i>Cas Latency</i> parametras). Kitus išsiaiškinti galėjau tik įdėjęs modulius į kompiuterį.<br />
<br /> <br />
<br />Pagrindines modulių specifikacijas pateikiame lentelėje:<br />
<br /> </p>
<p><img src="http://svarke.technews.lt/Elixir/specs.PNG" /></p>
<p> <br />
<br />Kaip matote, nors atmintis veikia 1066 MHz taktiniu dažniu, ji naudoja tik 1,8 V įtampą. Gamintojai tai pasiekė padidinę atminties gaišties laikus, kurie yra gana dideli DDR2-1066 atminties moduliui.<br />
<br /> <br />
<br /><b>Testavimas</b><br />
<br /> <br />
<br />Atminties modulius bandžiau savo staliniame kompiuteryje, kurio specifikacijos jau pažįstamos iš kitų apžvalgų (visos specifikacijos pateiktos žemiau esančioje lentelėje). Procesoriaus dažnį nuo standartinių 1,6 GHz teko kilstelti iki 2,13 GHz (266 MHz FSB magistralė), jog atminties moduliai galėtų veikti savo standartiniu 1066 MHz efektyviu dažniu, mat maksimalus daugiklis RAM dažniui naudotoje pagrindinėje plokštėje yra 4x, todėl procesoriui veikiant standartiniu dažniu, maksimalus atminties dažnis galėjo būti tik 800 MHz (400 MHz DDR). Testuoti buvo abu moduliai veikiantys <i>Dual Mode</i> režime. Testai atlikti <i>Windows XP</i> (SP2) operacinėje sistemoje, vaizdo plokštei naudotos <i>GeForce 178.13</i> tvarkyklės.<br />
<br /> </p>
<p><img src="http://svarke.technews.lt/Elixir/pcconfig.PNG" /></p>
<p> </p>
<p><img src="http://svarke.technews.lt/Elixir/elixir533.png" /></p>
<p><span class="saltinis">RAM „taimingai“</span><br />
<br /> </p>
<p><img src="http://svarke.technews.lt/Elixir/elixircpuz2.PNG" /></p>
<p> <span class="saltinis">Taip atminties SPD nustatymus atpažino <i>CPU-Z 1.47</i></span><br />
<br /> <br />
<br />Bandymuose naudojau kelis testus. Deja, dėl laiko trūkumo jų nėra daug. Naudotos <i>Everest 4.6</i> (atminties įrašymo, nuskaitymo, kopijavimo greičiai, gaišties laikas), <i>Science Mark 2</i> (nedidelė mokslinius skaičiavimus ir simuliacijas atliekanti programa, turinti atskirą modulį atminties pajėgumui įvertinti) bei trys žaidimai (<i>GRID, [i]COD4</i> ir <i>TDU</i>), mat sparta žaidimuose greičiausiai ir yra tai, kas daugelį domina. Kompiuterio sistema toli gražu nėra pati naujausia, todėl žaidimų nustatymai taip pat toli gražu nuo įspūdingų. Visi jie veikė 1024x768 raiškoje vidutiniais detalumo nustatymais, be AA ir AF (išskyrus COD4 (2x AA)). Kaip konkurentai, šiems atminties moduliams buvo panaudoti <i>Patriot Signature Line DDR2-800</i> (2x1 GB) atminties moduliai su kiek žemesniais 5-5-5-16 gaišties laikais.<br />
<br /> <br />
<br /><i>Spartinimas</i><br />
<br /> <br />
<br />Nors laikas ir spaudė, privalėjau bent apytikriai išbandyti, kaip spartinasi šie moduliai. Su gaišties laikais "pažaisti", deja, nespėjau, tačiau pabandžiau išsiaiškinti, kokį dažnio rezervą moduliai turi veikdami standartine įtampa. Stabiliai atmintis veikė pakėlus jos dažnį iki 1120 MHz efektyvaus dažnio. Šiek tiek kilstelėjau įtampą iki ~2,05V atminties dažnį pavyko pakelti iki 1200 MHz. Tai greičiausiai nėra maksimali atminties riba, tačiau jau gana geras rezultatas "value" serijos atminties moduliams. Lentelėse taip pat pateiksime ir spartintų atminties modulių rezultatus. Atkreipkite dėmesį, jog paspartinus atmintį atitinkamai išaugo ir procesoriaus dažnis, kadangi FSB ir RAM dažniai spartinant kyla sinchroniškai (Paspartinus atmintį iki 1200 MHz, procesorius veikė 2400 MHz dažniu).<br />
<br /> <br />
<br /><i>Rezultatai</i><br />
<br /> <br />
<br />Pirmiausiai <i>Everest</i> rezultatai. Kaip galite matyti lentelėse, <i>Nanya</i> atmintis, veikdama didesniu dažniu pasiekia pastebimai geresnius rezultatus. Nuskaitymo bei įrašymo greičiams gaišties laikai neturi didelės įtakos. <i>Elixir</i> atminties moduliai visuose testuose pasirodo geriau už DDR2-800 atminties modulius su mažesniais gaišties laikais.<br />
<br /> </p>
<p><img src="http://svarke.technews.lt/Elixir/everest.PNG" /></p>
<p><img src="http://svarke.technews.lt/Elixir/latency.PNG" /></p>
<p> <br />
<br /><i>Science Mark</i> atminties testų rezultatai rodo panašią spartos priklausomybę nuo dažnio. Daugiausiai skiriasi spartintos atmintinės rezultatai, tačiau tai nėra nuostabu, kadangi procesoriaus atminties dažnis taip pat buvo didžiausias.</p>
<p><img src="http://svarke.technews.lt/Elixir/science.PNG" /></p>
<p> <br />
<br />Žaidimai bene labiausiai rūpi daugumai skaitytojų. Deja, testavimo sistema nėra pritaikyta šiuolaikiniams nustatymams, todėl net ir su kukliais nustatymais didelio kadrų kiekio žaidimai nerodė. Apskritai atminties sparta neturi lemiamos įtakos žaidimų veikimo spartai, o vaizdo plokštei generuojant mažą kadrų per sekundę skaičių skirtumai tarp skirtingų atmintinių dar labiau sumažėja.<br />
<br /> </p>
<p><img src="http://svarke.technews.lt/Elixir/gaming.PNG" /></p>
<p> <br />
<br /><i>Call of Duty 4</i> buvo tas žaidimas kuriame kadrų kiekis ir taip pat skirtumai pasirodė didžiausi. Ypač didelis spartintos sistemos pranašumas, tačiau tai be abejo nėra vien tik RAM nuopelnas.<br />
<br /> <br />
<br /> <br />
<br /><b>Išvados</b><br />
<br /> <br />
<br />Pirmiausiai noriu atkreipti dėmesį į spartos testus. Kaip matome iš jų rezultatų, žaidimų veikime, bent jau testuotame kompiuteryje, didesnę įtaką turi atminties dažnis, o ne mažesni gaišties laikai. Bendruose sintetiniuose testuose <i>Elixir M2Y1G64TU88D5B-BD</i> atmintis taip pat pasirodė gana gerai.<br />
<br /> <br />
<br />Nereikia pamiršti, jog tai nėra entuziastams skirta atmintis, todėl stebuklų, be abejo, ji ir negali pademonstruoti. Visgi ji veikia 1066 MHz efektyviu dažniu ir, nors veikia su aukštais gaišties laikais, netgi turi sąlyginai neblogą spartinimo rezervą pakėlus veikimo įtampą, o net ir tuomet išlieka tik gana šilti. Kadangi šie moduliai nėra skirti mažmeninei prekybai, negaliu jų jų rekomenduoti konkrečiam vartotojų ratui, mat juos gana nelengva patiems įsigyti. Tačiau manyčiau jog šie moduliai būtų tinkami nebrangios, bet pakankamai greitos atminties ieškantiems pirkėjams ir, galbūt netgi spartinimo mėgėjams su žemą daugiklį turinčiais <i>Intel Core 2</i> šeimos procesoriais.<br />
<br /> </p>
<p><img src="http://www.technews.lt/upl/Failai/nanya.gif" /></p>
<p>Dėkojame <a class="ns" href="http://eu.nanya.com/">Nanya</a> už galimybę išbandyti šį gaminį.</p>
<p></p>
