---
layout: post
status: publish
published: true
title: Nokia neatsisakys Symbian, ir toliau plėtos dar dvi OS
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5118
wordpress_url: http://localhost/site/new/nokia_neatsisakys_symbian_ir_toliau_pletos_dar_dvi_os/
date: '2010-09-30 22:51:27 +0300'
date_gmt: '2010-09-30 22:51:27 +0300'
categories:
- Naujienos
---
<div class="imgright"><img src="http://www.part.lt/img/8cb337bc9caa4e2c3abbb763af83366a376.jpg"  /></div>
<p>Pasaulinė mobiliųjų telefonų gamintoja Nokia plėtos tris telefonų operacines sistemas. Į Nseries serijos mobiliuosius kompiuterius bus diegiama MeeGo, į daugumą išmaniųjų telefonų – Symbian, o į klasikinės serijos ir pigesnius modelius – Series 40.  </p>
<p>„Siekiame pritaikyti produktus skirtingiems žmonių poreikiams. Vieniems reikia paprasto telefono, kuriuo būtų patogu skambinti, susirašinėti ar klausytis radijo. Kitiems gi svarbu, kad telefonu galėtų nuolat bendrauti su draugais socialiniuose tinkluose, redaguoti nufilmuotus vaizdus, žiūrėti filmus prijungę telefoną prie namų kino sistemos. Todėl Nokia kompanija pasirinko plėtoti tris telefonų operacines sistemas, kurios tarnaus skirtingiems vartotojų norams“, – sakė Nokia produktų vadovas Baltijos šalims Dalius Nalivaika. – „Mūsų pasirinkta strategija yra susijusi su tuo, kad siūlome labai platų spektrą mobiliųjų telefonų, kurių kaina siekia nuo 20 iki 500 eurų“.</p>
<p>Pažangiausiuose Nokia Nseries serijos įrenginiuose, kurie dažniausiai yra telefonai-flagmanai, bus diegiama „MeeGo“ operacinė sistema. Ši atviro kodo, Linux pagrindu sukurta operacinė sistema plėtojama kartu su kompanija Intel. MeeGo „gimė“ sujungus Nokia N900 įrenginyje įdiegtą Maemo ir Intel naudojamą Moblin operacines sistemas. MeeGo sistema bus patogiai valdoma, atvira ir itin funkcionali sistema – leis telefone atlikti visus veiksmus, kurių galima tikėtis iš mobiliojo kompiuterio. Pirmųjų MeeGo įrenginių laukiama pasirodant 2011 metais, ši programinė įranga bus pilnai integruota su Nokia kompanijos nemokamomis Ovi paslaugomis. Ji taip pat veiks ne tik mobiliuose irenginiuose, bet ir, pavyzdįžiui, automobilių informacinėse-pramoginėse sistemose, buitinėje technikoje ir kituose įrenginiuose.</p>
<p>Pasak D. Nalivaikos, Symbian išliks labai svarbia programine įranga Nokia portfelyje. „Šiuo metu Symbian yra populiariausia išmaniųjų telefonų platforma pasaulyje, su ja mes galime toliau plėsti išmaniųjų telefonų prieinamumą vartotojams, nes ji suteikia puikų funkcionalumą už priimtiną kainą, – sakė D. Nalivaika. – Netrukus bus išleista naujoji – Symbian^3 – versija, turinti visą puokštę naujų galimybių ir patogesnę vartotojo sąsają. Nokia N8 bus pirmasis telefonas su Symbian^3. Tikime, kad tai bus puikus įrenginys žmonėms, kurie nori patys kurti turinį, mobiliai bendrauti savo socialiniame tinkle ir pramogauti prijungus telefoną prie namų kino sistemos ar parsisiuntus aplikacijų iš Ovi Parduotuvės."</p>
<p>Symbian programinę įrangą Nokia kompanija diegs ir į muzikinius Xseries serijos telefonus, tokius kaip Nokia X6, į verslo klasės telefonus, tokius kaip neseniai pristatytas Nokia E7 bei į klasikinius modelius kaip Nokia C7.</p>
<p>Į įprastus mobiliuosius telefonus ketinama ir toliau diegti Series 40 programinę įrangą. Series 40 turi milijonams vartotojų puikiai pažįstamą sąsają. Jos funkcionalumas taip pat tobulėja, ypač dėl Nokia plėtojamų nemokamų Ovi paslaugų – el. pašto, nuotraukų dalinimosi ir kitų. Series 40 leidžia vartotojams patogiai naudotis aplikacijomis, internetu ir turi daug kitų funkcijų.“, - sakė Nokia produktų vadovas Baltijos šalims. Pasak jo, šie nebrangūs modeliai taip pat tobulėja – atsirantą telefonų, kuriuose naudojamas ir lietimui jautrus ekranas ir tradicinė telefono klaviatūra, pvz. modelyje Nokia C3-01.</p>
<p>Nokia bendrovė žada, kad 2010 metais atnaujintos operacinės sistemos bus draugiškos vartotojui, patrauklios išvaizdos, veiks greitai ir sklandžiai, bus pritaikytos valdymui prisilietimu. Dauguma išmaniųjų telefonų turės keletą darbastalių, supaprastintą navigacijos valdymą, darbo daugiaprogramiu režimu (multi-tasking) galimybę ir kitų vartotojams patogių savybių.</p>
<p>Anot D. Nalivaikos, Nokia didina savo įrenginių vertę sujungdama juos su Ovi paslaugomis. Išmaniųjų telefonų vartotojai nuo šių metų pradžios jau gali nemokamai naudotis navigacija telefone ir Ovi žemėlapiais, rasti tūkstančius aplikacijų Ovi parduotuvėje, palaikyti ryšį su artimiausiais draugais per Nokia Messaging paslaugą.<br /></p>
