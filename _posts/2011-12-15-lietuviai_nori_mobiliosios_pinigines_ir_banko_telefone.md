---
layout: post
status: publish
published: true
title: Lietuviai nori mobiliosios piniginės ir banko telefone
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6219
wordpress_url: http://localhost/site/new/lietuviai_nori_mobiliosios_pinigines_ir_banko_telefone/
date: '2011-12-15 17:31:47 +0200'
date_gmt: '2011-12-15 17:31:47 +0200'
categories:
- Naujienos
---
<div class="imgright"><img src="http://technews.lt/upload/mobile-wallet.jpg"  /></div>
<p>Telefonas kaip mobilioji piniginė ir mobilusis bankas – tokį išmanųjį telefoną dažniausiai nori matyti Trends apklausų dalyviai, atsakę į klausimą, kam labiausiai norėtų naudoti savo išmanųjį telefoną ir kokio pobūdžio naujų telefono pritaikymų lauktų. </p>
<p>Apklausa buvo atlikta Latvijoje, Estijoje, Lietuvoje, Danijoje, Švedijoje, Suomijoje bei Norvegijoje, naudojantis Trends programėle išmaniesiems telefonams. Lietuvos, Latvijos ir Švedijos išmaniųjų telefonų turėtojai geidžiamiausiu išmaniojo telefono pritaikymo būdu laiko mobiliuosius mokėjimus. Šį variantą pasirinko 31,5 proc. Lietuvos vartotojų, 34,3 proc. – Latvijos ir net 46 proc. apklaustųjų Švedijos išmaniųjų telefonų turėtojų.</p>
<p>„Omnitel Trends tendencijos rodo, kad mobilieji mokėjimai yra geidžiama, vartotojui patogi ir saugi paslauga, be kurios greitai nebeįsivaizduosime savo gyvenimo, kaip šiandien jau nebeįsivaizduojame be mobiliojo el. pašto ar interneto išmaniajame telefone“, - sakė Omnitel viceprezidentas rinkodarai ir paslaugoms Darius Maikštėnas.</p>
<p>Estijoje, Norvegijoje, Suomijoje ir Danijoje vartotojai dažniausiai rinkosi išmaniojo telefono naudojimą banko paslaugoms. Estijoje išmanųjį telefoną kaip mobilųjį banką labiausiai norėtų rinktis 39,1 proc.  Norvegijoje – 42,7 proc., Suomijoje – 31,4 proc. ir Danijoje – 36,8 proc. apklaustų vartotojų. Beje, Lietuvoje, Latvijoje ir Švedijoje mobiliojo banko galimybės buvo antrasis pagal populiarumą pasirinkimas – jį pažymėjo 25 proc. apklaustų vartotojų Švedijoje, 25,9 proc. Lietuvoje ir 27 proc. Latvijoje.</p>
<p>Lietuvoje, kaip ir Latvijoje, Danijoje ir Švedijoje, trečiasis pagal populiarumą pasirinkimas – galimybė telefonu balsuoti rinkimuose. Jį pasirinko 19,8 proc. Lietuvos, 18,9 proc. Latvijos, 15,2 proc. Danijos ir 10 proc. Švedijos apklaustųjų išmaniųjų telefonų vartotojų.</p>
