---
layout: post
status: publish
published: true
title: HTC delninukai ir sumanieji telefonai. Be tvarkyklių?
author:
  display_name: PauliusBa
  login: PauliusBa
  email: PauliusBa@hotmail.com
  url: ''
author_login: PauliusBa
author_email: PauliusBa@hotmail.com
wordpress_id: 1491
wordpress_url: http://localhost/site/new/htc_delninukai_ir_sumanieji_telefonai_be_tvarkykliu_/
date: '2008-03-18 14:01:43 +0200'
date_gmt: '2008-03-18 14:01:43 +0200'
categories:
- Naujienos
---
<p><i><a class="ns" href="http://www.htc.com/">HTC (High Tech Computer Corporation)</a></i> - jau senokai rinkoje esanti ir, dėl glaudžios partnerystės su <i>Microsoft</i>, sėkminga kompanija, gaminanti aukšta kokybe pasižyminčius delninukus (PDA), sumaniuosius telefonus (smartphone), paremtus <i>Microsoft Windows Mobile</i> operacine sistema, bei ypač mažus nešiojamus kompiuterius.<br />
<br><br />
<br>Anksčiau <i>HTC</i> atliko <a class="ns" href="http://en.wikipedia.org/wiki/Original_Design_Manufacturer">ODM (Original Design Manufacturer)</a> vaidmenį, gamindama įrenginius tokioms kompanijoms, kaip <i>HP/Compaq, Fujitsu-Siemens, Sharp, Dopod</i> ir kt. Kai <i>HTC</i> produktų spektre atsirado delninukai-telefonai ir sumanieji telefonai, mob. operatoriai, kaip <i>Orange, T-Mobile, O2</i> ir kt., sudarė sutartis ir pardavinėjo <i>HTC</i> produktus, pažymėtus savais prekiniais ženklais. Paprastai <i>HTC</i> produktas turėdavo vidinį kodinį pavadinimą, pvz <i>HTC Tornado</i>, kuris būdavo operatorių pardavinėjamas, kaip, šiuo atveju, <i>O2 Xda IQ, i-mate SP5</i> ir t.t. Vėliau <i>HTC</i> pradėjo prekiauti ir savo pačių prekinio ženklo, <i>Qtek</i>, įrenginiais, kurių dauguma turėjo ir per mob. operatorius parduodamus dvynius. 2006 metais kompanija atsisakė savo prekinio ženklo <i>Qtek</i> ir ne per operatorius parduodamus produktus pradėjo žymėti tiesiog <i>HTC</i>.<br />
<br><br><img src="http://www.woopaamovil.com/wp-content/img/htc-tytn-ii.jpg"><br><b><i>HTC TyTN II</b></i><br />
<br><br />
<br><i>HTC</i> neseniai išleido naują savo produktų kartą su naujais <i>Qualcomm MSM7200</i> procesoriais-mikroschemų rinkiniais: aukščiausios klasės delninuką-komunikatorių su išstumiama qwerty klaviatūra <i>HTC TyTN II</i> (Windows Mobile 6 Professional), sumanųjį telefoną su išstumiama qwerty klaviatūra <i>HTC S730</i> (Windows Mobile 6 Standard)
<div class="imgright"><img src="http://www.unwiredview.com/wp-content/uploads/2007/10/htc-s730-wing-volans.jpg" border="1"></div>
<p>, bei valdymui pirštų prisilietimais (ne <i>stylus</i> pagaliuku) pritaikytus delninukus-telefonus <i>HTC Touch Dual</i> (su išslenkančia skaičių klaviatūra) ir <i>HTC Touch Cruise</i> (Windows Mobile 6 Professional).<br />
<br><br />
<br>Naujasis <i>Qualcomm MSM7200</i> procesorius-mikroschemų rinkinys, veikiantis 400MHz dažniu, turi labai daug integruotų savybių: <i>ATI Imageon</i> vaizdo posistemį, 3G modulį, GPS modulį, HDTV išvestį ir daug kitų. Šis 400MHz procesorius yra žingsnis į priekį, turint omeny, jog anksčiau buvo naudojami 200MHz <i>Texas Instruments (TI)</i> procesoriai, kurie labai didele sparta nepasižymėjo.<br />
<br><br />
<br>Taigi, iki šiol labai gerų produktų dar geresnės pamainos? Spręst patiems... Vartotojai labai greitai pradėjo skųstis nežymiai didesne, o kartais ir žymiai mažesne, darbo sparta. Pagrindiniai simptomai pasireikšdavo trukčiojančiu didesnės raiškos video failų atkūrimu, lėtu ekrano perpaišymu, slenkant didelius interneto puslapius, maža žaidimų, <a class="ns" href="http://www.youtube.com/watch?v=zIJWAu6IRe4">GPS programinės įrangos grafine sparta (VIDEO)</a>.<br />
<br><br />
<br><br><img src="http://www.htcclassaction.org/images/drivers-not-included-big.png"><br><b><i>HTC Class Action</i> puslapio logotipas</b><br />
<br><br />
<br>Nors <i>Qualcomm MSM7200</i> mikroschemų rinkinys ir turi visas minėtas, taip gerai skambančias funkcijas, tai nereiškia, jog jos yra naudotinos (įgalintos) visuose įrenginiuose, kurie pastarąjį naudoja. Pavyzdžiui, <i>HTC S730</i> sumaniajame telefone GPS funkcija yra dirbtinai užblokuota, nes su GPS šis įrenginys sudarytų per didelę konkurenciją brangesniems broliams. Tiesa, <a class="ns" href="http://www.xda-developers.com/">auksarankiai</a> surado būdų, kaip GPS modulį aktyvuot, bet čia jau kita istorija... Taigi, marketingas, marketingas, marketingas. Tačiau, maža to, nei vienas <i>HTC</i> įrenginys neįgalina <i>ATI Imageon</i> grafinio posistemio - paprasčiausiai nėra tam skirtų <a class="ns" href="http://en.wikipedia.org/wiki/Device_driver">tvarkyklių</a>...<br />
<br><br />
<br>Natūralu, <i>HTC</i> klientai, ypač labiau išmanantys IT srityje, ką jau kalbėt apie entuziastus, pradėjo reikšti didelį nepasitenkinimą šiuo <i>faktu</i>. Internete atsirado įvairių <a class="ns" href="http://www.petitiononline.com/tytn2vid/">peticijų</a>, puslapių, skirtų eskaluoti būtent <i>ATI Imageon</i> įgalinančių tvarkyklių nebuvimo faktą. Didžiausias iš jų - <a class="ns" href="http://www.htcclassaction.org/">HTC Class Action</a>. Pastarajame puslapyje yra akcentuojama <i>HTC</i> padavimo į teismą galimybė, puslapis yra labai lankomas ir dažnai atnaujinamas.<br />
<br><br />
<br><i>HTC</i> mikliai sureagavo, <a class="ns" href="http://www.htcclassaction.org/responses.php">teigdami</a> išleisią programinės įrangos (firmware) atnaujinimus. Deja, atnaujinimai neįgalins <i>ATI Imageon</i> vaizdo posistemio. HTC esą išsprendė mažos vaizdo posistemio spartos problemą vien programinės įrangos optimizacijomis, o <i>ATI Imageon</i> vaizdo posistemio neaktyvuosią dėl didžiulių licenzinių mokesčių <i>ATI</i>. Be to, produkto specifikacijose, anot jų, <i>ATI Imageon</i> išvis nebuvo minimas. Tad klausimas kyla toks: ar vien tam tikro mikroschemų rinkinio buvimo faktas reiškia, jog kiekviena to rinkinio funkcija turi būti panaudota ir aktyvi? Neabejoju, gali būti įvairių variantu, ir šiuo konkrečiu atveju viskas greičiausiai yra aprašyta dokumentais, sutartim, tad <i>HTC</i> lieka teisi...<br />
<br><br />
<br>Mat <i>Qualcomm</i>, anot gaminę daug mikroschemų rinkinio modifikacijų, paprasčiausiai panaudojo licenzijavimo sistemą. Galima sulyginti su programine įranga - didžiąją dalį programinės įrangos kainos sudaro ne laikmena, o licenzija. Tik tiek, kad <i>ATI Imageon</i> dalis užima didžiąją dalį pagrindinės mikroschemos...<br />
<br><br />
<br>Reikia turėti omenyje, jog iki šiol nei vienas <i>HTC</i> delninukas, sumanusis telefonas neturėjo vaizdo spartintuvo (aktyvuoto, ar ne) ir su GPS navigacijos programine įranga puikiai susidorodavo. Tad yra logiška manyt, kad po programinės įrangos atnaujinimo sparta turėtų normalizuotis, ir &quot;upgreidas&quot;, perkant naujos kartos įranginį, taps tikrai &quot;upgreidu&quot;.<br />
<br><br />
<br>Deja, bet joks programinės įrangos atnaujinimas vis dar neišleistas... Gal <i>HTC</i> ruošia atnaujinimą, kuriame iš kart bus Microsoft atnaujinti <i><a class="ns" href="http://en.wikipedia.org/wiki/Windows_Mobile#Windows_Mobile_6.1_.282008.29">Windows Mobile 6.1</a></i>?</p>
