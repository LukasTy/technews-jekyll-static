---
layout: post
status: publish
published: true
title: "Šiek tiek informacijos apie AMD „Shanghai“ procesorius"
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 2519
wordpress_url: http://localhost/site/new/siek_tiek_informacijos_apie_amd__shanghai__procesorius/
date: '2008-10-01 16:30:34 +0300'
date_gmt: '2008-10-01 16:30:34 +0300'
categories:
- Naujienos
---
<p><i>AMD</i> procesorių gamintojas įrodė, kad yra stiprus konkurentas <i>Intel</i> kompanijos atžvilgiu, serveriams skirtų procesorių rinkoje. Remiantis naujausiais duomenimis yra žinoma, kad naujos architektūros, pavadintos kodiniu vardu <i>Shanghai</i>, keturių branduolių serveriniai procesoriai jau paruošti masinei gamybai.<br />
<br><br />
<br>Naujieji procesoriai bus ypatingi tuo, kad tai bus pirmieji 45 nm tech-proceso principu paremti lustai iš <i>AMD</i>. Vėliausi serveriams skirti procesoriai, kurie šiuo metu yra prekyboje, tai <i>Barcelona</i> architektūros produktai, kurie turėjo didelių problemų dar prieš pasirodant rinkoje, nes po oficialaus anonso buvo atidėti net aštuoniems mėnesiams. Net ir pradėjus prekiauti procesoriais, pasirodė, kad jie nėra tokie galingi kaip buvo tikėtasi bei kentėjo dėl kitų techninių nesklandumų.<br />
<br><br />
<br>Patas Patla (Pat Patla), <i>AMD</i> tarnybinių ir darbo stočių rinkos segmento generalinis direktorius, naujienų portalui <i>CNET News</i> teigė - „Mes turėjome nemažai techninių nesklandumų susijusių su <i>Barcelona</i> architektūros procesorių išleidimu į rinką. Atsižvalgdami į savo padarytas klaidas mes įdėjome visas pastangas <i>Shanghai</i> architektūros gaminiams suteikti kiek įmanoma daugiau spartos. Pasimokę iš savo klaidų, kaip kompanija, mes niekuomet jų nekartosime“.<br />
<br><br />
<br><br><img src="http://www.technews.lt/upl/Failai/AMD_Shanghai_45nm_die_large.jpg"><br><span class="saltinis"><i>Shanghai</i> architektūros lustas</span><br />
<br><br />
<br>Norėdami užtikrinti, kad <i>Shanghai</i> pasirodę rinkoje pasižymėtų sėkme ir suteiktų vartotojams žymiai geresnius įspūdžius nei vyresnėlis <i>Barcelona</i>, <i>AMD</i> projekto valdymui netgi paskyrė vieno iš savo partnerių inžinierių, kad pastarasis atsakytų už visą naujos kartos procesorių gamybos valdymą ir būtų atsakingas už būsimų produktų kokybę.<br />
<br><br />
<br>Norėdami įrodyti, kad naujieji procesoriai bus greitesni už ankstesnius, <i>AMD</i> argumentuodami įvardino kelis faktorius. Pirma – mažesnis technologinio gamybos proceso naudojimas, kuris nuo 65 nm sumažėjo iki 45 nm. Kaip kiekvienas žinome tai leis padidinti veikimo spartą bei sumažins suvartojamos energijos išteklius. Antra – laikinosios vidinės atminties didinimas nuo prieš tai buvusių 2 MB iki 6 MB. Kompanijos atstovai taip pat minėjo, kad bus padidintas ir apdorojamų instrukcijų kiekis, tenkantis vienam taktinio dažnio ciklui. Taip pat <i>Shanghai</i> lustai naudos naująją <i>HyperTransport 3.0</i> technologiją, kuri, kaip ir pačių procesorių pasirodymas, turėtų būti patvirtinta pirmajame kitų metų ketvirtyje. Telieka laukti ir įsitikinti ar <i>AMD</i> iš tikrųjų pasimokys iš savo klaidų.<br />
<br><br />
<br><br />
<br></p>
