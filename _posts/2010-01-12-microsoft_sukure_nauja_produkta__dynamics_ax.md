---
layout: post
status: publish
published: true
title: Microsoft sūkūrė naują produktą - Dynamics AX
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4500
wordpress_url: http://localhost/site/new/microsoft_sukure_nauja_produkta__dynamics_ax/
date: '2010-01-12 16:33:04 +0200'
date_gmt: '2010-01-12 16:33:04 +0200'
categories:
- Naujienos
---
<div class="imgright"><img src="http://www.part.lt/img/6505b0368432e89582b75662ceef8500447.jpg"  /></div>
<p>Informacinių technologijų bendrovė Microsoft pristatė naująjį sprendimą - mažmeninės prekybos įmonių poreikiams pritaikytą verslo valdymo sistemą Microsoft Dynamics AX for Retail. Sistema leidžia patogiai valdyti visas mažmeninės prekybos įmonės veiklos sritis - produktų tiekimą, sandėliavimą, paskirstymą, kainodarą, pardavimus ir apskaitą. Naujasis sprendimas skirtas tiek dideliems, tiek vidutinio dydžio prekybos tinklams.  </p>
<p>„Pagrindinis naujojo sprendimo privalumas slypi jo paprastume. Atsižvelgiant į mažmeninės prekybos įmonių veiklos kompleksiškumą - šimtus tūkstančių pavadinimų siekiantį prekių asortimentą, plačius parduotuvių tinklus, sandėliavimą ir paskirstymą, būtinybę taikyti lanksčias kainų ir nuolaidų sistemas bei greitai jas keisti – naujajame Microsoft Dynamics AX sprendime vienoje vietoje patogiai apjungta daugybė duomenų, kuriais vartotojai gali naudotis norima apimtimi ir forma,“ - pasakoja Microsoft Lietuva verslo valdymo sprendimų grupės vadovas Apolinaras Škikūnas.  </p>
<p><b>Tiksli informacija bet kuriuo metu, paprastesnis valdymas ir taupymas</b></p>
<p>Apolinaro Škikūno teigimu, naudodamiesi naujuoju sprendimu mažmeniniai tinklai gali gauti tikslią verslo informaciją realiu laiku, sumažinti duomenų valdymo išlaidas, paprasčiau naudotis turimomis duomenų bazėmis. „Sistema taip pat leidžia patogiai valdyti apskaitą, tiekėjų ir klientų duomenis, vidinę prekybos įmonės informaciją, analizuoti pirkėjų įpročius. Šių privalumų dėka prekybos įmonėms pavyks geriau pažinti savo klientus ir greičiau priimti verslo sėkmę lemiančius sprendimus,“ – sako Microsoft Lietuva atstovas.  </p>
<p>Pasak informacinių technologijų bendrovės atstovo, Lietuvoje visi didieji mažmeninės prekybos tinklai jau naudojasi Microsoft Dynamics produktais – verslo valdymo sistemomis Microsoft Dynamics NAV (ankstesnis pavadinimas - Navision) arba Microsoft Dynamics AX (anksčiau žinoma kaip Axapta). Augantis susidomėjimas specialiai mažmeninės prekybos sričiai pritaikytomis verslo valdymo sistemomis pastebimas ir tarp mažesnių įmonių. Vien per pastaruosius keletą metų sertifikuoti Microsoft Dynamics partneriai Lietuvoje mažmeninės prekybos įmonėse įdiegė arti dviejų dešimčių sprendimų.  </p>
<p>Pasirinkdamos šias sistemas įmonės siekia suderinamumo su jau turima programine įranga, mažesnių sistemos diegimo ir palaikymo kaštų. Taip pat verslo valdymo sistemas įmonės renkasi norėdamos užtikrinti informacijos perdavimo greitį ir tikslumą tarp skirtinguose miestuose įsikūrusių padalinių. </p>
<p><b>Tinkamas ir prekybos tinklams, ir vidutinio dydžio prekybos įmonėms</b></p>
<p>VĮ Registrų centras duomenimis 2009 m. Lietuvoje veikė daugiau nei 10 tūkst. mažmeninę prekybą vykdančių įmonių. Naująją Microsoft Dynamics AX verslo valdymo sistema efektyviai galės naudotis ir vidutinio dydžio prekybos įmonės, ir didieji tinklai. Verslo valdymo sistema leidžia prižiūrėti procesus ir priimti sprendimus nepriklausomai nuo parduotuvių padalinių ar sistemos vartotojų buvimo vietos. </p>
<p>Vienas didžiausių Lietuvoje prekybos tinklas IKI, valdantis 216 parduotuvių visoje šalyje, taip pat naudojasi verslo valdymo sistema Microsoft Dynamics NAV. „Mažmeninės prekybos tinklai išsiskiria veiklos kompleksiškumu ir apimtimi, kasdien prekybos centruose visoje Lietuvoje apsilanko šimtai tūkstančių pirkėjų, kurių poreikiams tenkinti gaminame ir atvežame tūkstančius skirtingų prekių rūšių, - pasakoja IKI prekybos tinklo direktorius Darius Malakauskas. - Turime užtikrinti aukštą pirkėjų aptarnavimo kokybę, profesionaliai suvaldyti pardavimus, todėl teigiamai vertiname programinės įrangos gamintojų iniciatyvą kurti būtent mažmeninės prekybos įmonių verslo valdymui skirtas sistemas.“</p>
<p><b>Veikia skirtingomis kalbomis, lengvai suderinamas su naujais Microsoft produktais</b></p>
<p>Naujasis Microsoft Dynamics AX yra lengvai suderinamas su kitais Microsoft produktais, kurie jau yra įdiegti dažnoje mažmeninės prekybos įmonėje. Verslo valdymo sistema veikia ir naujausioje Windows 7 aplinkoje, suderinama su Microsoft Office, Microsoft SharePoint, Microsoft serverių ir kita programine įranga. Pasak Apolinaro Škikūno, naujasis Microsoft Dynamics AX vienoje įmonėje gali veikti keliomis kalbomis, taip palengvindamas darbą tarptautinį verslą plėtojančioms bendrovėms. Šių metų birželį Microsoft Dynamics AX pasirodys 16 pasaulio šalių, o metų laikotarpyje bus sukurtos versijos dar 32 šalims, įskaitant ir Lietuvą.</p>
<p>Lietuvoje Microsoft Dynamics AX verslo valdymo sprendimus diegia sertifikuoti Microsoft Dynamics AX kompetenciją turinys partneriai.<br />
 </p>
