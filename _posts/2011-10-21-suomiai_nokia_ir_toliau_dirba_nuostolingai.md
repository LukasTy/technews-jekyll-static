---
layout: post
status: publish
published: true
title: Suomiai Nokia ir toliau dirba nuostolingai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6102
wordpress_url: http://localhost/site/new/suomiai_nokia_ir_toliau_dirba_nuostolingai/
date: '2011-10-21 13:33:52 +0300'
date_gmt: '2011-10-21 13:33:52 +0300'
categories:
- Naujienos
---
<div class="imgright"><img src="http://technews.lt/upload/nokialogos.jpg"  /></div>
<p>Paskutiniame ketvirtyje, kuriame Nokia vis dar nesiūlo Windows Phone operacine sistema pagrįstų išmaniųjų telefonų, kompanija ir toliau dirbo nuostolingai, nors nuostoliai nėra tokie dideli, kokius kompanijai prognozavo analitikai.</p>
<p>Nepaisant to, kad Nokia surinko vos 8.96 milijardus eurų pajamų, nors buvo planuota daugiau, kompanija sugebėjo prarasti tik 71 milijoną eurų. Žinoma, tai yra milžiniški pinigai, tačiau vertėtų prisiminti, kad antrajame ketvirtyje gamintojas prarado net 487 milijonus eurų, kas yra žymiai didesni praradimai, nei trečiajame ketvirtyje.</p>
<p>Nokia ir toliau pirmauja parduodant įprastus telefonus, kurių pardavė 106.6 milijonus, o tuo tarpu išmaniųjų telefonų rinkoje suomiai per tris mėnesius tesugebėjo parduoti tik 16.8 milijonus, kai Samsung per penkis mėnesius pardavė apie 10 milijonų vienetų vien Galaxy S II išmaniojo telefono, neįskaitant kitų.</p>
<p>Teigiama, jog kitą savaitę Nokia pagaliau anonsuos savo pirmąjį Windows Phone operacine sistema varomą įrenginį, kuris turėtų pasirodyti lapkričio mėnesį. Tik kitais metais bus aišku, ar Microsoft padės Nokia, ar suomiai ir toliau dirbs nuostolingai. Aišku viena - Nokia savo ateitį mato tik su Windows Phone operacine sistema.</p>
