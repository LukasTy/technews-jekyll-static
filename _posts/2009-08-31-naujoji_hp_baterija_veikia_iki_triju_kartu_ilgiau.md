---
layout: post
status: publish
published: true
title: Naujoji HP baterija veikia iki trijų kartų ilgiau
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3996
wordpress_url: http://localhost/site/new/naujoji_hp_baterija_veikia_iki_triju_kartu_ilgiau/
date: '2009-08-31 13:49:12 +0300'
date_gmt: '2009-08-31 13:49:12 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:Gi2Au0jpz-McnM:http://www.priceindia.in/laptop/wp-content/uploads/2008/12/hp-laptop-battery.jpg"  /></div>
<p>Kompanija Hewlett-Packard pranešė, jog pristato HP Long Life baterijas skirtas verslo klasės nešiojamiesiems kompiuteriams. Pastarųjų „gyvenimo“ trukmė yra iki trijų kartų ilgesnė nei įprastinių baterijų. </p>
<p>HP pabrėžė, kad tris šimtus kartų įkrovus įprastinę bateriją, jos darbo laikas pradeda laipsniškai mažėti. Dėl to vartotojai gali patirti papildomų išlaidų pirkdami naują bateriją bei galimai padidinti žalą aplinkai dėl padidėjusio išmetamų baterijų kiekio, nors retam kompiuterininkui tai rūpi.</p>
<p>HP giriasi, jog panaudoję Boston-Power Sonata ličio jonų technologiją, baterijos darbo laikas pradeda trumpėti tik įkrovus daugiau nei tūkstantį kartų – kraunant kiekvieną dieną, tai prilygsta trims metams. Kompanija taip pat sako, jog vienintelė suteikia trijų metų garantiją savo baterijoms.</p>
<p>Naujosios baterijos taip pat turėtų praversti mobiliems vartotojams, nes šias per pusantro valandos galima įkrauti iki 90 procentų. Pasirodys jos jau rugsėjį, Lietuvoje turėtų kainuoti apie 500 litų. Baterija tinkama HP EliteBook 6930p, HP Compaq 6730b, 6530b bei 6735b nešiojamiems.<br /></p>
