---
layout: post
status: publish
published: true
title: Bloomfield Turbo-Mode daug papildomų MHz neduos
author:
  display_name: Kiewliszki
  login: Kiewliszki
  email: ervinas.r@gmail.com
  url: ''
author_login: Kiewliszki
author_email: ervinas.r@gmail.com
wordpress_id: 2353
wordpress_url: http://localhost/site/new/bloomfield_turbo_mode_daug_papildomu_mhz_neduos/
date: '2008-08-26 17:14:53 +0300'
date_gmt: '2008-08-26 17:14:53 +0300'
categories:
- Naujienos
---
<p>Naujoji, ilgai laukta <i>Nehalem</i> architektūra debiutuoja jau šių metų pabaigoje procesoriaus kodiniu pavadinimu <i>Bloomfield</i> pavidalu. O kuo arčiau realūs procesoriai, tuo daugiau tikslių detalių ryškėja apie juos.<br />
<br><br />
<br>Iki šiol apie vieną įdomiausių <i>Core i7</i> savybių, <i>Intel</i> vadinamą tiesiog „Turbo-Mode“, žinota nedaug. „Turbo-Mode“ esmė yra ta, kad ji sugeba pagreitinti procesoriaus darbą programose, kurios sugeba išnaudoti tik vieną branduolį (o tokių programų iki šiol dauguma). O „pagreitinimas“ vyksta paprastu būdu – nereikalingi CPU branduoliai išjungiami, o dirbančiojo dažnis padidinamas – automatiškai darbas atliekamas greičiau.<br />
<br><br />
<br>Vis dėlto, kaip praneša <i>Intel</i> atstovai, didelio spartos prieaugio mums neverta tikėtis. Daugelis <i>Nehalem</i> procesorių Turbo režime pakels savo išrinktojo branduolio dažnį tik vienu daugiklio žingsniu t.y. 133 MHz. Geriausiu atveju galime tikėtis „netgi“ 266 MHz – na, žinant kad vidutinis <i>Core i7</i> procesoriaus dažnis bus dešimtkart didesnis, tikrai nieko įspūdingo. Nors, kaip automatiniam turbinimui tai jau pasiekimas.<br />
<br><br />
<br>Geros žinios yra tos, kad egzistuoja didelė tikimybė, jog jau sekančios <i>Nehalem</i> kartos išmoks paspartinti save smarkiau.<br />
<br><br />
<br><br />
<br>     </p>
