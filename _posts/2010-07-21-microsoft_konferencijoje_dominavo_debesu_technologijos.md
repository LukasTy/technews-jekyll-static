---
layout: post
status: publish
published: true
title: Microsoft konferencijoje dominavo „debesų” technologijos
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4941
wordpress_url: http://localhost/site/new/microsoft_konferencijoje_dominavo_debesu_technologijos/
date: '2010-07-21 17:25:13 +0300'
date_gmt: '2010-07-21 17:25:13 +0300'
categories:
- Naujienos
---
<div class="imgright"><img src="http://t1.gstatic.com/images?q=tbn:Ef6dvs73pH_nyM:http://www.codeproject.com/Feature/Azure/azure.PNG"  /></div>
<p>Praėjusią savaitę Vašingtone vykusioje Pasaulinėje Microsoft partnerių konferencijoje 2010 aukščiausio lygio kompanijos Microsoft vadovai pristatė ir su daugiau nei 14 tūkst. dalyvavusių partnerių aptarė naujausias „debesų“ technologijas, jų poveikį IT rinkai. Konferencijoje taip pat buvo paskelbti geriausi kiekvienos šalies Microsoft partneriai – tarp jų ir Lietuvos įmonė Blue Bridge.</p>
<p>Kompanija Microsoft su 640 tūkst. partnerių visame pasaulyje sukūrė daugiau nei 6 mln. aukštos kvalifikacijos darbo vietų, o partnerių pajamos praėjusiais metais siekė 537 mlrd. dolerių. Būtent „Debesų“ technologijų (angl. cloud computing) atsiradimas lėmė naujų ir nuolat augančių rinkos nišų atsiradimą, kurios Microsoft sprendimus parduodantiems, pritaikantiems ir diegiantiems partneriams atveria naujų galimybių padidinti pajamas. Microsoft vadovas Stevas Ballmeris savo pranešime akcentavo, jog partnerių vaidmuo yra labai svarbus, transformuojant IT rinką į „debesų“ technologijų rinką, didinant ekonominį augimą ir kuriant naujas darbo vietas visame pasaulyje. „Esame istoriniame technologijų lūžio taške, kuriame „debesų“ technologijos sukurs didžiulę vertę vartotojams, o Microsoft ir mūsų partneriams – daug naujų verslo galimybių“, – konferencijoje sakė S.Ballmeris.</p>
<p>Pagal tarptautinės tyrimų korporacijos IDC (angl. International Data Corporation) duomenis, 2013-2014 metais išlaidos „debesų“ technologijoms išaugs 19 proc., ir jos augs penkis kartus greičiau (26 proc. per metus), nei išlaidos kitai programinei įrangai. Lietuvos 2010 metų Microsoft partnerio titulą laimėjo Blue Bridge Pasaulinėje Microsoft partnerių konferencijoje Lietuvos metų partnerio apdovanojimą laimėjo įmonė Blue Bridge, teikianti Microsoft technologijomis paremtus IT sprendimus. „Mūsų misija – vertinga partnerystė, todėl visuomet siekiame ilgalaikių, naudingų ir abipusiu supratimu paremtų santykių su partneriais ir klientais. Partnerystė su Microsoft – viena pirmųjų nuo Blue Bridge įkūrimo ir trunka jau beveik 15 metų, o sėkmingo ilgamečio bendradarbiavimo įrodymas – suteiktas Microsoft Gold Certified Partner statusas, kurį papildys Microsoft 2010 metų partnerio apdovanojimas“, – sakė Blue Bridge generalinis direktorius Zbignev Gulbinovič.</p>
<p>„Dalyvavimas didžiausioje šių metų Microsoft partnerių konferencijoje leido susipažinti su technologijų naujovėmis, kitų partnerių teikiamais sprendimais ir užmegzti naujų ryšių. Išskirtinis momentas – partnerių apdovanojimo ceremonija, kurios metu, keliolikos tūkstančių konferencijos dalyvių akivaizdoje, korporacijos vadovai sveikino pasižymėjusius partnerius iš įvairių šalių. Džiaugiuosi, kad šiemet buvo paminėtas Lietuvos ir Blue Bridge vardas“, pasakojo konferencijoje dalyvavęs Blue Bridge infrastruktūros valdymo sprendimų skyriaus vadovas Arūnas Žalnierius.</p>
<p>„Didžiuojamės, kad esame vienintelė iš Lietuvos IT įmonių, kuriai pasaulio rinkos lyderis suteikė tokį įvertinimą. Šis apdovanojimas tik patvirtina, kad turime surinkę aukštos kvalifikacijos specialistų komandą, kuri gali pasiūlyti unikalius IT sprendimus. Neatsilikdami nuo rinkos pokyčių ir technologinių naujienų, jau pradėjome teikti „debesų“ kompiuterijos paslaugas, kurias spėjo išbandyti novatoriškiausios verslo ir valstybinės institucijos. Kompanijos Microsoft teikiami ištekliai – programinė įranga, darbuotojų profesinės žinios ir patirtis, padeda įgyvendinti šiuos IT sprendimus ir išlikti pelninga įmone“, - sakė Z. Gulbinovič.</p>
<p>Windows Azure – pirmoji „debesų“ technologijų operacinė sistema Partnerių konferencijos metu Microsoft atstovai pristatė keletą pranešimų, vienas iš jų – apie pirmosios galutinės „debesų“ technologijų platformos Windows Azure pritaikymą klientų ir paslaugų teikėjų duomenų centruose. Pirmosios šias platformas pradėjo naudoti kompanijos Dell, eBay, Fujitsu ir HP. Microsoft teikia visapusiškas ir integruotas paslaugas bei suteikia serverių platformą, kuri leidžia klientams ir partneriams bet kada ir bet kur lokalizuoti „debesų“ technologijomis sukurtus programavimo sprendimus. Windows Azure operacinė sistema – tai standartinių paslaugų platforma, o Windows Server platformą galima priderinti prie individualių vartotojų poreikių. Su šia programa galima kurti viešus ir privačius virtualius „debesis“ ir lanksčiai panaudoti investicijas“, - konferencijoje kalbėjo Microsoft serverių ir programavimo įrankių verslo prezidentas Bobas Muglia.</p>
<p>Naujoji Windows Azure platforma sujungia Windows Azure ir Microsoft SQL Azure programas su specialia Microsoft technine įranga, kuri padidina IT pajėgumą ir greitį. Didelės kompanijos ir Microsoft paslaugų teikėjai diegiantis šią įrangą savo duomenų centruose, pajus „debesų“ technologijų privalumus – nereikės rūpintis serverių administravimu ir duomenų saugojimo technine įranga. B. Muglia taip pat atskleidė naujų detalių apie Microsoft projektą kodiniu pavadinimu Dallas – Windows Azure platformos palaikomą informacijos tarnybą, kuri leidžia programinės įrangos kūrėjams prieiti prie išskirtinių trečiųjų šalių duomenų ir interneto paslaugų.</p>
<p>B. Muglia taip pat pristatė keletą Microsoft serverių platformos patobulinimų, kurie palengvins „debesų“ technologijų kūrimą. Kelios iš jų – Microsoft valdymo ir virtualizacijos programa (angl. Microsoft Management and Virtualization Solution Incentive) ir Asmeninis „debesų“ kūrimo paketas (angl. Private Cloud Deployment Kit), kurie suteiks partneriams finansinės naudos ir pateiks rekomendacijų, kaip vizualizuoti privatiems klientams sukurtus „debesų“ technologijų sprendimus. </p>
<p>Microsoft kompanijos viceprezidentas ir vyriausias Windows finansų atstovas Tamis Relleris, pristatė Windows 7 operacinės sistemos pakeitimus ir pranešė, jog yra išleidžiamos Windows 7 Service Pack 1 ir Windows Server 2008 R2 Service Pack 1 operacinių sistemų beta versijos, kurios padidins virtualių darbalaukių diegimo ir valdymo galimybes. Windows 7 operacinėje sistemoje pagerintas HDMI našumas ir sutvarkyta XPS formato failų spausdinimo problema, o Windows Server 2008 R2 versijoje bus dvi naujovės: Dynamic memory ir RemoteFX. T. Relleris pabrėžė „debesų“ technologijų vaidmenį Windows sistemai ir pristatė antrąją Windows Intune beta versiją, kuri geriausiai išnaudoja Windows „debesų“ technologijų ir Windows 7 operacinės sistemos privalumus bei padeda valdyti ir apsaugoti kompiuterius.</p>
<p>Tuo tarpu Microsoft Business Division prezidentas Stephenas Elopas pranešė apie aktyvesnį partnerių naudojimąsi Microsoft tinklo paslaugomis (angl. Microsoft Online Services) ir pateikė pavyzdžių, kaip šių paslaugų pagalba partneriai kuria vertę vartotojams. Jis taip pat pranešė, kad Microsoft nuo šiol bendradarbiaus su komunikacijos paslaugų teikėjais: Bell Canada, BT, PGi, TDC ir Telenor Group ir paslaugų paskirstytojais: Ingram Micro ir Tech Data. S. Elopas paskelbė ir apie Microsoft Dynamics CRM programos naujos beta versijos pasirodymą.<br /></p>
