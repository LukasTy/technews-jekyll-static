---
layout: post
status: publish
published: true
title: Intel žada didžiausios spartos SSD kaupiklį
author:
  display_name: Justinas
  login: Justinas
  email: justinasgrinius@gmail.com
  url: ''
author_login: Justinas
author_email: justinasgrinius@gmail.com
wordpress_id: 5941
wordpress_url: http://localhost/site/new/intel_zada_didziausios_spartos_ssd_kaupikli/
date: '2011-09-15 15:14:25 +0300'
date_gmt: '2011-09-15 15:14:25 +0300'
categories:
- Naujienos
---
<p>Kompanija Intel tvirtina, kad naujos kartos SSD diskas, dar žinomas Cherryville kodiniu pavadinimu, išleidimo metu, šį rudenį, bus greičiausias SSD kaupiklis rinkoje.</p>
<p>Intel Developer Forum renginyje kompanija rado šiek tiek laiko tarp verslo sektoriui skirtų pranešimų ir atskleidė truputį informacijos apie Cherryville. Šis kaupiklis bus pagrįstas 25nm technologinio proceso MLC NAND atmintimi. Intel atstovas Troy Winslow teigė, jog tai bus didžiausią spartą turintis kaupiklis rinkoje.</p>
<p>Tai gana įdomus pareiškimas žinant, jog tokie kaupikliai kaip OCZ Vertex 3, ADATA S511 ir Patriot Wildfire jau dabar siekia SATA 6Gbps sąsajos pralaidos galimybių ribas. Intel atstovo teigimu, Cherryville produktas bus ne kompromisinis sprendimas.</p>
<p>Intel visgi nenorėjo atskleisti kokį valdiklį naudos naujasis jos produktas. Spėjama, jog kompanija panaudos Marvell valdiklį, panašų į SATA 6Gbps Intel 510 modelyje. Naujasis Intel kaupiklis turi pasirodyti jau artimiausiais mėnesiais, o pirmieji testavo pavyzdžiai bus pradėti tiekti spalio viduryje. Tuo metu ir galėsime įsitikinti Intel žodžiais.</p>
