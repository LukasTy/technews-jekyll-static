---
layout: post
status: publish
published: true
title: Microsoft internetinė kamera LifeCam VX-700
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 159
wordpress_url: http://localhost/site/new/microsoft_internetine_kamera_lifecam_vx-700/
date: '2009-01-24 01:25:21 +0200'
date_gmt: '2009-01-24 01:25:21 +0200'
categories:
- Multimedia įrenginiai
- Apžvalgos
---
<p>Sveiki gyvi mielieji <i>Technews</i> skaitytojai. Šiandien Jums pristatysiu garsiosios kompanijos <i>Microsoft</i> internetinę kamerą <i>LifeCam VX-700</i>.</p>
<p><b>Turinys</b></p>
<p><b>Apie <i>Microsoft</i></b><br />
<br /><b>Pakuotė ir informacija apie kamerą</b><br />
<br /><b>Testai</b><br />
<br /><b>Išvados</b></p>
<p><b>Apie <i>Microsoft</i></b></p>
<p>Manau, kad visi esate girdėję apie <i>Microsoft</i>. Šios korporacijos būstinė yra įsikūrusi Redmonde (Sietlo rytinis priemiestis). Tai didžiausia pasaulyje programinės įrangos gamintoja, 2006 metais kompanijoje dirbo virš 71 000 žmonių. Kompanija <i>Micro-soft</i> (vėliau pakeista į <i>Microsoft</i> įkurta 1975 metais Albukerkėje, Naujosios Meksikos valstijoje, siekiant kurti ir parduoti <i>BASIC</i> kalbos interpretatorių <i>Altair 8800</i> kompiuteriams. Ją įkūrė Bilas Geitsas (Bill Gates) ir Polas Alenas (Paul Allen), prieš tai kartu turėję kompaniją <i>Traf-O-Data</i>. Šiuo metu <i>Microsoft</i> yra viena didžiausių IT kompanijų pasaulyje. Kompanija specializuojasi daugybėje sričių. Pradedant nuo programinės įrangos ir baigiant pelėmis kompiuteriams. Šiandien Jums noriu pristatyti vieną <i>Microsoft</i> internetinę kamerą <i>LifeCam VX-700</i>.</p>
<p><b>Pakuotė ir informacija apie kamerą</b></p>
<p>Šios <i>Microsoft</i> internetinės kameros pakuotė gana įprasta. Gaminys yra įpakuotas raudonoje, kartoninėje pakuotėje, ant kurios yra kameros pavadinimas, trumpas aprašymas, kameros galimybės, keletas reklaminių šūkių.</p>
<p><a class="ns" href="http://svarke.technews.lt/webcam/dezvirsusd.jpg">
<div class="imgright"><img src="http://svarke.technews.lt/webcam/dezvirsus.jpg" border="1" /></div>
<p></a><a class="ns" href="http://svarke.technews.lt/webcam/dezgald.jpg"><br /><img src="http://svarke.technews.lt/webcam/dezgal.jpg" /><br /></a></p>
<p>Komplektacija taip pat gana įprasta. Kartu su kamera gauname vieną ausinę su mikrofonu jos laide. Šis kameros priedas skirtas pokalbiams internete. Taip pat dėžutėje yra keletas įvairiomis kalbomis parašytų naudojimosi instrukcijų. Pati kamera įpakuota į plastikinį maišelį, kad nesusibraižytų. Taigi komplektacija nėra labai gausi, tačiau nieko daugiau čia ir nereikia.</p>
<p><a class="ns" href="http://svarke.technews.lt/webcam/komplektasd.jpg">
<div class="imgright"><img src="http://svarke.technews.lt/webcam/komplektas.jpg" border="1" /></div>
<p></a><a class="ns" href="http://svarke.technews.lt/webcam/ausined.jpg"><br /><img src="http://svarke.technews.lt/webcam/ausine.jpg" /><br /></a></p>
<p>Kameros pajungimas itin paprastas. Ji prie kompiuterio jungiasi <i>USB</i> jungtimi. Tiesiog prijungiame ir kompiuteris iškarto atpažįsta kamerą. Jokių kliūčių prijungiant kamerą man nekilo. Mano naudojami <i>Windows XP</i> iškarto rado tvarkykles. Nereikėjo nieko siųsti iš interneto ar įdėti kokį nors CD su tvarkyklėmis (kurio ir nėra). Pati kamera geba filmuoti 30 kadrų per sekundę, 640 x 480 raiškoje. Taigi filmavimo ir fotografavimo kokybė nėra įspūdinga. Kameros viršutiniame kampe yra maža lemputė. Ji pradeda šviesti tada, kai įsijungia filmavimo rėžimas. Apačioje – <i>Microsoft</i> logotipas.  Pati kamera pagaminta iš gana kokybiškos plastmasės. Ji gana patogiai prisitvirtina prie monitoriaus. Žinoma, jei tempsime už laido, galima ir numesti. Tiesa, pritvirtinimas nelabai tinka senesniems <i>CRT</i> monitoriams.</p>
<p><a class="ns" href="http://svarke.technews.lt/webcam/antmonikod.jpg">
<div class="imgright"><img src="http://svarke.technews.lt/webcam/antmoniko.jpg" border="1" /></div>
<p></a><a class="ns" href="http://svarke.technews.lt/webcam/laikiklisd.jpg"><br /><img src="http://svarke.technews.lt/webcam/laikiklis.jpg" /><br /></a><br />
<br /><a class="ns" href="http://svarke.technews.lt/webcam/laikiklis2d.jpg">
<div class="imgright"><img src="http://svarke.technews.lt/webcam/laikiklis2.jpg" border="1" /></div>
<p></a><a class="ns" href="http://svarke.technews.lt/webcam/kamera2d.jpg"><br /><img src="http://svarke.technews.lt/webcam/kamera2.jpg" /><br /></a></p>
<p>Tiesa, laidas, kuriuo kamerą prijungiame prie kompiuterio galėtų būti ilgesnis. Nes jei kompiuterį laikote po stalu, laido iki monitoriaus gali neužtekti. Mano atveju laidas visada įsitempęs. Vartotojai turintys <i>CRT</i> monitorių nusivils. Ant jų kamera prisitvirtina labai netvirtai. Taip pat nepatiko tai, kad ši kamera neturi integruoto mikrofono. Daugelis šiuo metu rinkoje esančių kamerų panašią funkciją turi.</p>
<p><a class="ns" href="http://svarke.technews.lt/webcam/kistukaid.jpg">
<div class="imgright"><img src="http://svarke.technews.lt/webcam/kistukai.jpg" border="1" /></div>
<p></a><a class="ns" href="http://svarke.technews.lt/webcam/reguld.jpg"><br /><img src="http://svarke.technews.lt/webcam/regul.jpg" /><br /></a></p>
<p>Šios kameros kaina Lietuvoje - 54,99 Lt. Kaip vidutinės klasės internetinei kamerai tai nėra daug. </p>
<p><b>Testai</b></p>
<p>Tik prijungęs kamerą prie kompiuterio panorau ją išbandyti. Pirmiausia nutariau ją išmėginti su daugelio jūsų naudojama internetinių pokalbių programa – <i>Skype</i>. Pabandžiau video pokalbį su draugu. Pasak jo, vaizdas nesiliejo, nestrigo, pokalbio dalyvių veidai matėsi puikiai, tačiau aplinka kiek liejosi. Kokybė nebuvo ypač gera, tačiau nėra ko norėti iš <i>VGA</i> kokybės kameros. Draugo manymu kamera atliko savo darbą puikiai. Tada nusprendžiau kamerą išbandyti kiek netradiciniu būdu. Norėjau išbandyti kompiuterinius žaidimus, kuriuose reikalinga internetinė kamera. Atsisiunčiau keletą nemokamų žaidimų, tačiau visi neveikė tinkamai. Buvo rodoma klaida, kad ši kamera netinka žaidimams. Tada susiradau keletą žaidimų, kurie veikia tiesiog interneto naršyklėje. Šie veikė puikiai. Tiesą pasakius, gana linksma valyti langus, ar mušinėti kamuoliukus judinant savo rankas prieš kamerą. Kartu su kamera komplekte esantis mikrofonas veikia, tačiau jo kokybė nėra itin gera, garsas kiek šnypščia, garso lygis žemas, pats mikrofonas nėra patogus naudojimui. Taigi perkant šią kamerą rekomenduoju kartu nusipirkti ir atskirą mikrofoną. </p>
<p><b>Išvados</b></p>
<p>Taigi manau, kad bendrą vaizdą apie kamerą susidarėte. Jos kaina Lietuvoje, pasikartosiu, siekia 54,99 Lt. Kaina panaši, kaip ir kitų kamerų, o savo darbą ji atlieka puikiai. Taigi tik Jums rinktis ar naudoti šią, ar pirkti kitos firmos kamerą.</p>
<p><b>Trūkumai:</b></p>
<p>- Nėra integruoto mikrofono, o į komplektą įeinantis veikia prastai<br />
<br />- Per trumpas prijungimo laidas<br />
<br />- Blogai prisitvirtina prie <i>CRT</i> monitorių</p>
<p><b>Privalumai</b></p>
<p>- Gerai prisitvirtina prie <i>LCD</i> monitoriaus<br />
<br />- Labai lengvas prijungimas ir naudojimas</p>
<p></p>
