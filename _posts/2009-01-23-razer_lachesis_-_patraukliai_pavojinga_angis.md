---
layout: post
status: publish
published: true
title: Razer Lachesis – patraukliai pavojinga angis
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 74
wordpress_url: http://localhost/site/new/razer_lachesis_-_patraukliai_pavojinga_angis/
date: '2009-01-23 23:46:23 +0200'
date_gmt: '2009-01-23 23:46:23 +0200'
categories:
- Periferija
- Apžvalgos
---
<div class="imgright"><img src="http://www.technews.lt/upl/Failai/lachesis_2.jpg" border="1" /></div>
<p>Spėju, kad visi skaitantys tikrai yra girdėję apie <i>Razer</i> gaminius skirtus žaidėjams. Be jokios abejonės, tai viena žymiausių „geimerių“ draugų bei turbūt didžiausia specializuota žaidėjų įrangos gamintoja. <i>Razer</i> teigia nuolatos bendradarbiaujanti su žaidėjais, kad šie pasidalytų savo patirtimi kuriant naujus, kuo geresnius produktus. Ne veltui kompanijos šūkis yra „For gamers by gamers“(Žaidėjams iš žaidėjų). Jau 90-iais pasirodžius pirmosioms pirmojo asmens šaudyklėms(FPS), žaidėjai pajuto, kad pelė yra pats svarbiausias elementas tokiame žanre. 1999-iais pasirodė <i>Razer Boomslang</i>, dabar jau legendinis pelėnas, kuris suteikė net 2000dpi tikslumą, kai įprastos pelės geriausiu atveju pasiekdavo 400dpi. Šis gaminys buvo net penkis kartus tikslesnis už konkurentus, o būtent tai ir paskatino žymiausius žaidėjus Jonathon “Fatal1ty” Wendell ir Sujoy Roy pasirinkti šį gaminį. „Fatal1ty“ šiuo metu bendradarbiauja su <i>Creative</i> kuriant įvairius prietaisus kovojančius prieš pačių <i>Razer</i> ir kitų gamintojų produktus. <i>Boomslang</i> per pirmąjį šventinių pardavimų laikotarpį sugebėjo pasiekti 100 000 pardavimų skaičių. Prisimindami sėkmę <i>Razer</i> išleido atnaujintą, retą variantą <a class="ns" href="http://www.razerzone.com/boomslang-ce-2007/"><i>Boomslang Collector Edition 2007</i></a>. Po <i>DiamondBack</i> sėkmės 2004-iais kompanija ėmė gaminti ne tik peles. Tai <i>Tarantula, Lycosa</i>  <i>Reclusa</i> klaviatūros, <i>Barracuda</i> garso plokštė ir ausinės bei įvairius aksesuarus : pelės kilimėlius, laidų jungimo, klaviatūros apšvietimo sprendimus ir t.t. <i>Razer</i> istorijos užteks, visgi straipsnis orientuotas būtent <i>Lachesis</i>.</p>
<div class="imgright"><img src="http://www.technews.lt/upl/Failai/muta%20muta.jpg" border="1" /></div>
<p><i>Razer Lachesis</i> lazerinė pelė yra vienas naujausių kompanijos gaminių. <i>Lachesis muta muta</i> yra lotyniškas Bušmeisterio, didžiausios šeimos angies, kurios ilgi siekia 3,5 m, pavadinimas. <i>Razer</i> jį vadina <i>bringer of silent death</i> (tylusis mirties nešėjas). Be jokios abejonės toks įvaizdis atspindi vieną nuodingiausių gyvačių ir labai tinka turbūt labiausiai nuo pelių priklausomam žaidimų žanrui – pirmojo asmens šaudyklėms. </p>
<p>Specifikacijos tiesiog verčia žandikaulį atsidurti ant stalo. <i>3G</i> lazeris leidžia turėti iki 4000dpi tikslumą – vieną geriausių, jei ne geriausią rinkoje. Stebina ir atsako laikas, jis siekia 1 ms(1000Hz). Be jokios abejonės, galima keisti tiek dpi skaičių, tiek ir atsako laiką. Visus sukurtus nustatymus paskirsime į profilius, kurios galėsime saugoti pačioje pelėje esančioje 32KB atmintyje. Žinoma, profiliai skirti ir mygtukų paskirčių išsaugojimui – iš viso pelytė turi devynis keičiamos paskirties mygtukus. Trys iš jų ir ratukas, turintis 24 individualias pozicijas, yra įprasti, papildomi šeši – originalūs. <i>Lachesis</i> suteikia itin platų 16 bitų duomenų srautą, <i>Always-On</i> ir <i>On-The-Fly Sensitivity</i> naujoves. Šis angis bus patogus tiek dešiniarankiams, tiek kairiarankiams, nes turi itin didelius pagrindinius mygtukus. Kompanija teigia, kad pelė neskleis jokio garso, nes apačia yra padengta <i>Ultraslick</i> teflono danga. <i>Razer Lachesis</i> plotis siekia 71, ilgis 129, o aukštis 40 milimetrų. Kabelis yra septynių pėdų(apytiksliai 2.13 metrų) ilgio ir turi paauksuotą USB jungtį.</p>
<p><i>Razer</i> gaminių galima rasti tik keliose parduotuvėse, kurių didžiausia yra BMS. Ne išimtis ir aš – teko nusidėti įprastam ieškojimui geriausios kainos ir apsilankyti šioje parduotuvėje. Ji mano piniginę patuštino 249 LT, o tai, kaip pelei yra tikrai nemaži pinigai, tačiau bet kokiu atveju – tai <i>Razer</i> aukščiausio lygio lazerinis gaminys. Iš pradžių planavau pirkti <i>Razer Diamondback Acid Green</i>, kurią jau buvau užsisakęs, tačiau vienas BMS konsultantų numykė, kad tai šventinis laikotarpis. Nesinorėjo laukti, todėl čiupau ankščiau žiūrinėtą <i>Lachesis</i> angį ir <i>Steel Series</i> vidutinio dydžio kilimėlį, kurio kaina siekia 34,99 LT. Iš tiesų gaila buvo naująjį pelėną stumdyti ant stalo, ar kilimėlio iš <i>Maximos</i> už 0,99 LT :). </p>
<p><img src="http://www.technews.lt/upl/Failai/Razer%20Lachesis%20back.jpg" /><br /><span class="saltinis">Štai kaip atrodo šios „pavojingos“ angies apačia</span></p>
<p>Pakuotės turinys labai nenustebino. Tiesa, pasigedau <i>Lan Party</i> dėklo pelei, kuris būtų tikrai mielas aksesuaras. Jį, beje galima rasti ir kai kurių pigesnių gaminių pakuotėse. Dežutė iš pirmo žvilgsnio glosto akį, kartonas primena pelės viršutinę dangą. Priekinę dalį galime atversti ir pažvelgti į pelę. Iš svarbesnių priedų pakuotėje galime paminėti instrukcijos knygutę, kurioje rasime kompaktinį diską su programine įranga leidžiančia konfiguruoti jautrumą, mygtukų reikšmes ir kitus nustatymus. Visa kita, tai daugiausia reklaminiai lankstinukai apie kitus <i>Razer</i> gaminius; pora lipdukų; simbolinė sertifikacija, kortelė. Gaminiui suteikiama 2 metų garantija.</p>
<div class="imgright"><img src="http://www.technews.lt/upl/Failai/razer_lachesis_white.jpg" border="1" /></div>
<p>Vos pelę išpakavus, nustebino puikus jos dizainas. Iš tiesų, pelės dizainas subtilus ir tuo pačiu puikiai pritaikytas ergonomikai. Kaip jau minėjau ji tinka ir kairiarankiams, ir dešiniarankiams ir yra išties patogi. Ranka įgauna taisyklingą formą, o rodomasis ir didysis pirštai nenuslysta nuo pagrindinių mygtukų, nes jie yra išgaubti. Kitose apžvalgose teigiama, kad pelė nėra patogi dideles rankas turintiems žmonėms, tačiau aš norėčiau su jais pasiginčyti. Žinoma, vienas iš svarbiausių <i>Lachesis</i> aspektų yra didelis mygtukų skaičius – 9. Be jokios abejonės, žinote kam skirti trys pagrindiniai mygtukai, o apie likusius šešis aš norėčiau papasakoti išsamiau. Viršutiniai du nedideli mygtukai po ratuku, pagal nutylėjimą yra skirti jautrumo reguliavimui. Tai yra pakankamai patogu norint greitai pakeisti pelės žymeklio judėjimo ekrane greitį. Kairieji mygtukai standartiškai naudojami atversti ankstesnį/vėlesnį puslapį arba katalogą sistemoje. Jie yra tikrai lengvai pasiekiami, nes nykštys beveik visą laiką yra ant jų. To jokiu būdu nepasakysi apie simetriškus mygtukus dešinėje pusėje, kurie naudojami profilių keitimui. Galbūt <i>Razer</i> juos priderino kairiarankiams, o gal nusprendė, kad nebus dažnai naudojami. Iš esmės abu variantai gali būti teisingi ir šios problemos galima nepriskirti prie trūkumų. Kabelis yra tikrai tvirtas bei pakankamai ilgas. Nieko nestebina ir tiesiog tobulas surinkimas, kuris būdingas visiems <i>Razer</i> kompanijos gaminiams. Leisdama aukštos klasės kokybiškus gaminius, gamintoja išlaiko savo patikimą vardą. Pelės danga yra itin maloni ir išvaizdi, tačiau turi vieną trūkumą – yra tepi. Manau reikės atsisakyti užkandžiavimo prie kompiuterio :).</p>
<p>Windows XP sistemoje pelė buvo atpažinta, vos tik buvo prijungta ir nuo to laiko nekilo jokių problemų ja naudojantis. Kad ir kaip būtų liūdna <i>Lachesis</i> tinkamai neveikė <i>Mint Daryna</i> sistemoje. Pelės strelytė kaip patrakusi lakstė iš vieno ekrano krašto į kitą tiesėmis arba išvis nereaguodavo į judesius. Deja, <i>Razer</i> neteikia jokių tinkamų tvarkyklių <i>Linux</i> sistemoms. Šis trūkumas turbūt yra pats didžiausias, nors norint galima būtų sutvarkyti ir tai. Linkstu prie programinės įrangos – taip <i>Lachesis</i> turi visai padorią konfigūracijos sistemą skirtą Windows OS. Joje galima redaguoti praktiškai visus pelės nustatymus.</p>
<p><img src="http://www.technews.lt/upl/Failai/Razer%20Profile.JPG" /></p>
<p>Kaip matome, su <i>Lachesis</i> teikiama programinė įranga leidžia susikurti keletą skirtingų profilių, kurie keičiami automatiškai, paleidus programą, arba jau minėtais dešiniosios pusės mygtukais. Jau minėjau, kad mygtukų reikšmes galima keisti, todėl kilti problemų dėl profilių tikrai neturėtų.</p>
<p><img src="http://www.technews.lt/upl/Failai/Razer%20Config.JPG" /></p>
<p>Viršuje matome jautrumo ir papildomus pasirinkimus. Čia reguliuojame tiek dpi raišką, kurią galima pasirinkti 25dpi intervalais, tiek atsako laiką, tiek ir žymeklio greitį. <i>Test Area</i> pavadinta vieta yra skirta dvigubo paspaudimo greičio testavimui (žr.nuotrauką). Apskritai kalbant programai jokių priekaištų nėra – ji patogi ir novatoriškai išdėstyta. </p>
<p>Štai ir priėjome prie svarbiausios apžvalgos dalies – įspūdžių. Atvirai sakant, jie nepakartojami. Tenka pripažinti, kad nesu didis žaidėjas, todėl įspūdžiai tik subjektyvus. Išbandžius <i>Crysis</i> didelį skirtumą nuo senutės optinės <i>Logitech</i> pajusti buvo sunku. Viskas apsivertė aukštyn kojom žaidžiant <i>Call Of Duty 4 : Modern Warfare</i>. Vienas po kito daromi „headshot'ai“, vienas po kito guldomi priešininkai. Štai tokiuose žaidimuose <i>Razer Lachesis</i> atsiskleidžia pilna jėga. </p>
<p>Pagrindinis ir labiausiai visiems rūpimas klausimas. Ar verta išleisti 250 LT už šią angį? Jei esate tikras FPS fanas – be jokios abejonės. Galbūt Jums užteks ir pigesnio <i>DiamondBack</i> ar <i>Copperhead</i> pelėno, tačiau <i>Lachesis</i> tikrai „kala į klyną“ :). Tai pats brangiausias, tačiau kartu ir technologiškai pranašiausias už visus savo brolius kūrinys. Esu patenkintas šia dovana Žiurkės metų proga ir, esu tikras - ji užsibus mano namuose tikrai ilgai....</p>
<p>Privalumai:<br />
<br />*Dizainas<br />
<br />*Tikslumas<br />
<br />*Patogumas<br />
<br />*Mygtukų skaičius<br />
<br />*Programinė įranga<br />
<br />*Puiki surinkimo kokybė</p>
<p>Trūkumai:<br />
<br />*Kaina<br />
<br />*Tepi<br />
<br />*Dešinės pusės mygtukai </p>
<p><img src="http://www.technews.lt/upl/Failai/renkasi.png" /></p>
<p>Autorius: <a class="ns" href="http://www.technews.lt/user/1">Wicked Akuba</a></p>
