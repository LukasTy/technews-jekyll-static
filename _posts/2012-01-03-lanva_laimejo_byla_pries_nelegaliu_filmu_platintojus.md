---
layout: post
status: publish
published: true
title: LANVA laimėjo bylą prieš nelegalių filmų platintojus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6258
wordpress_url: http://localhost/site/new/lanva_laimejo_byla_pries_nelegaliu_filmu_platintojus/
date: '2012-01-03 17:47:33 +0200'
date_gmt: '2012-01-03 17:47:33 +0200'
categories:
- Naujienos
---
<div class="imgright"><img src="http://technews.lt/upload/igr.jpg"  /></div>
<p>Pranešama, jog Filmai.us svetainės savininkai, 20-metis uteniškis ir 33 metų kaunietė buvo nuteisti už neteisėtą veiklą internete. Minėtoje svetainėje porelė filmus ne tik kad platino nelegaliai, tačiau ir už tai ėmė tam tikrą mokestį.</p>
<p>Panevėžio apygardos teismas nustatė, kad jie, neturėdami autorių ir gretutinių teisių subjekto ar jų įgalioto asmens leidimo nelegaliai išplatino daugiau kaip 74 tūkstančius filmų kopijų, kurių bendra vertė, pasak LANVA pateiktame ieškinyje, yra apie 736 tūkstančiai litų.</p>
<p>Teigiama, jog uteniškio įkurtos bendrovės sąskaitoje buvo kiek daugiau nei 61 tūkstantis litų, kurie buvo gauti iš nusikalstamos veiklos nelegaliai pardavinėjant filmus. Visi pinigai sąskaitoje areštuoti, 45 tūkstančiai litų atiteks LANVA, o likusi pinigų suma – valstybei.</p>
<p>Teismas griežtai nusikaltusiųjų, išskyrus areštuotas lėšas, nebaudė. Štai minėtas uteniškis privalės šešis mėnesius neatlygintinai dirbti 30 valandų per mėnesį viešųjų darbų, o jo bendrė kaunietė privalės keturis mėnesius neatlygintinai dirbti po 20 valandų per mėnesį.</p>
