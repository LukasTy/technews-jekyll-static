---
layout: post
status: publish
published: true
title: Foxconn atšaukia motininę nForce 790i SLI  lusto pagrindu
author:
  display_name: Kiewliszki
  login: Kiewliszki
  email: ervinas.r@gmail.com
  url: ''
author_login: Kiewliszki
author_email: ervinas.r@gmail.com
wordpress_id: 2259
wordpress_url: http://localhost/site/new/foxconn_atsaukia_motinine_nforce_790i_sli__lusto_pagrindu/
date: '2008-08-05 17:09:00 +0300'
date_gmt: '2008-08-05 17:09:00 +0300'
categories:
- Naujienos
---
<div class="imgright"><img src="http://www.technews.lt/upl/Failai/foxconn_logo.gif" border="1"></div>
<p>Pastaruoju metu netilo kalbos apie <i>Nvidia</i> planus pagrindinių plokščių rinkoje. Kalbėta netgi, kad ateityje <i>Nvidia</i> išvis gali atsisakyti lustų kūrimo motininėms plokštėms, o vienas pagrindų tokioms kalboms yra tai, jog <i>Nvidia</i> jau kurį laiką negali sukurti dėmesio verto produkto <i>Intel</i> platformai.<br />
<br><br />
<br>Paskutinis flagmanas <i>nForce 790i SLI</i>, galima sakyti, yra tiesiog prakeiktas vartotojų, kadangi nemažai daliai šio lustų rinkinio savininkų, kurie bandė spartinti sistemą, pradingo dalis informacijos iš kietojo disko. Ir nors gamintojai atnaujino pagrindinių plokščių BIOS, tuo bėdos su <i>nForce 790i SLI</i> tikrai nesibaigia.<br />
<br><br />
<br>Ir nors <i>Nvidia</i> kaip galėdama gina savąjį lustų rinkinį, girdama jo savybes, kai kurie partneriai nėra taip sužavėti <i>nForce 790i SLI</i> ir galutinai palaidojo viltis, sietas su šiuo chipsetu. <i>Foxconn</i>, žinomas kaip vienas stambiausių motininių plokščių bei komponentų joms gamintojų, pareiškė, kad nutraukia plokštės <i>Dreadnought</i> paruošimą gamybai.<br />
<br><br />
<br><i>Dreadnought</i>, kuri turėjo būti paremta <i>nForce 790i SLI</i> bei tęsti geras <i>Mars</i> bei <i>Black Ops</i> plokščių serijų tradicijas, nebus išleista dėl paprastos priežasties – problemos su chipsetu. Kokios tos problemos, <i>Foxconn</i>, iš pagarbos <i>Nvidia</i>, nepanoro atskleisti.<br />
<br><br />
<br><i>Nvidia</i> atstovai komentavo šį faktą paprastai – jie nemano, kad pagrindinė plokštės neišleidimo priežastis yra problemos, slypinčios <i>nForce 790i SLI</i> luste.<br />
<br><br />
<br>Reikėtų paminėti, kad anksčiau anonsuota pagrindinė plokštė <i>Foxconn Destroyer</i>, paremta <i>AMD</i> skirtu lustu <i>nForce 780a SLI</i>, vis dėlto bus išleista – jos gamyba užstrigo dėl klaidų plokštės mikrokode, kurios taisomos.            </p>
