---
layout: post
status: publish
published: true
title: Revoltec Air Guard, Coolink Swif ir Xthermal BTF kova
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3163
wordpress_url: http://localhost/site/new/revoltec_air_guard__coolink_swif_ir_xthermal_btf_kova/
date: '2009-02-28 14:39:39 +0200'
date_gmt: '2009-02-28 14:39:39 +0200'
categories:
- Aušinimas
- Apžvalgos
---
<p><img src="http://akuba.technews.lt/Fan_roundup/ventiliatoriai.png" /></p>
<p>Šį kartą nusprendėme <i>Technews</i> skaitytojams pateikti net trijų 12 cm ventiliatorių kovą. Visi jie – iš skirtingų kompanijų : <i>Xthermal</i>, <i>Coolink</i> ir <i>Revoltec</i>. Jų aušinimo efektyvumą bus galima palyginti objektyviai – visi ventiliatoriai sukasi 1200 aps./min greičiu. Taip pat galėsime įsitikinti, ar didelę įtaką daro mentelių skaičius, nes <i>Revoltec</i> gaminys, kitaip nei du likusieji, jų turi net devynias.</p>
<p><a class="ns" href="http://akuba.technews.lt/Fan_roundup/1.jpg">
<div class="imgright"><img src="http://akuba.technews.lt/Fan_roundup/mazos/1.jpg" border="1" /></div>
<p></a><a class="ns" href="http://akuba.technews.lt/Fan_roundup/2.jpg"><br /><img src="http://akuba.technews.lt/Fan_roundup/mazos/2.jpg" /><br /></a> </p>
<p>Nors tokie ventiliatoriai dažniausiai ir vadinasi korpuso, neretai gamintojai juos pritaiko procesorių aušintuvų gamyboje. Dažniausiai tai būna <i>tower</i> tipo produktai, kurių nemažai apžvelgė ir <i>Technews</i> komanda. Būtent čia ir pastebimi didžiausi skirtumai tarp ventiliatorių aušinimo efektyvumo. Dėl tos pačios priežasties mes juos testavome būtent tokiu būdu.</p>
<p><i><b>Apžavalgos Turinys:</b></i></p>
<p><b>Apie <i>Xthermal</i>, <i>Coolink</i> ir <i>Revoltec</i></b><br />
<br /><b>Pakuotė ir komplektacija</b><br />
<br /><b>Specifikacijos</b><br />
<br /><b>Ventiliatoriaus konstrukcija</b><br />
<br /><b>Montavimas</b><br />
<br /><b>Testų metodai</b><br />
<br /><b>Testų rezultatai</b><br />
<br /><b>Išvados</b></p>
<p><b>Apie <i>Xthermal</i>, <i>Coolink</i> ir <i>Revoltec</i></b></p>
<p><i>Xthermal</i></p>
<p><i>Xthermal</i> yra labai jauna lenkų kompanija visai nesenai pristačiusi savo pirmuosius gaminius. Tai, beje ir buvo šiandien apžvelgiamas aušintuvas bei kita jo versija su LED lemputėmis. Šie ventiliatoriai yra pardavinėjami trijų dydžių – 8, 9 ir 12 cm. Dar vienas gaminys, kuriuo kompanija prekiauja yra silikoniniai montavimo elementai, kuriuos radome ir šio ventiliatoriaus komplekte. Savo gaminius <i>Xthermal</i> pardavinėja <i>Cooling.pl</i> tinklapyje.</p>
<p><i>Coolink</i></p>
<p>2005-iais metais pristatytas <i>Coolink</i> yra Taivano kompanijos <i>Kolink International Corporation</i> kompanijos prekinis ženklas. Pastaroji buvo įkurta dar 1996-iais ir yra itin artima <i>Noctua</i> bendrovė, besidalijanti technologijomis bei patirtimi. Tarp <i>Coolink</i> parduodamų gaminių galima rasti tokius, kaip <i>Silentator</i> aušintuvas procesoriams, <i>GFXChilla </i>vaizdo plokštėms, <i>ChipChilla</i> lustų rinkiniams, ar <i>Chillaramic</i> termopasta.</p>
<p><i>Revoltec</i></p>
<p>Vokiečių kompanija <i>Revoltec</i> turi kur kas platesnę produktų liniją, nei aukščiau aprašytos kompanijos. Pradedant žaidimų valdikliais, baigiant korpusais – štai kuo prekiauja <i>Revoltec</i>. Turbūt žymiausi kompanijos gaminiai yra <i>Zirconium</i> korpusas, <i>FightMouse </i> pelės, ar <i>FightPad</i> žaidimų valdiklis. Visgi kompanija, prieš kelis metus buvusi pakankamai populiari, pastaruoju metu buvo užgožta konkurentų ir jos produktų apžvalgų praktiškai nesimatė.</p>
<p><b>Pakuotė ir komplektacija</b></p>
<p><i>Revoltec</i></p>
<p><i>Revoltec Air Guard</i> yra įpakuotas į permatomo plastiko dėžutę, kuri yra vos didesnė už patį ventiliatorių. Priekinėje dalyje galime apžiūrėti visą ventiliatorių. Viršuje matome tik produkto pavadinimą ir kompanijos logotipą. Kitoje pusėje, vokiečių ir anglų kalba gamintojas pateikė gaminio specifikacijas ir kelias savybes. Be paties <i>Air Guard</i> pakelyje rasime keturis varžtus jo tvirtinimui korpuse.</p>
<p><a class="ns" href="http://akuba.technews.lt/Fan_roundup/3.jpg">
<div class="imgright"><img src="http://akuba.technews.lt/Fan_roundup/mazos/3.jpg" border="1" /></div>
<p></a><a class="ns" href="http://akuba.technews.lt/Fan_roundup/4.jpg"><br /><img src="http://akuba.technews.lt/Fan_roundup/mazos/4.jpg" /><br /></a> </p>
<p><a class="ns" href="http://akuba.technews.lt/Fan_roundup/5.jpg"><br /><img src="http://akuba.technews.lt/Fan_roundup/mazos/5.jpg" /><br /></a> </p>
<p><i>Coolink</i></p>
<p><i>Coolink Swif 1201</i> gamintojas įdėjo į mėlynos spalvos kartoninę dėžutę, kurios priekinėje dalyje nurodoma šiek tiek informacijos apie aušintuvą, pro apvalų langelį galime matyti dalį produkto. Kaip korpuso aušintuvui, komplektacija daugiau nei turtinga. Dėžutėje rasime <i>Swif 1201</i>, keturis varžtus, 3 pin->molex tipo maitinimo adapterį, valdiklį leidžiantį reguliuoti apsisukimus, bei elementą, leidžiantį jį pritvirtinti galinėje korpuso nišoje.</p>
<p><a class="ns" href="http://akuba.technews.lt/Fan_roundup/9.jpg">
<div class="imgright"><img src="http://akuba.technews.lt/Fan_roundup/mazos/9.jpg" border="1" /></div>
<p></a><a class="ns" href="http://akuba.technews.lt/Fan_roundup/10.jpg"><br /><img src="http://akuba.technews.lt/Fan_roundup/mazos/10.jpg" /><br /></a> </p>
<p><a class="ns" href="http://akuba.technews.lt/Fan_roundup/11.jpg">
<div class="imgright"><img src="http://akuba.technews.lt/Fan_roundup/mazos/11.jpg" border="1" /></div>
<p></a><a class="ns" href="http://akuba.technews.lt/Fan_roundup/12.jpg"><br /><img src="http://akuba.technews.lt/Fan_roundup/mazos/12.jpg" /><br /></a> </p>
<p><i>Xthermal</i></p>
<p>Nepaisant to, kad <i>Xthermal</i> – visai naujas ir beveik nežinomas žaidėjas aušinimo sferoje, pakuotė palieka labai gerą įspūdį – ji solidi, neperkrauta nereikalingomis detalėmis. Tik viršuje, kiek labiau dėmesį atkreipiantis rožinės spalvos „debėsėlis”, primenantis, kad komplekte rasime adapterį, sumažinantį ventiliatoriaus skleidžiamą triukšmą iki 9 dBA. Kitoje pusėje – keturiomis kalbomis pateiktos savybės bei specifikacijos. Atlenkus pakuotę laikančią plastikinę dalį rasime minėtą adapterį, <i>BTF120PRO</i> ventiliatorių bei keturis silikoninius montavimo elementus, kurie kiek primena <i>Noctua</i> analogus.</p>
<p><a class="ns" href="http://akuba.technews.lt/Fan_roundup/6.jpg">
<div class="imgright"><img src="http://akuba.technews.lt/Fan_roundup/mazos/6.jpg" border="1" /></div>
<p></a><a class="ns" href="http://akuba.technews.lt/Fan_roundup/7.jpg"><br /><img src="http://akuba.technews.lt/Fan_roundup/mazos/7.jpg" /><br /></a> </p>
<p>[/url]<a class="ns" href="http://akuba.technews.lt/Fan_roundup/8.jpg"><br /><img src="http://akuba.technews.lt/Fan_roundup/mazos/8.jpg" /><br /></a> </p>
<p><b>Specifikacijos</b></p>
<p><img src="http://akuba.technews.lt/Fan_roundup/specifikacijos.PNG" /></p>
<p><b>Ventiliatoriaus konstrukcija</b></p>
<p><i>Revoltec</i></p>
<p><i>Revoltec Air Guard</i> yra bene įprasčiausiai iš visos trijulės atrodantis ventiliatorius – tiek mentelės, tiek ir korpusas yra pagaminti iš matinės, nepermatomos juodos plastmasės. Jis praktiškai nesiskiria nuo pačių paprasčiausių ir kartu pigiausių ventiliatorių naudojamų jau sukomplektuotuose kompiuteriuose. Visgi kitaip nei dažniausiai naudojami septynių mentelių ventiliatoriai, <i>Revoltec</i> produktas jų turi devynias, o tai, be abejo, padidins oro srautą, tačiau kartų ir sistemos triukšmą. <i>Air Guard</i> neturi išskirtinių elementų – priekinėje dalyje matome tik kompanijos ir produkto logotipus, o galinėje – šiek tiek informacijos apie ventiliatoriaus specifikacijas. Maitinimo laidai yra paslėpti po medžiaginiu sluoksniu, kuris primena batų raištelius.</p>
<p><a class="ns" href="http://akuba.technews.lt/Fan_roundup/13.jpg">
<div class="imgright"><img src="http://akuba.technews.lt/Fan_roundup/mazos/13.jpg" border="1" /></div>
<p></a><a class="ns" href="http://akuba.technews.lt/Fan_roundup/14.jpg"><br /><img src="http://akuba.technews.lt/Fan_roundup/mazos/14.jpg" /><br /></a> </p>
<p><i>Coolink</i></p>
<p>Korėjiečių sukurtas <i>Swif</i> modelis šiek tiek įdomesnis ir labiau neįprastas. Jo septynios mentelės, kurios turėtų kelti mažiau triukšmo ir prasčiau aušinti, yra pagamintos iš pusiau permatomos mėlynai violetinės spalvos plastiko. Likusi dalis yra iš neblizgios, permatomos, bespalvės plastmasės. Ant mentelių centro nėra užklijuota jokio logotipo, tačiau tai tikrai nėra trūkumas – aušintuvas atrodo dar skoningiau. Galinėje dalyje, kaip jau įprasta – gaminio specifikacijos. Maitinimo kabelis padengtas juodu plastiku.</p>
<p><a class="ns" href="http://akuba.technews.lt/Fan_roundup/15.jpg">
<div class="imgright"><img src="http://akuba.technews.lt/Fan_roundup/mazos/15.jpg" border="1" /></div>
<p></a><a class="ns" href="http://akuba.technews.lt/Fan_roundup/16.jpg"><br /><img src="http://akuba.technews.lt/Fan_roundup/mazos/16.jpg" /><br /></a> </p>
<p><i>Xthermal</i></p>
<p>Pats įdomiausias, be jokių abejonių, yra lenkų kompanijos sukurtas <i>BTF120PRO</i> ventiliatorius. Kaip ir <i>Swif</i>, šis apžvelgiamas produktas turi septynias menteles. Visos jos yra pusiau permatomos juodos spalvos ir kraštuose dar labiau suplonėja, todėl žiūrint prieš šviesą, atrodo, kad jos nėra visiškai vienodos spalvos. Guolius dengiantis centras yra apvalesnės formos, ant jo taip pat matome <i>Xthermal</i> logotipą. Vienintelis iš šiandien apžvelgiamų aušintuvų <i>BTF120PRO</i> neturi specifikacijų galinėje dalyje.</p>
<p><a class="ns" href="http://akuba.technews.lt/Fan_roundup/17.jpg">
<div class="imgright"><img src="http://akuba.technews.lt/Fan_roundup/mazos/17.jpg" border="1" /></div>
<p></a><a class="ns" href="http://akuba.technews.lt/Fan_roundup/18.jpg"><br /><img src="http://akuba.technews.lt/Fan_roundup/mazos/18.jpg" /><br /></a> </p>
<p><b>Montavimas</b></p>
<p>Vienintelis <i>Xthermal</i> <i>BTF120PRO</i> turėjo kitokius nei įprasta montavimo elementus. Tai silikoniniai tvirtinimo elementai, šiek tiek primenantis komplektuojamus su <i>Noctua NF-P12</i>. Visgi išbandžius pasirodė, kad juos už žymiosios austrų kompanijos sukurtus analogus naudoti kur kas paprasčiau. Taip yra todėl, kad ilgesni elementai leidžia tempti per abi ventiliatoriaus montavimo skylutes, todėl nereikia kišti pirštų tarp priekinės ir galinės aušintuvo dalies.</p>
<p><a class="ns" href="http://akuba.technews.lt/Fan_roundup/19.jpg">
<div class="imgright"><img src="http://akuba.technews.lt/Fan_roundup/mazos/19.jpg" border="1" /></div>
<p></a><a class="ns" href="http://akuba.technews.lt/Fan_roundup/20.jpg"><br /><img src="http://akuba.technews.lt/Fan_roundup/mazos/20.jpg" /><br /></a> </p>
<p><b>Testų metodai</b></p>
<p>Testams buvo naudojama ta pati sistema, kaip įprasta, komplektaciją matote lentelėje. Kaip visada rezultatams jokios įtakos neturėjo jokie pašaliniai veiksniai. Visuose testuose naudojama <i>NT-H1</i> termopasta. Testuojama buvo kambario temperatūroje – maždaug 21 laipsnis pagal Celsijų. Korpusas viso testavimo metu buvo atidarytas. Visi trys ventiliatoriai buvo dedami ant <i>Xigmatek S1283</i> procesoriaus aušintuvo ir tvirtinami standartiniu <i>Xigmatek</i> rekomenduojamu būdu.</p>
<p><img src="http://akuba.technews.lt/Fan_roundup/pckomplektacija.PNG" /></p>
<p>Procesoriaus apkrovimui naudota <i>Prime 95v 25.3</i>, o temperatūrų nustatymui <i>RealTemp 2.60</i> programa. Norėdami didesnių skirtumų tarp aušintuvų pakepinome procesorių, jis veikė 2333 ir 3003 MHz dažniais, tačiau antruoju atveju įtampa buvo pakelta iki 1,5 V. Laukimo būsenos testų metu procesorius buvo neapkrautas 15 min., o apkrovos metu, pilnai apkrautas tiek pat laiko. Rezultatai pateikiami Celsijaus laipsniais ir dBA vienetais.</p>
<p><a class="ns" href="http://akuba.technews.lt/Fan_roundup/21.jpg">
<div class="imgright"><img src="http://akuba.technews.lt/Fan_roundup/mazos/21.jpg" border="1" /></div>
<p></a><a class="ns" href="http://akuba.technews.lt/Fan_roundup/22.jpg"><br /><img src="http://akuba.technews.lt/Fan_roundup/mazos/22.jpg" /><br /></a><br />
<br /> <a class="ns" href="http://akuba.technews.lt/Fan_roundup/23.jpg"><br /><img src="http://akuba.technews.lt/Fan_roundup/mazos/23.jpg" /><br /></a> </p>
<p><b>Testų rezultatai</b></p>
<p><img src="http://akuba.technews.lt/Fan_roundup/temps.PNG" /></p>
<p>Iš rezultatų matome, kad <i>Revoltec</i> pirmauja vienu, pora laipsniu. Visgi skirtumas nėra toks žymus, kokio galima buvo tikėtis matant gamintojo teikiamus duomenis apie sukuriamą oro srautą.</p>
<p><img src="http://akuba.technews.lt/Fan_roundup/dba.PNG" /></p>
<p>Kaip bebūtų liūdna, mūsų prognozės, kad devynių mentelių aušintuvas sukels daugiau triukšmo išsipildė su kaupu. <i>Revoltec</i> yra žymiai garsesnis už savo konkurentus ir daro nemažą įtaką bendram sistemos triukšmui. <i>Xthermal</i> šiek tiek pirmauja prieš <i>Coolink</i> aušintuvą, tačiau dalis tos persvaros gali būti testavimo priemonės paklaida.</p>
<p><b>Išvados</b></p>
<p>Jeigu iki šios vietos skaitėte visą apžvalgą, galėjote susidaryti savo nuomonę apie aušintuvus : <i>Xthermal BTF120PRO</i> – išvaizdus, tylus ir efektyvus, <i>Coolink Swif 1201</i> – turtingą komplektacija turintis, ir pagal pranašumus beveik prilygstantis <i>Xthermal</i> gaminiui. Bjaurusis ančiukas šiandien buvo <i>Revoltec Air Guard</i> – jis nuobodžios išvaizdos, praktiškai neturintis priedų, garsesnis už kitus, tačiau ir šiek tiek efektyvesnis. </p>
<p>Visgi kainos viską apverčia aukštyn kojom – neįtikėtinai agresyvi <i>Revoltec</i> kainų politika, o tai tokiomis ekonomikos sąlygomis yra bene svarbiausia, leidžia labiausiai įvertinti būtent šios kompanijos produktą. <i>Air Guard</i> kaina Europoje siekia vos 5 Eurus – tai yra maždaug 17 litų. Antras šioje kovoje lieka mūsų kaimynų <i>BTF120PRO</i> – jį šioje šalyje galima nusipirkti už maždaug 45 zlotus – 32 litus. Brangiausias šiandienos apžvalgoje yra <i>Coolink Swif 1201</i>, kurio kaina siekia apie 11 eurų – 40 litų.</p>
