---
layout: post
status: publish
published: true
title: Samsung N150 Plus internetinis nešiojamasis
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5350
wordpress_url: http://localhost/site/new/samsung_n150_plus_internetinis_nesiojamasis/
date: '2010-12-23 22:51:18 +0200'
date_gmt: '2010-12-23 22:51:18 +0200'
categories:
- Multimedia įrenginiai
- Apžvalgos
---
<p>Internetiniai nešiojamieji visai neseniai buvo tikra manija, tačiau viskas pamažu atslūgo ir po Apple iPad pasirodymo visi jau kalba ne apie juos, tačiau apie planšetinius kompiuterius. Visgi, smagu turėti mažą nešiojamąjį, kuris lengvai telpa į kuprinę? Jei taip, pasirinkti yra iš ko.</p>
<p>TURINYS: </p>
<p>>Šiek tiek apie Samsung<br />
<br />>Pakuotė<br />
<br />>Dizainas bei jungtys<br />
<br />>Bendros specifikacijos<br />
<br />>Aparatinė įranga iš labai arti<br />
<br />>Ekranas ir garsiakalbiai<br />
<br />>Baterijos ištvermė<br />
<br />>Įvairūs testai<br />
<br />>Kitos įdomios ypatybės<br />
<br />>Išvada</p>
<p><b>Šiek tiek apie Samsung</b></p>
<p>Samsung Electronics – pasaulyje pirmaujanti kompanija, vystanti puslaidininkių, telekomunikacijų, skaitmeninių priemonių ir skaitmeninės daugialypės terpės technologijas. 2009 m. konsoliduotieji pardavimai sudarė 116.7 milijardus JAV dolerių. Kompaniją, kurioje dirba apie 157 700 žmonių 185 biuruose 65 valstybėse, sudaro septyni nepriklausomai veikiantys verslo padaliniai: Vaizdo displėjų, Mobiliųjų komunikacijų, Telekomunikacijų sistemų, Skaitmeninių priemonių, IT sprendimų, Puslaidininkių ir LCD. Pripažintas vienu iš greičiausiai augančių pasaulinių prekės ženklų Samsung Electronics yra pirmaujantis skaitmeninių televizorių, atminties lustų, mobiliųjų telefonų ir TFT-LCD matricų gamintojas.</p>
<p><b>Pakuotė</b></p>
<p>Tiesa, mes neminėjome, apie ką šį kartą kalbėsime. Ogi apie vieną iš naujų Pietų Korėjos giganto internetinių nešiojamųjų N150 Plus, kurį mums atsiuntė kompanija Samsung. Pastarasis atkeliavo mažmeninėje pakuotėje, tad galime tiksliai pasakyti, ką jūs rasite atidarę dėžutę.</p>
<p>Šį kartą mes tiek daug norime pakalbėti apie internetinių nešiojamųjų apartinę įrangą, tad tiesiog praleiskime dėžutės apibūdinama, apie kurią, tiesą pasakius, nėra ko pasakyti. Kaip mums pasakyta, turinys yra mažmeninės pakuotės pobūdžio, tačiau pats jos apipavidalinimas – tikrai ne. Kodėl? Todėl, kad mes gavome kartoninę dėžutę ant kurios puikavosi tik Samsung logotipas. Galime spėti, kad tai kuo tikriausias testavimo pavyzdys, kurį kompanija išsiunčia technikos leidiniams.</p>
<p><a class="ns" href="http://sb.technews.lt/Samsung%20N150%20Plus/Dideles/2.JPG">
<div class="imgright"><img src="http://sb.technews.lt/Samsung%20N150%20Plus/Mazos/2.jpg"  /></div>
<p></a><a class="ns" href="http://sb.technews.lt/Samsung N150 Plus/Dideles/1.jpg"><br /><img src="http://sb.technews.lt/Samsung%20N150%20Plus/Mazos/1.jpg" /><br /></a></p>
<p>Viduje nėra nieko ypatingo. Tai pats N150 Plus nešiojamasis, kuris, kaip matote fotografijoje, įspraustas į „putas“, kurios apsaugo jį nuo smūgių transportuojant. Kas dar? Kas be ko, maitinimo kabelis, pora visiškai nereikalingų diskų ir vartotojo vadovas. Kaip bebūtų gaila, eilinį kartą nėra graužiko, o aš taip nemėgstu prisilietimui jautraus langelio, ypač internetiniuose nešiojamuosiuose. Teks ieškoti savo...</p>
<p><b>Dizainas bei jungtys</b></p>
<p>Užbėgdamas už akių pasakysiu, kad šiame teste dalyvauja net trys internetiniai nešiojamieji. Vienas taip vadinamas „senosios kartos“ ir du, įskaitant N150 Plus, su nauja aparatine įranga. Kai MSI Wind U160 atrodo nuostabiai, o MSI Wind U100 klaikiai, Samsung N150 Plus laikosi kažkur per vidurį. Nepaisant tokio subjektyvaus apibūdinimo, tęsiame temą apie dizainą ir jungtis.</p>
<p>Iš pirmo žvilgsnio N150 Plus padarė ir gerą, ir blogą įspūdį. Man nelabai patiko pati dizaino koncepcija, kai porą mėnesių tebuvau matęs vienintelį Wind U160 internetinį nešiojamąjį, tačiau man patiko jo blizgus paviršius, kuris atrodė gana šauniai. Į mūsų testavimo poligoną atkeliavo mėlynos spalvos versija su juodos spalvos intarpais, tačiau Samsung taip pat siūlo visiškai baltą modelį, raudoną, juodą bei oranžinį. Visi jie kažkuo išskirtiniai, o vartotojai išsirinks pagal savo skonį. Man labai patiko gautas mėlynas variantas, kuris, tiesa pasakius, atrodo šauniausiai iš siūlomų kitų modelių.</p>
<p><a class="ns" href="http://sb.technews.lt/Samsung%20N150%20Plus/Dideles/4.JPG">
<div class="imgright"><img src="http://sb.technews.lt/Samsung%20N150%20Plus/Mazos/4.jpg"  /></div>
<p></a><a class="ns" href="http://sb.technews.lt/Samsung%20N150%20Plus/Dideles/3.JPG"><br /><img src="http://sb.technews.lt/Samsung%20N150%20Plus/Mazos/3.jpg" /><br /></a></p>
<p>Atidarius ekrano dangtį, panaudų medžiagų apdorojimas kiek pasikeitė. Čia jau randame matinį paviršių vietoje blizgiojo, kuris nėra toks akį traukiantis, tačiau ant jo pirštus dėti galima. Visas nešiojamasis, kaip bebūtų gaila, yra iš plastmasės, kai MSI savajame Wind U160 panaudojo ir metalo elementų. Bendrai paėmus, dizainas visada buvo ir bus skonio reikalas, tačiau savotiškas pigumas čia yra jaučiamas. </p>
<p>Samsung N150 Plus naudoja gana įprastą „kramtomosios gumos“ (angl. chiclet) stiliaus klaviatūrą, kaip ir kituose savo gaminiuose, pavyzdžiui, N210. Nors ji, klaviatūra, kaip ir bet kokiame internetiniame nešiojamajame, sukelia šokį tokį diskomfortą atsitraukus nuo nešiojamojo ar stalinio kompiuterio klaviatūros, pagyrų iš mūsų sulaukia. Mygtukai malonūs pirštams, gerai „spyruokliuoja“ ir atsako greitai į paspaudimą, tad prie jų priprasti galima labai greitai. </p>
<p><a class="ns" href="http://sb.technews.lt/Samsung%20N150%20Plus/Dideles/6.JPG">
<div class="imgright"><img src="http://sb.technews.lt/Samsung%20N150%20Plus/Mazos/6.jpg"  /></div>
<p></a><a class="ns" href="http://sb.technews.lt/Samsung%20N150%20Plus/Dideles/5.JPG"><br /><img src="http://sb.technews.lt/Samsung%20N150%20Plus/Mazos/5.jpg" /><br /></a></p>
<p>Kalbant apie klaviatūros išdėstymą, jis yra gana įprastas, tačiau internetinių nešiojamųjų gamintojai įvairiai įsivaizduoja tokių mygtukų, kaip „Shift“, „Ctrl“ ir kitų dydį. Kai, sakykime, mano dažnai naudojamas klavišas „Shift“ yra miniatiūrinis MSI Wind U160, jis yra normalaus dydžio Samsung N150 Plus. Tas pats galioja „Ctrl“ – Wind U160 jis gana mažas, N150 – normalaus dydžio. Taigi net nežvelgiant į tai, kad kiekvienam iš internetinių nešiojamųjų plėtotojų tenka perspausti QWERTY klaviatūrą, su savo darbu Samsung susidorojo puikiai ir man rašyti šiuo nešiojamuoju buvo patogu.</p>
<p>Nežinau, ar yra žmonių, kurie naudojasi prisilietimui jautriais langeliais, tačiau jie praverčia, kai internetinis nešiojamasis atsiduria ant kelių ar panašioje situacijoje, kai graužiko nėra kur padėti. Samsung N150 Plus naudoja 6,35x3,55 centimetro dydžio prisilietimui jautrų laukelį, kuris yra labai blogas. Tiesa pasakius, man visi prisilietimui jautrūs langeliai yra blogi. Visgi, lyginant potyrius su MSI Wind U160 ir Wind U100, N150 Plus ir vėl įsiterpia per vidurį, kas nėra labai blogas rezultatas.</p>
<p>Atrodo esu įjungęs ir matęs dešimtis nešiojamųjų kompiuterių, tiek įprastų, tiek ir internetinių, tačiau Samsung N150 Plus man pateikė staigmeną. Man pasirodė, kad šis kompiuteris neturi įprasto įjungimo mygtuko. Deja, tačiau taip ir buvo. Jis turi svirtelę, kurią reikia patraukti norint įjungti kompiuterį, o man tai iš pradžių pasirodė kaip kažkoks mygtukas išjungti/įjungti WiFi ar Bluetooth ryšį. Mano galva, tai kvailas sprendimas – noriu spustelti mygtuką ir pasijungti kompiuterį, o ne kažką slankioti.</p>
<p>Ir pabaigai, apie jungtis. Priekinėje pusėje Samsung N150 Plus neturi nieko, išskyrus SD kortelių skaitytuvą ir nelemtą pajungimo svirtelę, tuo tarpu kairėje pusėje – lizdą maitinimui, Ethernet jungtį, vieną USB prievadą ir jungtis ausinėms/kolonėlėms bei mikrofonui. Dešinėje šalia dar dviejų papildomų USB prievadų mes rasime VGA jungtį, galinėje pusėje nieko, ir tai yra viskas. Skurdus pasirinkimas, tačiau nesmerkime Samsung – konkurentai iš MSI nieko geresnio neturi. Visgi, tai tik internetiniai nešiojamieji, o ne įprasti nešiojamieji, kuriuos mes įpratę naudoti įvairiapusiškam darbui.</p>
<p><img src="http://sb.technews.lt/Samsung%20N150%20Plus/Mazos/7.jpg" /></p>
<p><img src=" http://sb.technews.lt/Samsung%20N150%20Plus/Mazos/8.jpg" /></p>
<p><b>Bendros specifikacijos</b></p>
<p>Apie apartinę įrangą plačiau mes pakalbėsime kitame skyrelyje, o šiame trumpai aprašysime, kas gi sudaro mūsų testuojamą Samsung N150 Plus nešiojamąjį kompiuterį. </p>
<p><b>Samsung N150 Plus techninės bei kitos specifikacijos:</b> </p>
<p>• Centrinis procesorius: Intel Atom N450 1,66GHz<br />
<br />• Darbinė atmintis: 1GB DDR2-667<br />
<br />• Ekranas: LCD Samsung WSVGA 10,1 colio 1024x600 rezoliucijos<br />
<br />• Grafinė plokštė: Integruota Intel GMA3150<br />
<br />• Kietasis diskas: Hitachi HTS545016B9A300 160GB<br />
<br />• Baterija: ličio-jonų 6 celių<br />
<br />• Matmenys: 264 x 188 x 25,3 milimetro<br />
<br />• Svoris su baterija: 1,24 kilogramo</p>
<p><b>Aparatinė įranga iš labai arti</b></p>
<p>Kadangi mūsų testuose dalyvauja ne tik mūsų apžvelgiamas Samsung N150 Plus nešiojamasis, tačiau ir du MSI internetiniai nešiojamieji, žvelgdami į aparatinę įrangą mes privalome visus juos lyginti. N150 Plus ir Wind U160 naudoja praktiškai tokią pačią apartinę įrangą, o Wind U100 – senesnės kartos.<br />

<div class="imgright"><img src="http://technews.lt/upload/Intel-Atom-Logo.jpg"  /></div>
<p>Tiek Samsung N150 Plus, tiek ir MSI Wind U160 naudoja šiais metais pasirodžiusį Intel Atom N450 centrinį procesorių iš Intel Atom N400 šeimos, kuris dirba nominaliu 1,66GHz dažniu. Tiesa, pastarasis procesorius yra pats lėčiausias šeimoje. Mikroprocesorių gigantas taip pat siūlo net tris kitus spartesnius gaminius – N455, N470 bei N475, o akivaizdus N45x ir N47x produktų skirtumas – taktinis dažnis.</p>
<p>Kalbant apie Intel Atom N450 plačiau, šis centrinis procesorius dirba jau minėtu 1,66GHz dažniu, turi vos vieną branduolį bei pasižymi 512KB antrojo lygmens spartinančiąja atmintimi. Kaip teigia Intel, visi Intel Atom N400 serijos procesoriai yra pajėgūs susidoroti tik su 2GB darbinės atminties kiekiu. Tos pačios serijos procesoriai, įskaitant ir N450, yra pagaminti panaudojant 45nm technologinį procesą ir yra pritaikyti specifiniam Intel FCBGA559 lizdui. Taupydamas energiją, N450 dirba apie 1GHz dažniu.</p>
<p>Tuo tarpu praėjusios kartos MSI Wind U100 internetinio nešiojamojo „širdis“ yra dar antrajame 2008 metų ketvirtyje pasirodęs Intel Atom N270 centrinis procesorius, kuris dirba 1,6GHz dažniu. Jis turi tą pačią 512KB antrojo lygmens spartinančiąją atmintį, vieną branduolį, tačiau jau nesusidoroja su 64 bitų instrukcijų rinkiniais, kaip kad naujasis Intel Atom N450. Dar vienas didelis skirtumas yra tas, kad Intel Atom N450 savyje turi integruotą grafinį posistemį, tuo tarpu N270 tokiu nepasižymi. Pastarasis centrinis procesorius taip pat taisomas ne minėtame FCBGA559 lizde, o senajame PBGA437.</p>
<p><img src="http://sb.technews.lt/Samsung N150 Plus/CPUZ.png" /></p>
<p>Kitas labai svarbus aparatinės įrangos aspektas – grafinis posistemis. Samsung N150 Plus ir MSI Wind U160 naudoja Intel GMA3150, kuris yra integruotas į N450 lustą, tuo tarpu MSI Wind U100 senesnės kartos Intel GMA950. Toliau esančiuose testuose mes pažiūrėsime, kaip skiriasi šių grafinių posistemių sparta, o dabar juos palyginkime „ant popieriaus“.</p>
<p>Iš tiesų Intel GMA3150 ir GMA950 yra skirtingi produktai. Intel GMA950 yra dalis mobilaus Intel 945G lustų rinkinio, tuo tarpu Intel GMA3150 apsigyveno, jei taip galime pasakyti, pačiame centriniame procesoriuje. Senasis Intel GMA950 pilnai palaiko visas DirectX 9c instrukcijas, o jo taktinis dažnis svyruoja nuo 133MHz iki 400MHz. Deja, tačiau senuose internetiniuose nešiojamuosiuose kompanija naudojo mažo taktinio dažnio vaizdo posistemį, kuris tedirba 166MHz dažniu. Naujasis Intel GMA3150 nėra kažkoks didelis šuolis į priekį. Jis palaiko tas pats pačias DirectX 9c instrukcijas ir siūlo du jungtinius vienetus, kurie dirba 200MHz dažniu. Kaip parodė testai, tai beveik negelbėja kovoje su GMA950.</p>
<p>Gigantas Intel teigia, kad GMA3150 Intel Atom procesoriui gali padėti dekoduoti MPEG2 video failus, taip leidžiant peržiūrėti aukštos raiškos medžiagą. Deja, tačiau nei vienas iš Intel Atom N400 serijos narių su integruotu GMA3150 vaizdo posistemiu neleidžia normaliai peržiūrėti didesnių nei 720p rezoliucijos video failų. Smagumo neprideda ir ypač mažos rezoliucijos ekranas ir nors mes turime VGA išvestį, čia taip pat nesusipratimai. Prijungę išorinį monitorių prie šios išvesties, GMA3150 mums pasiūlys tik 1400x1050 rezoliuciją, kas, tiesa pasakius, yra labai liūdna. Intel GMA3150 neturi galimybės mums pasiūlyti tokių jungčių, kaip HDMI, DVI ar DisplayPort.</p>
<p><b>Ekranas ir garsiakalbiai</b></p>
<p>Samsung N150 Plus yra 10.1 colio internetinis nešiojamasis, tad jo LCD galinio LED apšvietimo ekranas yra tokio pat dydžio. Ekranas siūlo gana paplitusią 1024x600 rezoliuciją, kuri, kaip bebūtų gaila, net netinka peržiūrėti 720p raiškos video failų. Šnekant apie patį ekraną, šis siūlo gana ryškias spalvas ir neblogai atvaizduoja juodą spalvą, bendras vaizdas nėra blogas, tačiau norėčiau tokio spalvų gylio, kokį mačiau MSI Wind U160 internetiniame nešiojamajame. </p>
<p>Deja, tačiau internetinio nešiojamojo nepavyko išbandyti lauke šviečiant saulei dėl netinkamų oro sąlygų. Bet kokiu atveju kompanija teigia, kad Samsung N150 Plus padengtas 10,1 colio nuo atspindžių saugančia danga, kuri sumažina atspindžius. Net ir šviesią dieną matytumėme aiškius ir ryškius filmus ir vaizdus. Pabaigai būtų galima pasakyti, kad Samsung pagamintas ekranas nėra prastas, tačiau jis nėra ir idealus, o jo matymo kampai nėra labai platūs.</p>
<p>Kas labai patiko, tai integruoti garsiakalbiai, kurių garso kokybė man yra geriausia ne tik iš visų testų dalyvių, tačiau ir kitų girdėtų internetinių nešiojamųjų. Garsą nustačius ties 70 procentų riba ir paleidus muzikos įrašą, garsas buvo švarus, niekas „neplerpė“ ir panašiai, ne kaip kituose testo dalyviuose. Nebuvo skardžių garso tonų, o tai buvo miela mano ausiai. Atrodo, kad kompanijos panaudota garso aparatūra buvo geras pasirinkimas, kuris šiuo atveju tikrai nenuvylė.</p>
<p><b>Baterijos ištvermė</b></p>
<p>Pats turiu internetinį nešiojamąjį dėl kelių priežasčių. Visų pirma jų svoris su baterija siekia tik kiek daugiau nei kilogramą, jie yra labai maži ir lengvai telpa į bet kokią kuprinę, o po ranka turėti pilnavertę Windows 7 operacinę sistemą ir 3G internetą yra labai gerai. Visgi, tai nėra viskas. Mus visus stebina ir ilgas internetinių nešiojamųjų kompiuterių veikimas be išorinio energijos šaltinio.</p>
<p>Tad visiškai nieko keisto, kad vienas iš mūsų skyrelių yra apie visų trijų testo dalyvių veikimą be išorinio energijos šaltinio, tik su pilnai įkrauta baterija. Įprastame energijos taupymo rėžime, kuriame galima naršyti internete, su pajungtu WiFi ryšiu dirbti Samsung N150 Plus buvo galima 7 valandas ir 5 minutes, MSI Wind U160 mane nustebino savo veikimu net iki 8 valandų ir 14 minučių, kai senosios kartos MSI Wind U100 atsidūrė tokioje vietoje, kurioje ir turėjo su vos 3 valandų ir 23 minučių rezultatu.</p>
<p>Žinoma, savo skrajutėse ar reklamose kompanijos sakys, kad jų internetiniai nešiojamieji veikia net iki 13 valandų, tačiau tik tuo atveju, kai jie „darbuojasi“ autonominiu rėžimu ir jūs praktiškai nieko neveikiate. Įjungdami daugiau šviesumo ar pasirinkę kitą energijos taupymo rėžimą jūs veikiausiai išnaudosite daugiau baterijos syvų, tačiau N150 Plus ir MSI Wind U160 vis tiek parodys puikius rezultatus. Net ir netaupant baterijos ir žiūrint filmą, kompiuteris veiks bent jau iki 4 valandų ir 30 minučių, kas yra tikrai nemažai.</p>
<p><b>Įvairūs testai</b></p>
<p>Šį kartą visus tris internetinius nešiojamuosius testavome taip, kaip tik sugalvojome. Išbandėme centrinio procesoriaus pajėgumus, RAM veikimą, kietojo disko spartą, 3DMark 03 apkrovė Intel GMA950 ir GMA3150 vaizdo plokštes bei parodė, kiek naujesnė spartesnė už senąją. Žaidimų testuose nerasite, nes tenka pripažinti – internetiniuose nešiojamuosiuose nepažaisi. Taip pat norėčiau atkreipti dėmesį į rodyklės ženklą testų lentelėse. Jei rodyklė kyla į viršų, rezultatas tuo geresni, kuo didesnis skaičius, jei rodyklė leidžiasi žemyn – rezultatas tuo geresnis, kuo skaičius mažesnis.</p>
<p><img src="http://sb.technews.lt/Samsung%20N150%20Plus/Test%20Photos/1.png" /></p>
<p>Pirmiausia teste kibome į centrinius procesorius. Mūsų naudota WPrime programinė įranga apskaičiuoja 32 milijonus skaičiaus PI skaitmenų po kablelio. Tam ji panaudoja visus procesoriaus branduolius, tačiau dėl tos priežasties, kaip mes minėjome skyrelyje apie aparatinę įrangą, jog Intel Atom N270 ir Atom N450 centriniai procesoriai yra labai panašūs, abu procesoriai demonstruoja praktiškai tokį pat pajėgumą, nes turi po vieną branduolį ir tokį patį taktinį dažnį.</p>
<p><img src="http://sb.technews.lt/Samsung%20N150%20Plus/Test%20Photos/2.png" /></p>
<p>Dar vienas procesoriaus testas – CineBench R10. Vėlgi, jis gali išnaudoti daugiau nei vieną centrinio procesoriaus branduolį ir Intel HT technologiją, jokių drastiškų pasikeitimų nematome. Testą kartojau porą kartų, tačiau paaiškinti, kodėl Samsung N150 Plus naudojamas Intel Atom N450 per nago juodimą pabėgo nuo savo brolio esančio MSI Wind U160 ir kiek daugiau nuo Intel Atom N270, negaliu. Galbūt įtakos turėjo kita pasirinkta aparatinė įranga, o galbūt tiesiog operacinės sistemos apkrova, nors visuose kompiuteriuose veikė švieži Windows 7 operacinė sistema su ką tik įrašytomis tvarkyklėmis.</p>
<p><img src="http://sb.technews.lt/Samsung%20N150%20Plus/Test%20Photos/3.png" /></p>
<p>Everest darbinės atminties testas viską sudėliojo į vietas, kaip ir turėtų būti. MSI Wind U100 teste naudojo lėčiausią DDR2-533 darbinę atmintį, tad negalėjo pasipriešinti MSI Wind U160 ir Samsung N150 Plus. Tiesa, Everest rodė, kad Wind U160 naudoja DDR2-685 atmintį, o N150 Plus – DDR2-667. Tuo mes ir galime paaiškinti nedidelį pastarojo atsilikimą nuo MSI internetinio nešiojamojo šiame teste.</p>
<p><img src=" http://sb.technews.lt/Samsung%20N150%20Plus/Test%20Photos/4.png" /></p>
<p>MSI Wind U160 pradėjo dominuoti. Šis nešiojamasis kompiuteris ne tik turi sparčiausią darbinę atmintį teste, tačiau ir akivaizdžiai spartesnį 250GB Seagate Momentus ST9250315AS kietąjį diską. Jam negalėjo prilygti iš pažiūros tokių pačių specifikacijų 160GB Hitachi Travelstar HTS545016B9A300 bei 160GB Toshiba MK1655GSX kietieji diskai. Pastarieji du parodė beveik identiškus rezultatus.</p>
<p><img src=" http://sb.technews.lt/Samsung%20N150%20Plus/Test%20Photos/5.png" /></p>
<p>GeekBench tai – naujas testas mūsų testavimo poligone. Šis testas bendrai įvertina aparatinės įrangos pajėgumą neįskaitant grafinio posistemio ir pateikia rezultatą. Pasak šio testo, sparčiausias yra MSI Wind U160 nešiojamasis, nuo jo visai nedaug atsilieka Samsung N150 Plus, o MSI Wind U100, tiesa pasakius, lieka uodegoje dėl savo lėtos DDR2 tipo darbinės atminties.</p>
<p><img src=" http://sb.technews.lt/Samsung%20N150%20Plus/Test%20Photos/6.png" /></p>
<p>Prieš maždaug šešerius metus labai populiarus buvęs sintetinis grafinių vaizdo plokščių testas 3DMark03 parodė, kad nėra gailestingas integruotiems ir labai lėtiems Intel grafikos posistemiams. Tiek Intel GMA950, tiek ir GMA3150 sunkiai dorojosi su testu, o juos neskyrė tiek jau daug taškų, jog galėtume pasakyti, kad GMA3150 toli priekyje. Taip, Intel GMA3150 integruota Intel Atom N450 centriniame procesoriuje yra spartesnė, nei Intel GMA950, tačiau ne tiek daug, kiek norėtųsi.</p>
<p><img src=" http://sb.technews.lt/Samsung%20N150%20Plus/Test%20Photos/7.png" /></p>
<p>Paskutinis testas mums parodė, per kiek laiko kiekvienas iš internetinių nešiojamųjų užsikrauna. Čia greičiausiu tapo Samsung N150 Plus nešiojamasis, kuris buvo pasiruošęs darbui praėjus vos 35 sekundėms nuo svirtelės spustelėjimo, o MSI Wind U160 sekė iš paskos su 43 sekundžių rezultatu. Visgi naujoji karta ir čia įveikė „senolį“ – MSI Wind U100 užsikrovė tik po maždaug minutės.</p>
<p><b>Kitos įdomios ypatybės</b></p>
<p>Ko mes nepaminėjome? Visų pirma, kad Samsung N150 Plus, kaip ir daugelis naujesnių internetinių nešiojamųjų, yra pateikiamas su Windows 7 Starter operacine sistema, o visų antra, jog turi internetinę kamerą, kaip ir visi kiti internetiniai nešiojamieji, kuri, beje, nuvylė.</p>
<p>Kai didžiausias konkurentas šiame teste MSI Wind U160 turi 1.3MP integruotą internetinę kamerą, Samsung N150 Plus esanti teturi 0.3MP, kas yra daugiau nei skurdu. Taip pat norint, kad kamerą rodytų bent jau kažką padoraus, ją reikės tinkamai sureguliuoti.</p>
<p>Su N150 Plus Samsung pateikia daugybe įvairios savos programinės įrangos, kuri padeda tinkamai sureguliuoti internetinį nešiojamąjį. Tai ir Easy Display Manager, ir Easy Battery Manager, ir Easy Network Manager, ir taip toliau programinė įranga. Šiame nešiojamajame taipogi yra jau instaliuotas Microsoft Office 2010 biuro programų paketas, tačiau nesitikėkite stebuklų. Tai tik Starter Edition versija, kurioje tėra Word bei Excel programos su apribotomis funkcijomis, o pilnas paketas jums kainuos apie 150 JAV dolerių, galbūt kiek brangiau pas mus, Europoje.</p>
<p><b>Išvada</b></p>
<p>Viena aišku, kad MSI Wind U100 nėra konkurentas nei Samsung N150 Plus, nei MSI Wind U160, nors pirmasis, kaip jūs jau žinote, nėra pardavinėjamas. Mes tik norėjome pažiūrėti, kiek toli Intel pažengė šiame fronte ir galime pasakyti vieną dalyką – spartos prasme liko vietoje, tiesiog sumažino energijos sąnaudas, kurios leidžia nešiojamuoju naudotis ilgiau be išorinio maitinimo šaltinio.</p>
<p>Taigi, teliko du konkurentai – Samsung N150 Plus ir MSI Wind U160. Norime, ar nenorime, turime lyginti šiuos modelius, nes jie pasižymi praktiškai identiška aparatine įranga. Abu internetiniai nešiojamieji taip pat kainuoja labai panašiai, na Samsung gaminys keliomis dešimtimis litų pigiau. Asmeniškai pasirinkčiau MSI Wind U160, nes jis yra šiek tiek spartesnis, turi našesnį kietąjį diską ir atrodo gražiau bei jaučiasi rankose maloniau, nei Samsung N150 Plus, tačiau tai nereiškia, kad N150 yra blogas gaminys. Anaiptol.</p>
<p>Samsung N150 Plus turi viską, ko gali prireikti nešiojamajam – padorią išvaizdą, neblogą spartą, ilgai veikiančią bateriją ir klaviatūrą, kuri maloni jūsų pirštams. Internetinis nešiojamasis tikrai vertas jūsų pinigų, jis taip pat siūlo labai gerą garso atkūrimo kokybę, ekrano apsaugą nuo tiesioginių saulės spindulių, tad jį turėtų būti malonu naudoti lauke, tačiau jis nėra tiek geras, kad įveiktų MSI gaminį Wind U160, kuris tiesiog nušluostė jam nosį bemaž visur.</p>
<p><img src="http://sb.technews.lt/Awards/derinys.png" /></p>
