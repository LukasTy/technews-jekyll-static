---
layout: post
status: publish
published: true
title: Samsung šiandien Lietuvoje pristatė 3D televizorius
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4757
wordpress_url: http://localhost/site/new/samsung_siandien_lietuvoje_pristate_3d_televizorius/
date: '2010-04-20 18:54:36 +0300'
date_gmt: '2010-04-20 18:54:36 +0300'
categories:
- Naujienos
---
<div class="imgright"><img src="http://www.part.lt/img/f09f40699d186d727ce9f77a41e85edc230.jpg"  /></div>
<p>Trimačiam vaizdui atkurti skirtus produktus Samsung pristatė šiandien Vilniuje vykusioje konferencijoje. Teigiama, kad šalies elektronikos parduotuves jau pasiekė pirmieji trimatį vaizdą atkuriantys Samsung televizoriai, o artimiausiu metu Lietuvoje bus galima įsigyti ir kitų Samsung naujovių, leisiančių mėgautis moderniausiems kino teatrams būdingomis erdvinio vaizdo galimybėmis namuose.</p>
<p>Naujieji Samsung produktai aprėpia platų namams skirtų trimačių pramoginių technologijų  spektrą – trimačius diodų (LED) televizorius, trimačius skystųjų kristalų (LCD) ir plazminius televizorius, Blu-Ray grotuvus, namų kino teatro sistemą ir unikalius trimačio vaizdo akinius.</p>
<p>Be to, Samsung yra pirmoji bendrovė pasaulyje, vartotojams pasiūlysianti visavertės raiškos trimačio vaizdo televizorius, jos naujieji gaminiai jau yra sulaukę pripažinimo – metų pradžioje JAV vykusioje elektronikos parodoje (angl. Consumer Electronics Show) jie pelnė geriausio parodos gaminio apdovanojimą ir prizą už inovacijas.</p>
<p>„Trimačio vaizdo galimybėmis, į šalies kino teatrus pritraukiančio minias žiūrovų, šiandien jau galima naudotis kiekvienuose namuose. Apie trimačius filmus ir trimatę televiziją ilgą laiką kalbėta kaip apie ateities technologijas, o Samsung pirmoji jas pavertė dabartimi, lietuviams pristatydama platų šių technologijų spektrą, pradedant naujos kartos trimačio vaizdo televizoriais ir vaizdo leistuvais, baigiant namų pramogoms skirtu trimačio vaizdo turiniu.“, - sakė Samsung vadovas Lietuvoje Miroslavas Ramanavičius.</p>
<p><img src="http://www.part.lt/img/9a2755a0232f2a73f142e3121b214eb5732.JPG" /></p>
<p>„Pirmiausiai, noriu pasveikinti Samsung pirmuosius Lietuvoje pristačiusius tokią technologiją. Iš tiesų, buvau kiek nusivylęs, kad 3D filmai Lietuvos kino teatruose pasirodė taip vėlai. O štai dabar jau galima 3D vaizdą matyti ir namuose. Pats žiūrėjau 3D futbolo varžybas – neįtikėtina! Manau, krepšinis 3D atrodytų išties įspūdingai.“, - pristatymo metu šnekėjo krepšininkas Arvydas Macijauskas.</p>
<p>Samsung taip pat neseniai pradėjo bendradarbiauti su bendrovėmis DreamWorks Animation ir Technicolor, su kuriomis sieks trimačius filmus paversti kiekvienų namų kasdienybe. Kartu su naujaisiais trimačio vaizdo televizoriais ir Blu-Ray grotuvais, pirkėjams Samsung pateiks išskirtinį DreamWorks Animation pasiūlymą – trimatę filmo Monstrai prieš ateivius versiją. </p>
<p>Visi trimačiai Samsung televizorių modeliai turės integruotą interneto jungtį, belaidžio ryšio galimybes ir paslaugą Internet@TV, kuri suteiks prieigą prie pirmosios pasaulyje raiškiosios televizijos programų parduotuvės Samsung Apps. Be to, parduotuvėje Samsung Apps bus galima naudotis įvairių kitų turinio kūrėjų pasiūlymais ir paslaugomis, tarp jų – vaikų televizijos kanalas Cartoon Network, muzikos paslauga AudioLounge, virtualios filmų nuomos paslaugos Box Office 365, Box Office 365 Kids ir Acetrax, video portalas Dailymotion, nuotraukų portalas Picasa, interneto žaidimų paslauga Plajam ir televizijos kanalas History Channel.</p>
<p>Naujuosiuose Samsung gaminiuose naudojamas bendrovės sukurtas unikalus trimačio vaizdo procesorius ir signalo generatorius, kurie yra pritaikyti įvairiems trimačio vaizdo standartams, taip pat palaiko dalinį ir visavertį raiškiosios televizijos formatą bei Blu-Ray diskų asociacijos patvirtintą standartą Blu-Ray 3D. Be to, Samsung trimačio vaizdo sistemos atkuria visą spalvų spektrą ir užtikrina neįtikėtinai gilų ir tikrovišką vaizdą. </p>
<p>Norintiems suteikti naujų efektų įprastam vaizdui televizoriaus ekrane, Samsung į trimačio vaizdo procesorių įtraukė konversijos funkciją, kuri dvimatį vaizdą realiuoju laiku gali paversti į trimatį. Taip vieno mygtuko spustelėjimu mėgstamam serialui ar sporto rungtynėms galima suteikti visiškai naują atspalvį. Galop išskirtinės dizaino ir taupumo ypatybės užtikrina, kad Samsung trimačio vaizdo gaminiai atitiks itin reiklaus ir gamta besirūpinančio vartotojo poreikius.</p>
<p>Šiuo metu jau galima įsigyti Samsung trimačius septintos serijos LED televizorius, kurie, priklausomai nuo dydžio, kainuoja 6-10 tūkst. litų. Gegužės mėnesį parduotuvių lentynose pasirodys ir Samsung aštuntos serijos LED televizoriai, kainuosiantys apie 7-11 tūkst. litų. Devintos serijos Samsung trimačių televizorių laukiama liepos mėnesį.</p>
<p>Samsung trimačio vaizdo LCD televizoriai rinkoje pasirodys balandžio pabaigoje ir kainuos nuo 4,4 tūkst. iki 6 tūkst. litų. Plazminiai bendrovės trimačio vaizdo septintos serijos televizoriai bus pradėti pardavinėti gegužės mėnesį, jų kainos svyruos nuo maždaug 6 tūkst. iki 11 tūkst. litų. Balandžio gale parduotuvėse taip pat turėtų būti pradėti pardavinėti bendrovės Blu-Ray grotuvai, skirti trimačiam vaizdui atkurti, o jų kaina sieks 1,3 tūkst litų.<br /></p>
