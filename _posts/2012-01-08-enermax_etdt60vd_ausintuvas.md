---
layout: post
status: publish
published: true
title: Enermax ETD-T60-VD aušintuvas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6272
wordpress_url: http://localhost/site/new/enermax_etdt60vd_ausintuvas/
date: '2012-01-08 17:36:35 +0200'
date_gmt: '2012-01-08 17:36:35 +0200'
categories:
- Aušinimas
- Apžvalgos
---
<p>Praeitoje procesoriaus aušintuvo apžvalgoje minėjome, jog kompanija Enermax įšoko į naują rinką, tiksliau procesoriaus aušintuvų, nes ventiliatorius ji siūlė ir ankščiau. Pirmąjį iš siūlomų gaminių, tai yra Enermax ETS-T40 apžvelgėme, o šį kartą gavome ir ETD-T60.</p>
<p>>Šiek tiek apie Enermax<br />
<br />>Pakuotė<br />
<br />>Bendros specifikacijos<br />
<br />>Radiatorius<br />
<br />>Ventiliatorius<br />
<br />>Montavimas<br />
<br />>Testavimas<br />
<br />>Kainos/Spartos santykis<br />
<br />>Išvados</p>
<p><b>Šiek tiek apie Enermax</b></p>
<p>Kompanija Enermax buvo įkurta dar 1990 metais Tavaine, kaip ir daugelis kitų kompiuterinės technikos gamintojų. Ji puikiai žinoma dėl savo maitinimo blokų ir ventiliatorių linijų, tačiau prieš porą metų žengė į naują rinką – korpusų. Šiais metais kompanija nusprendė gaminti ir aušintuvus. Šiuo metu kompanijos padaliniai išsidėstę visame pasaulyje ir yra Taivane, Japonijoje, JAV, Prancūzijoje, Italijoje bei Vokietijoje. </p>
<p><b>Pakuotė</b></p>
<p>Enermax ETD-T60, o tiksliau ETD-T60-VD, į mūsų testavimo poligoną atkeliavo labai panašioje dėžutėje, kaip ir jo pigesnis pusbrolis ETS-T40. Priekinėje pakuotės pusėje ir vėl matome tai, jog aušintuvas yra suderinamas su visais kiek naujesniais AMD bei Intel procesoriais, o per plastmasinį langelį dalį aušintuvo. Taip pat pažymėta, kaip minėjome, jog pas mus atkeliavo ETD-T60-VD versija. Dar siūloma ir ETD-T60-TB versija, bet vienintelis skirtumas tarp jų yra panaudotas ventiliatorius.</p>
<p>Viename iš šonų mums ir vėl primenama, jog pas mus atkeliavo ETD-T60-VD versija ir kalbama apie tai, kas yra pakuotės viduje. Nekantrausi, kaip ir visad, gali spustelti fotografiją ir pasižiūrėti, o bendrai apie pakuotę pakalbėsime tada, kai atidarysime dėžutę. Tai jau visai netrukus.</p>
<p><a class="ns" href="http://technews.lt/SB/ETD-T60/Dideles/2.jpg">
<div class="imgright"><img src="http://technews.lt/SB/ETD-T60/Mazos/2.jpg"  /></div>
<p></a><a class="ns" href="http://technews.lt/SB/ETD-T60/Dideles/1.jpg"><br /><img src="http://technews.lt/SB/ETD-T60/Mazos/1.jpg" /><br /></a></p>
<p>Tęsiant dėžutės apžiūrą, dešiniame pakuotės šone nurodomos bendrosios specifikacijos ir specifikacijos atskirai kiekvienai pakuote. Tenka pastebėti, kad skirtumas tarp jų vienas yra – štai ETD-T60-VD dėl panaudoto ventiliatoriaus yra šiek tiek didesnis, nei ETD-T60-TB. Galinėje dalyje randame ypatybes, kurios, tiesa pasakius, labai priminė ETS-T40 procesoriaus aušintuve matytas.</p>
<p><a class="ns" href="http://technews.lt/SB/ETD-T60/Dideles/4.jpg">
<div class="imgright"><img src="http://technews.lt/SB/ETD-T60/Mazos/4.jpg"  /></div>
<p></a><a class="ns" href="http://technews.lt/SB/ETD-T60/Dideles/3.jpg"><br /><img src="http://technews.lt/SB/ETD-T60/Mazos/3.jpg" /><br /></a></p>
<p>Atidarę pakuotę joje radome ETD-T60 radiatorių, vieną Enermax 120mm T.B. Vegas Duo ventiliatorių bei, žinoma, montavimo priedus. Verta pastebėti, jog jau vos pažvelgus į juos buvo galima suprasti, jog ETD-T60 radiatorius prie pagrindinės plokštės bus montuojamas visiškai kitaip, nei ETS-T40. Ir vėlgi malonu, jog Enermax neužmiršo į pakuotę įdėti termopastos tūbelės, kuri kartais praverčia.</p>
<p><a class="ns" href="http://technews.lt/SB/ETD-T60/Dideles/6.jpg">
<div class="imgright"><img src="http://technews.lt/SB/ETD-T60/Mazos/6.jpg"  /></div>
<p></a><a class="ns" href="http://technews.lt/SB/ETD-T60/Dideles/5.jpg"><br /><img src="http://technews.lt/SB/ETD-T60/Mazos/5.jpg" /><br /></a></p>
<p><b>Bendros specifikacijos</b></p>
<p>• Dydis: 151(P) x 137(S) x 115(A) milimetro su ventiliatoriumi<br />
<br />• Tipas: Prisilietimas naudojant varinį pagrindą<br />
<br />• Šiluminiai vamzdeliai: Šeši. Keturi C raidės formos, du S raidės formos<br />
<br />• Medžiagos: Aliuminis, varis bei nikelio sluoksnis<br />
<br />• Ventiliatoriai: Vienas 800-1800RPM dažnio<br />
<br />• Svoris: 540 gramų be aušintuvo</p>
<p><b>Radiatorius</b></p>
<p>Enermax savo antrajame procesoriaus aušintuve pristatydama radiatorių naudojasi visiškai kitokia filosofiją, nei ETS-T40 atveju. Čia radiatorius yra jau nebe įprasto bokšto tipo, tačiau primena C raidės formą ir būtų galimas palyginimas su Noctua NH-C14 aušintuvu. Kad ir kaip ten bebūtų, pastarasis ir mūsų bandomas aušintuvas yra visiškai skirtingi, nes ETD-T60 yra labai mažo profilio.</p>
<p>O tai reiškia, jog jei korpuse išsiteksite skersai, apie bendrą aukštį galvos sukti nereikės. Taip yra dėl to, jog bendras radiatoriaus aukštis tesiekia 80 milimetrų, o su uždėtu aušintuvu – 115 milimetrų. Kita siūloma versija, tai yra ETD-T60-TB, yra dar mažesnio profilio – jos aukštis 112 milimetrų.</p>
<p><a class="ns" href="http://technews.lt/SB/ETD-T60/Dideles/8.jpg">
<div class="imgright"><img src="http://technews.lt/SB/ETD-T60/Mazos/8.jpg"  /></div>
<p></a><a class="ns" href="http://technews.lt/SB/ETD-T60/Dideles/7.jpg"><br /><img src="http://technews.lt/SB/ETD-T60/Mazos/7.jpg" /><br /></a></p>
<p>Pats radiatorius turi 56 aliuminines plokšteles ir šešis 6mm skersmens šiluminius vamzdelius. Tiesa, tokį jų išdėliojimą matau pirmą kartą. Iš vieno šono išeina keturi C raidės formos šiluminiai vamzdeliai, kurie, be jokios abejonės, eina per visas aliuminines plokšteles, tačiau iš šono mes turime dar du, tačiau jau S raidės formos šiluminius vamzdelius. Bus įdomu pažiūrėti, kaip tai įtakos aušinimo rezultatus.</p>
<p><a class="ns" href="http://technews.lt/SB/ETD-T60/Dideles/10.jpg">
<div class="imgright"><img src="http://technews.lt/SB/ETD-T60/Mazos/10.jpg"  /></div>
<p></a><a class="ns" href="http://technews.lt/SB/ETD-T60/Dideles/9.jpg"><br /><img src="http://technews.lt/SB/ETD-T60/Mazos/9.jpg" /><br /></a></p>
<p>Kaip ir jo pusbrolis ETS-T40, ETD-T60 nėra įprastas C formos radiatorius. Jei skaitėte Enermax ETS-T40 apžvalgą turbūt žinote, jog kompanija šiame aušintuve pristatė tris savo patentuotas technologijas - Vortex generator flow (VGF), Vacuum Effect Flow (VEF) ir Stack Effect Flow (SFF). Tuo tarpu mūsų bandomas ETD-T60 radiatorius turi dvi iš jų, tai yra VGF ir VEF.</p>
<p>Trumpai prisiminkime, kas tai yra ir ką šie ypatumai daro radiatoriuje. Pirmoji yra VGF technologija, kurią galime pamatyti prasidedant ir užsibaigiant kairėje ir dešinėje, kur užsibaigia šiluminiai vamzdeliai. Priekyje kiekvieno šono yra išpjautos angos, pro kurias karštas oras nuo radiatoriaus nupučiamas toliau. Ši technologija, kaip jau galėjote suprasti, yra kiekvienoje radiatoriaus aliumininėje plokštėje.</p>
<p>Taip, SFF technologijos ETD-T60 radiatorius neturi, tačiau VEF pasižymi. Iš abejų radiatoriaus pusių yra uždarytos sekcijos kartu su iš šonų matomomis aliumininėmis plokštelėmis kas, kaip nurodo Enermax, sukurią dar vieną efektą, kuris šį kartą turi Vacuum Effect Flow vardą. Kai oras yra pučiamas į radiatorių dėka ventiliatoriaus, uždara sekcija kartu su aliumininėmis plokštelėmis iš šonų sukuria dar vieną oro kanalą, o tai radiatorių padeda maitinti papildomu švaraus oro srautu.</p>
<p><a class="ns" href="http://technews.lt/SB/ETD-T60/Dideles/12.jpg">
<div class="imgright"><img src="http://technews.lt/SB/ETD-T60/Mazos/12.jpg"  /></div>
<p></a><a class="ns" href="http://technews.lt/SB/ETD-T60/Dideles/11.jpg"><br /><img src="http://technews.lt/SB/ETD-T60/Mazos/11.jpg" /><br /></a></p>
<p>Pabaigai norėtume pakalbėti apie aušinimo tipą. Jis ir vėl yra visiškai kitoks, nei ETS-T40 naudotas. Kai pastarojo aušinimo sprendimo radiatorius naudoja H.D.T technologiją, kas sako, jog aušinimui iškart naudojami šiluminiai vamzdeliai, ETD-T60 turi įprastą varinį pagrindą, kuris yra nikeliuotas. Tiesa, nesupraskite klaidingai – visas ETD-T60 yra nikeliuotas ir gana atsparus oksidacijai.</p>
<p><a class="ns" href="http://technews.lt/SB/ETD-T60/Dideles/14.jpg">
<div class="imgright"><img src="http://technews.lt/SB/ETD-T60/Mazos/14.jpg"  /></div>
<p></a><a class="ns" href="http://technews.lt/SB/ETD-T60/Dideles/13.jpg"><br /><img src="http://technews.lt/SB/ETD-T60/Mazos/13.jpg" /><br /></a></p>
<p><b>Ventiliatorius</b></p>
<p>Minėjau, kad karšto oro pašalinimu yra atsakingas Enermax T.B Vegas Duo aušintuvas, apie kurį šioje pastraipoje pakalbėsime kiek plačiau. Kalbant paprastai, tai yra 120mm skersmens ventiliatorius, kuris gali suktis 800-1800RPM diapazone bei galintis išpūsti iki 76CFM oro srautą.</p>
<p><a class="ns" href="http://technews.lt/SB/ETD-T60/Dideles/16.jpg">
<div class="imgright"><img src="http://technews.lt/SB/ETD-T60/Mazos/16.jpg"  /></div>
<p></a><a class="ns" href="http://technews.lt/SB/ETD-T60/Dideles/15.jpg"><br /><img src="http://technews.lt/SB/ETD-T60/Mazos/15.jpg" /><br /></a></p>
<p>Tai yra labai panašu į tai, ką siūlė ETS-T40-TA naudotas Enermax T.B Apollish aušintuvas, tas pats ir kalbant apie jo garsumą. Kompanija teigia, jog dirbamas 800RPM dažniu ir išpūsdamas 33CFM oro srautą aušintuvas skleidžia 16dBA garsumą, o veikdamas pilnais 1800RPM apsisukimais – 26dBA. </p>
<p>Man pasirodė kiek keistoka, tačiau Enermax savąjį T.B. Vegas Duo aušintuvą įtalpino į rėmą, kuris leidžia jį prie radiatorius pritvirtinti be jokių laikiklių ar varžtų. Sunku pasakyti, kodėl VD versijoje pasirinktas šis sprendimas, nes TB versija pasižymi kiek kitokiu, mažesnio aukščio ventiliatoriumi.</p>
<p><a class="ns" href="http://technews.lt/SB/ETD-T60/Dideles/18.jpg">
<div class="imgright"><img src="http://technews.lt/SB/ETD-T60/Mazos/18.jpg"  /></div>
<p></a><a class="ns" href="http://technews.lt/SB/ETD-T60/Dideles/17.jpg"><br /><img src="http://technews.lt/SB/ETD-T60/Mazos/17.jpg" /><br /></a></p>
<p>Prie pagrindinės plokštės Enermax T.B. Vegas Duo yra jungiamas įprastu keturių  jungčių PWM kabeliu, o taip pat pasižymi ir mygtuku, kuris keičia spalvų rėžimus. Taip, jas čia turi ir T.B Vegas Duo. Spalvos tėra raudona ir mėlyna, tačiau jų variacijų – net septynios galimos. Visgi norint jas keisti reikės kaskart paspausti mygtuką arba jį tiesiog išsivesti į korpuso išorę, kad ir per vietą skirtą vandens aušinimui.</p>
<p><b>Montavimas</b></p>
<p>Asmeniškai pats esu visiškai pilnai išbandęs jau net keturiolika aušintuvų, neskaitant tų, kuriuos teko padėti montuoti draugams, tačiau iš dėžutės išsiėmęs montavimui skirtas dalis buvau kiek šokiruotas – nei velnio nesupratau kam kas skirta, taigi visų pirmiausia griebiausi instrukcijos.</p>
<p>Čia visas sunkumas ir pasibaigia. Nors viskas ir atrodo sudėtinga, bet taip tikrai nėra. Vienas dalykas tas, kad jums būtinai reikės pasinaudoti suteikiama galine plokštele ir ja pridėti prie galinės pagrindinės plokštės pusės, o likę keturi laikikliai yra skirti Intel ir AMD sistemoms – du vienai, o kiti du – kitai.</p>
<p>Mes, žinoma, viską montavome AMD sistemoje. Nors instrukcijose nurodoma, jog montuoti radiatorių ir jį veržti prie galinės plokštelės reikėtų su jau uždėtu ventiliatoriumi, patarimas būtų daryti priešingai. Dėl to, jog Enermax T.B. Vegas Duo talpinimo rėmas labai lengvai užsideda ant radiatoriaus, tą pabaigoje ir reikėtų padaryti. Tiesa, sumontuoti aušinimo sistema reikėtų išsiėmus pagrindinę plokštę, nebent turėsite pagalbininką, kuris prilaikys galinę pagrindinės plokštės plokštelę.</p>
<p><a class="ns" href="http://technews.lt/SB/ETD-T60/Dideles/20.JPG">
<div class="imgright"><img src="http://technews.lt/SB/ETD-T60/Mazos/20.jpg"  /></div>
<p></a><a class="ns" href="http://technews.lt/SB/ETD-T60/Dideles/19.JPG"><br /><img src="http://technews.lt/SB/ETD-T60/Mazos/19.jpg" /><br /></a></p>
<p>Uždėjus aušinimo sprendimą ant MSI 870A-G54 pagrindinės plokštės pastebėjau vieną niuansą, kuris gali trukdyti. Turint darbinės atminties modulius su ypač aukštais radiatoriais pirmasis pagrindinės plokštės lizdas gali būti užstotas, tačiau panaudojus įprastą darbinės atminties modulį problemų nekyla jokių.</p>
<p><b>Testavimas</b></p>
<p>Testai vyko su AMD sistema. Procesorių aušintuvams rodomiems rezultatams įtakos neturėjo jokie pašaliniai veiksmai. Iš pradžių bandėme, kaip aušintuvai darbuojasi su AMD Phenom II X4 925 jo standartiniuose nustatymuose, vėliau dažnį, kaip ir voltažą, pakėlėme iki atitinkamai 3,3GHz bei 1,45V. Ramybės rėžimu kompiuteris veikdavo 15 minučių, tada buvo „paimamas“ rezultatas, tiek pat laiko laukėme ir užkraudami procesorių su OCCT programine įranga. Viso testavimo metu naudojome Noctua NT-H1 termopastą, kuri buvo tepama iš naujo po kiekvieno bandymo. Taip pat norėčiau atkreipti dėmesį į rodyklės ženklus testų lentelėse. Jei rodyklė kyla į viršų, rezultatas tuo geresni, kuo didesnis skaičius, jei rodyklė leidžiasi žemyn – rezultatas tuo geresnis, kuo skaičius mažesnis. Šią rodyklės praktiką naudosime ir ateityje, tačiau ji aušintuvų testuose neturi daug reikšmės – kuo rezultatas mažesnis, tuo geriau. </p>
<p>Bandymų sistema: </p>
<p>• Centrinis procesorius: AMD Phenom II X4 925 2,8GHz 1,35V@3,3GHz 1,45V<br />
<br />• Pagrindinė plokštė: MSI 870A-G54<br />
<br />• Vaizdo plokštės: 2x AMD Radeon HD 6970<br />
<br />• Darbinė atmintis: 8GB Kingston DDR3 1600MHz<br />
<br />• Kietasis diskas: OCZ Vertex 3 240GB<br />
<br />• Maitinimo blokas: Enermax Modu 87+ 900W</p>
<p><img src="http://technews.lt/SB/ETD-T60/Testai/1.png" /></p>
<p><img src="http://technews.lt/SB/ETD-T60/Testai/2.png" /></p>
<p>Praėjusioje centrinio procesoriaus aušintuvo apžvalgoje, kurioje žvaigždė buvo Enermax ETS-T40-TB aušinimo sprendimas, išsiaiškinome, jog pirmasis kompanijos blynas neprisvilo. Ar taip nutiko ir šį kartą? Galime sakyti, jog tik iš dalies, nors minėtas pirmtakas ETS-T40 aplenktas.</p>
<p><img src="http://technews.lt/SB/ETD-T60/Testai/3.png" /></p>
<p><img src="http://technews.lt/SB/ETD-T60/Testai/4.png" /></p>
<p>Paspartinus procesorių ir kilstelėjus voltažą tose pačiose sąlygose ETD-T60-VD ir vėl aplenkė savo pusbrolį ETS-T40-TA, tačiau persvara šiek tiek ūgtelėjo. Iš esmės pabaigai būtų galima pridurti, jog ETD-T60 paspartinus mūsų turimą lustą niekuo nenusileidžia Antec H2O 620 vandens aušintuvui.</p>
<p><b>Kainos/Spartos santykis</b></p>
<p>Kaip jau žinote, kiekvieną kartą pateikdami vis naujo aušintuvo apžvalgą, mes atnaujinsime šį skyrelį, įrašydami ir naująjį gaminį. Šį kartą pateiksime „Technews.lt taškus“ jau net keturiolikai aušintuvų, kurie sudalyvavo mūsų testuose. Taškai skaičiuojami labai paprastai – sudedami visi aušinimo rezultatai ir kaina. Kadangi kaina, ypač pigių aušintuvų, nuo brangesnių ir spartesnių gali skirtis net apie 40 vienetų, ši sudaro 40 procentų viso balo, tuo tarpu aušinimo rezultatai – 60 procentų. Akivaizdu, kad kuo taškų mažiau, tuo aušintuvas turi geresnį kainos/spartos santykį, taigi mes gavome štai tokius rezultatus pridėję ir mūsų testavimo poligone pasirodžiusį Enermax ETD-T60-VD centrinio procesoriaus aušintuvą: </p>
<p>1. Xigmatek Loki - 168,6 taškai<br />
<br />2. Xigmatek Gaia – 172 taškai<br />
<br />3. Enermax ETS-T40-TA – 179 taškai<br />
<br />4. AC Freezer Xtreme 2 – 179,9 taškai<br />
<br />5. Xigmatek Aegir – 183,6 taškai<br />
<br />6. AC Freezer 13 – 184,2 taškai<br />
<br /><b>7. Enermax ETS-T40-TA – 185,6 taškai</b><br />
<br />8. Antec H2O 620 – 186 taškai<br />
<br />9. Noctua NH-C12P SE14 – 186,2 taškai<br />
<br />10. Coolink Corator DS – 192,2 taškai<br />
<br />11. Noctua NH-D14 – 193 taškai<br />
<br />12. Noctua NH-U9B SE2 – 193,2 taškai<br />
<br />13. Noctua NH-C14 - 193,4 taškai<br />
<br />14. Antec H2O 920 – 201,8 taškai</p>
<p><b>Išvada</b></p>
<p>Antrasis kartas dažniausiai visad būna geresnis, nei pirmasis, tačiau faktas tas, jog Enermax nesitaikė į aukščiausiąją klasę, kurioje aušinimo sprendimai kainuoja apie 250 litų ir kartais net daugiau, tad mums Enermax ir nežadėjo to, jog ETD-T60-VD paims ir nušluos visus konkurentus.</p>
<p>Kad ir kaip bebūtų, Enermax ETS-T40-TA yra geresnis pasirinkimas kalbant apie kainą bei spartą. Mūsų bandytas ETD-T60-VD yra šiek tiek geresnis, galbūt paspartinus procesorių dar labiau persvara dar šiek tiek ūgteltų, tačiau kainų skirtumas pasako viską – tai yra 35 litai daugiau už maždaug 2 laipsnius pagal Celsijų. Kitas variantas, jei jums reikia būtent kompaktiško C formos aušinimo sprendimo.</p>
<p>O čia, žinoma, ETD-T60-VD sužiba visu gražumu kainuodamas žymiai mažiau už Noctua pasiūlymus, tačiau aplenkdamas daugelį konkurentų ir kainuodamas gana panašiai. Tariant paprastai, mes ir toliau rekomenduojame įsigyti Enermax ETS-T40, tačiau ETD-T60, ypač jo TB versija, turi savų pranašumų.</p>
