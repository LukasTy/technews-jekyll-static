---
layout: post
status: publish
published: true
title: AMD pristato Puma
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 1416
wordpress_url: http://localhost/site/new/amd_pristato_puma/
date: '2008-03-05 10:26:23 +0200'
date_gmt: '2008-03-05 10:26:23 +0200'
categories:
- Naujienos
---
<p>Vakar <i>AMD</i> pristatė savo naują mobiliąją platformą <i>Puma</i>, anonsuotą dar praeitų metų balandį. Jos pagrindu taps <i>Griffin</i> branduolio procesoriai ir <i>RS780M</i> serijos lustų rinkinys.<br />
<br><br />
<br>Kaip skelbia <a class="ns" href="http://www.dailytech.com/AMD+Launches+Puma+Mobile+Platform/article10942.htm"><i>Dailytech</i></a>, <i>Griffin</i> procesoriai, pavadinimu <i>Turion Ultra</i> kol kas bus dvibranduoliniai, ir, kad būtų efektyviau valdomas jų sunaudojamos energijos kiekis, turės atskiras energijos linijas kiekvienam branduoliui bei integruotam šiauriniam tiltui. Kiekvienas branduolys taip pat galės dirbti skirtingu dažniu.<br />
<br><br />
<br><i>Griffin</i> turės 1 megabaitą L2 spartinančiosios atminties ir palaikys <i>DDR2-667</i> bei DDR2-800 SO-DIMM DDR2 atmintį. Kadangi <i>Griffin</i> yra tos pačios <i>K10</i> architektūros kaip ir staliniams kompiuteriams skirti <i>Phenom</i>, jis palaikys <i>HyperTransport 3.0</i> magistralę.<br />
<br><br />
<br><i>RS780M</i> lustų rinkinys turės integruotą DirectX 10 vaizdo posistemį, <i>AMD</i> teigimu, 4-5 kartus greitesnį už <i>Intel X3100</i>. Jeigu kompiuteryje įdiegtas atskiras vaizdo posistemis <i>PowerXpress</i> technologija leis esant reikalui jį išjungti ir dirbti tik su integruotu posistemiu tam, kad nebūtų eikvojamas kompiuterio akumuliatorius.<br />
<br><br />
<br><i>Puma</i> platformos nešiojamųjų kompiuterių pasirinkimas bus platus, o jų kainos svyruos tarp 700 ir 2500 JAV dolerių. Naujų gaminių sulaukti turėtume antro šių metų ketvirčio pabaigoje.</p>
