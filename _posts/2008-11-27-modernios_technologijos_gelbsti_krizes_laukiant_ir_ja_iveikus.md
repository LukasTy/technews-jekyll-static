---
layout: post
status: publish
published: true
title: Modernios technologijos gelbsti krizės laukiant ir ją įveikus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2767
wordpress_url: http://localhost/site/new/modernios_technologijos_gelbsti_krizes_laukiant_ir_ja_iveikus/
date: '2008-11-27 20:05:27 +0200'
date_gmt: '2008-11-27 20:05:27 +0200'
categories:
- Naujienos
---
<div class="imgright"><img src="http://tbn1.google.com/images?q=tbn:t58hEU7oAZPY9M:http://blogs.zdnet.com/projectfailures/images/bad-leadership-causes-failed-it.jpg" border="1"></div>
<p><br>Nerimstančios žinios apie pasaulinės ekonomikos atokvėpį skatina atidžiai peržvelgti galimus verslo kaštų optimizavimo kelius. Racionalus informacinių technologijų ūkio valdymas gali ne tik padidinti bendrąjį darbo efektyvumą, bet ir leisti sklandžiau planuoti ateities išlaidas. Juolab kad ne tik nemažai sutaupoma, bet ir laimima didinant darbo efektyvumą, augant darbuotojų pasitenkinimui.<br />
<br><br />
<br><b>Nuosekli IT naudojimo politika</b><br />
<br><br />
<br>Bene paprasčiausias būdas išlaidoms optimizuoti yra vieningos technologijų ir komunikacijos politikos diegimas. Verta aiškiai apibrėžti, kokiomis priemonėmis įmonėje keičiamasi informacija, bendraujama. Interneto telefonija, tekstinio susirašinėjimo sistemos daugeliu atveju gali efektyviai pakeisti tradicinius telefono skambučius tiek bendraujant vidiniams skyriams, tiek komunikuojant su partneriais. Tuo pat metu padidėja ir darbo efektyvumas – paprasčiau ir patogiau aptariamą failą čia pat perduoti pašnekovui virtualioje erdvėje, nei telefonu susitarti dėl jos persiuntimo.<br />
<br><br />
<br>„Svarbiausia šiuo atveju užtikrinti, kad būtų parengta vieninga informacinių technologijų naudojimo politika, rekomendacijos, jos būtų žinomos ar lengvai pasiekiamos visiems bendrovės darbuotojams. Jiems taip pat turėtų būti paaiškinta, jog technologijos pasitelkiamos ne tik siekiant taupyti, bet ir kaip efektyvumo didinimo priemonė, darbą palengvinanti inovacija“, - pasakoja <i>Microsoft Lietuva</i> generalinis direktorius Mindaugas Glodas.<br />
<br><br />
<br><b>Virtualizacija padeda išnaudoti resursus</b><br />
<br><br />
<br>Pastaruoju metu plačiai aptarinėjamos virtualizacijos technologijos panaudojimas pasaulinei informacinių technologijų kompanijai <i>Microsoft</i> per 2007 metus leido sutaupyti daugiau nei 10 milijonų JAV dolerių. Diegiant šį sprendimą, pasitelkiami virtualūs serveriai, kurie veikia fiziškai mažesniame tarnybinių stočių kiekyje. Vietoje, tarkime, menkai apkrautų elektroninio pašto ir failų persiuntimo serverių, bendrovė gali naudoti vieną tarnybinę stotį, kurioje veiks virtualūs abi funkcijas atliekantys sprendimai. Jos resursai bus išnaudojami pilnai, tuo tarpu energijos bus vartojama mažiau.<br />
<br><br />
<br>„Kompanijos informacinių technologijų padalinio diegiamas virtualizacijos sprendimas praeitais metais leido <i>Microsoft</i> sumažinti naudojamų fizinių tarnybinių stočių kiekį net 25 procentais“, - pasakoja M. Glodas. Anot jo, virtualizacijos diegimas gali padėti taupyti lėšas ne tik stambioms, bet ir smulkiojo bei vidutinio verslo įmonėms. „Joms kai kuriais atvejais virtualizacija gali būti net naudingesnė, nes būtent smulkiose bendrovėse esami techniniai tarnybinių stočių resursai dažnai išnaudojami nevisiškai“, - teigia M. Glodas.<br />
<br><br />
<br><b>Technologijos pakeičia keliones</b><br />
<br><br />
<br>Anot. M. Glodo, šiuolaikinės technologijos leidžia efektyviai optimizuoti išlaidas ir kitose, tiesiogiai su jomis nesusijusiose srityse. Pavyzdžiui, laikui ir lėšoms imlias tolimas verslo keliones gali pakeisti vaizdo konferencijos. Tai, žinoma, tinka ne visiems atvejams, tačiau sumaniai pasinaudojant technologijų galimybėmis sutaupyti tikrai galima.<br />
<br><br />
<br>Štai Lietuvos policijos mokymo centre bendrovė <i>Sonex Technologies</i> įdiegė nuotolinio mokymosi sistemą, kurią sudaro <i>Microsoft Office Communications Server 2007</i> vaizdo konferencijų programa ir <i>WebCT</i> virtuali mokymosi aplinka. Šios priemonės leis tūkstančiams kasmet mokymuose dalyvaujančių policijos pareigūnų patogiai gilinti žinias nevykstant į vieną iš kelių mokymo centrų. „Bus sutaupoma išlaidų kiekvieno pareigūno atvykimui, apgyvendinimui, komandiruotpinigiai, laikas“, - teigia centro direktorius Antanas Matusa. Anot jo, siekiama, kad per artimiausius porą metų 20 procentų viduriniosios ir aukštesniosios grandies pareigūnams skirtų mokymų sudarytų nuotolinės studijos. Tolesnis tikslas – nuotoliniu būdu rengti 30-40 procentų mokymų.<br />
<br><br />
<br>Puikus taupymo keičiant keliones virtualiais susitikimais pavyzdys galėtų būti ir Kanados bendrovės <i>Cogan Wire and Metal Products</i> atvejis. 100 darbuotojų bendrovė pasitelkusi vaizdo konferencijas per metus sutaupė 400 tūkstančių JAV dolerių. Naujienos partneriams ir stambiesiems klientams buvo pristatomos pas juos nevykstant, tad sutaupyta ne tik išlaidų, bet ir kelionėse gaištamo laiko.<br />
<br><br />
<br>Pastarasis, laiko taupymo, aspektas svarbus ir siekiant darbuotojų pasitenkinimo, kuris krizės metu itin svarbus. Tik darbo sąlygomis patenkintas darbuotojas gali efektyviai kurti inovatyvius, žiniomis grįstus produktus.<br />
<br><br />
<br><b>Efektyvumas suteikia pranašumo</b><br />
<br><br />
<br>„Inovacijos bet kokioje ekonomikos situacijoje yra sėkmės laidas, tad bendrovės neturėtų žvelgti į IT ūkio pertvarką vien kaip į techninę optimizaciją. Tai tuo pat metu ir procesas, padedantis didinti darbo efektyvumą, darbuotojų pasitenkinimą, o tai krizės metu itin svarbu“, - teigia M. Glodas.<br />
<br><br />
<br>Pažangių technologijų ir IT ūkio valdymo metodų naudojimas suteikia žymų konkurencinį pranašumą ir ateityje. Modernius, naujus sprendimus įsisavinusios bendrovės bus pranašesnėje pozicijoje sunkmečiui pasibaigus. „Technologijas efektyviai įsisavinusi bendrovė tampa lankstesnė, orientuota į inovacijas ir naujoves, lengviau prisitaiko prie rinkos pokyčių“, - teigia M. Glodas.<br />
<br><br />
<br>Pavyzdžiui, virtualizaciją įdiegusi, darbuotojų bendravimą su partneriais akis į akį vaizdo konferencijomis pakeitusi bendrovė ir įveikus krizę galės efektyviai taikyti įsisavintas technologijas – sklandžiai planuoti IT ūkio plėtrą, taupyti darbuotojų laiką. Taigi, technologijos ir jomis grįsti sprendimai gali ne tik padėti ištverti ekonomikos atokvėpį, bet ir suteikti naujų galimybių jam pasibaigus.<br />
<br><br />
<br><br />
<br></p>
