---
layout: post
status: publish
published: true
title: "„Silicon Power S55“: šydas nuo mistinių 240 GB nutrauktas"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 19459
wordpress_url: http://www.technews.lt/portal/?p=19459
date: '2016-04-19 13:00:39 +0300'
date_gmt: '2016-04-19 10:00:39 +0300'
categories:
- Duomenų kaupikliai
- Apžvalgos
---
<p style="text-align: justify;">„Silicon Power“ – naujausias „Technews.lt“ partneris, labiausiai besiorientuojantis į flash (NAND) atminties prekybą. Nenuostabu, kad Lietuvos parduotuvėse galima sutikti šios Taivano kompanijos sukurtus nešiojamus kietuosius diskus, atmintinukus, microSD korteles ir SSD kaupiklius. Būtent nuo pastarosios produktų grupės ir pradėsime. Ir tai turbūt įdomiausia grupė, nes S55 serija naudoja ne MLC, o TLC atmintį. Spartos grafose 240 GB talpos S55 nebus vienišas – jo jau laukia identiškos talpos, taip pat TLC atmintį naudojantis, „OCZ Trion 100.“ Nors OCZ jau spėjo pastarąjį pakeisti į „Trion 150“, tačiau atsvaros taškas yra aiškus ir S55 pabandys jį perlipti.</p>
<p style="text-align: center;"><img class="alignnone size-full wp-image-19523" src="http://www.technews.lt/portal/wp-content/uploads/2016/04/SPS55240gblogo.jpg" alt="SPS55240gblogo" width="640" height="480" /></p>
<p><strong>Pakuotė ir komplektacija</strong></p>
<p style="text-align: justify;">S55 supakuotas į pačią paprasčiausią pakuotę, kokią tik teko matyti apžvelgiant SSD kaupiklius. Norint išlukštenti SSD iš permatomos įmautės labai tikėtina, kad prireiks žirklių ar net skalperio – plikomis rankomis tai padaryti pernelyg sunku. Persišviečiančiame lankstinuke „Silicon Power“ nelinkusi pateikti vartotojui svarbiausių duomenų. Aišku kalbame apie SSD spartą nusakančius linijinius ir 4K skaitymo/rašymo rodiklius. Turbūt vertingiausia pateikta informacija – garantinis laikotarpis, kuris siekia 36 mėnesius. Visa kita daugiau mažiau galima priskirti SSD palyginimui su HDD. Vidinė lankstinuko pusė nurodo, kaip įstatyti SSD į nešiojamą kompiuterį.</p>
<p style="text-align: center;"><a href="http://www.technews.lt/portal/wp-content/uploads/2016/04/SAM_6978.jpg" rel="attachment wp-att-19466"><img class="alignnone wp-image-19466" src="http://www.technews.lt/portal/wp-content/uploads/2016/04/SAM_6978-500x333.jpg" alt="" width="320" height="213" /></a><a href="http://www.technews.lt/portal/wp-content/uploads/2016/04/SAM_6979.jpg" rel="attachment wp-att-19467">  </a><a href="http://www.technews.lt/portal/wp-content/uploads/2016/04/SAM_6979.jpg" rel="attachment wp-att-19467"><img class="alignnone wp-image-19467" src="http://www.technews.lt/portal/wp-content/uploads/2016/04/SAM_6979-500x333.jpg" width="320" height="213" /></a></p>
<p style="text-align: center;"><a href="http://www.technews.lt/portal/wp-content/uploads/2016/04/SAM_6980.jpg"><img class="alignnone wp-image-19735" src="http://www.technews.lt/portal/wp-content/uploads/2016/04/SAM_6980-800x534.jpg" width="320" height="213" />  </a><a href="http://www.technews.lt/portal/wp-content/uploads/2016/04/SAM_6983.jpg"><img class="alignnone wp-image-19736" src="http://www.technews.lt/portal/wp-content/uploads/2016/04/SAM_6983-800x534.jpg" width="320" height="213" /></a></p>
<p><strong>Žvilgsnis į produktą ir jo specifikacijos</strong></p>
<p style="text-align: justify;">Kadangi iš pakuotės informacine prasme naudos beveik nėra, norint pakalbėti apie S55 specifikacijas tenka keliauti į oficialią <a href="http://www.silicon-power.com/product/product_detail.php?currlang=utf8&amp;main=17&amp;sub=48&amp;pro=197&amp;type=sp#a_1">„Silicon Power“ svetainę</a>. Pasirodo, 32 ir 60 GB talpos S55 modeliai naudoja MLC tipo atmintį, o 120, 240, 480 ir 960 GB modeliai – TLC. Nereikėtų stebėtis, kad nenurodytas montuojamas valdiklis, o tuo labiau tikslus NAND atminties gamintojas. Visa tai reikės pabandyti išsiaiškinti patiems.</p>
<p style="text-align: justify;">Svetainėje nurodomi 240 GB talpos S55 linijiniai skaitymo/rašymo greičiai siekia 540/510 MB/s. Iš sutrumpinimo CDM manome, kad šie greičiai buvo gauti naudojant „CrystalDiskMark“ testavimo įrankį. Su 4K blokų skaitymo/rašymo sparta, kuri matuojama IOPS, didelė nežinomybė, nes visiškai neaišku, kokios talpos S55 kaupikliui priskiriami svetainėje nurodyti 43 000/24 000 IOPS siekiantys skaičiai.</p>
<p style="text-align: center;"><a href="http://www.technews.lt/portal/wp-content/uploads/2016/04/SAM_6984.jpg" rel="attachment wp-att-19478"><img class="alignnone wp-image-19478" src="http://www.technews.lt/portal/wp-content/uploads/2016/04/SAM_6984-500x333.jpg" alt="" width="320" height="213" />  </a><a href="http://www.technews.lt/portal/wp-content/uploads/2016/04/SAM_6985.jpg" rel="attachment wp-att-19479"><img class="alignnone wp-image-19479" src="http://www.technews.lt/portal/wp-content/uploads/2016/04/SAM_6985-500x333.jpg" alt="" width="320" height="213" /></a></p>
<p style="text-align: center;"><a href="http://www.technews.lt/portal/wp-content/uploads/2016/04/SAM_6987.jpg" rel="attachment wp-att-19480"><img class="alignnone wp-image-19480" src="http://www.technews.lt/portal/wp-content/uploads/2016/04/SAM_6987-500x333.jpg" alt="" width="320" height="213" />  </a><a href="http://www.technews.lt/portal/wp-content/uploads/2016/04/SAM_6988.jpg" rel="attachment wp-att-19481"><img class="alignnone wp-image-19481" src="http://www.technews.lt/portal/wp-content/uploads/2016/04/SAM_6988-500x333.jpg" alt="" width="320" height="213" /></a></p>
<p style="text-align: justify;">S55 priskirtas 7 mm aukščio, niekuo neišsiskiriantis plono metalo, korpusas, kurio sklandų atidarymą apsunkina varžtų neturėjimas. Atidaryto S55 nuotraukų internete taip pat labai maža, bet vieną rasti pavyksta. Pasirodo, korpuse slypi nepilno dydžio montažinė plokštė, ant kurios sumontuotas ne kas kitas, o keturis branduolius turintis „Phison PS3110-S10“ (Phison S10) valdiklis, palaikantis DevSlp gaires, AES-256 šifravimą ir TCG Opal 2.0 saugumo specifikacijas, tačiau neaišku, ar pastaroji savybė S55 kaupiklyje yra aktyvuota. Išties labai keista matyti aiškią identifikaciją ir šio valdiklio patalpinimo poziciją, kuri su PCB nesudaro 45° kampo. Iki šiol „Phison S10“ valdiklio skiriamasis bruožas būtent ir buvo jo specifinis pasukimas. Matyt S10 gali tinkamai funkcionuoti ir nepasuktas…</p>
<p>&nbsp;</p>
<p style="text-align: center;"><a href="http://www.technews.lt/portal/wp-content/uploads/2016/04/S55240gbinternals.png" rel="attachment wp-att-19476"><img class="alignnone size-full wp-image-19476" src="http://www.technews.lt/portal/wp-content/uploads/2016/04/S55240gbinternals.png" alt="S55240gbinternals" width="551" height="533" /></a></p>
<p style="text-align: justify;">Panaudota TLC atmintis taip pat įslaptinta, tačiau remiantis kolegų iš Kinijos informacija, čia stovi „Toshiba“ TLC lustai, pagaminti pagal šviežiausią 15 nm technologiją. 240 GB modelio PCB talpina keturis keturšerdžius 128 Gbit NAND lustus ir 256 MB spartinančiosios DDR3L atminties iš „Nanya“. Skaičiusiems „OCZ Trion 100“ apžvalgą S55 gali sukelti įtarimų: „Toshiba TC58“ valdiklis iš esmės yra pervadintas S10, o spartinančiosios atminties gamintojas bei talpa nesiskiria. Akivaizdus skirtumas vienas – TLC atminties gamybos technologija ir, manome, programinis kodas. Deja, kaip jis veikia S55 atveju neturime jokios informacijos. „Silicon Power“ niekur neužsimena apie kešavimo algoritmus, tačiau atsižvelgiant į linijinius greičius jis tikrai turi būti aktyvuotas. Kažkokias prielaidas apie kešavimo sistemos talpą būtų galima daryti turint duomenis apie SSD ištvermę, tačiau gamintojas dar kartą išlieka itin paslaptingas.</p>
<p style="text-align: center;"><a href="http://www.technews.lt/portal/wp-content/uploads/2016/04/S55vstrion100.png" rel="attachment wp-att-19477"><img class="alignnone size-full wp-image-19477" src="http://www.technews.lt/portal/wp-content/uploads/2016/04/S55vstrion100.png" alt="S55vstrion100" width="623" height="300" /></a></p>
<p style="text-align: left;">Iš „Slicon Power“ svetainės galima atsiųsti „Phison“ programinį įrankį, kuris, žinoma, S55 kaupikliui, puikiai tinka. Pats įrankis neatrodo šiuolaikiškai, tačiau visos svarbiausios funkcijos, panašu, egzistuoja, įskaitant programinio kodo atnaujimo galimybę, „secure erase“ trynimą, kuris, kaip ir daugelis, manome, neveiks, taip pat S.M.A.R.T gairių peržiūrą ar SSD užpildymo laipsnį.</p>
<p style="text-align: center;"><a href="http://www.technews.lt/portal/wp-content/uploads/2016/04/phisontoolbox.png" rel="attachment wp-att-19527"><img class="alignnone size-full wp-image-19527" src="http://www.technews.lt/portal/wp-content/uploads/2016/04/phisontoolbox.png" alt="phisontoolbox" width="612" height="494" /></a></p>
<p><strong>Testavimas </strong></p>
<p style="text-align: justify;">Testavimas buvo atliekamas jungiant SSD prie vieno iš „Gigabyte MA-990XA-UD3“ pagrindinės plokštės SATA III 6 Gb/s lizdų. SATA AHCI tvarkyklės – AMD 1.2.1.331. Norėdami objektyviau įvertinti  SSD spartą, testavimui parinkome ne tik sintetinių, bet ir realesnę SSD spartą atspindinčių testų rinkinį. ATTO, „CrystalDiskMark“ ir „FutureMark PCMark 7“ testai buvo atlikti SSD diskams esant šviežios būsenos, o likusieji testai buvo atlikti kaupikliams perėjus į labiau nusistovėjusią būseną. Ji buvo pasiekta pilnai pripildžius kaupiklius duomenimis ir juos ištrynus esant aktyviai TRIM funkcijai. Testavimo metodika nėra ideali ir atspindi daugmaž tokią situaciją: SSD yra sisteminis diskas (OS užima &lt; 15 % SSD talpos), kuris buvo užpildytas duomenimis (žaidimais, sunkiasvorėmis programomis) ir tuomet nutarta kaupiklį išvalyti. Informacija buvo ištrinta ir palikta tik operacinė sistema. Realaus naudojimosi testai kartojami du kartus ir išvedamas vidurkis. Po kiekvieno testo kompiuteris perkraunamas, siekiant išvengti bet kokio galimo informacijos įsiminimo (angl. caching).</p>
<ul>
<li><strong>Procesorius:</strong> AMD Phenom II X4 955 BE @4.263GHz (203×21) 1.504v/ CPU NB @ 2.842GHz 1.325v</li>
<li><strong>Pagrindinė plokštė: </strong>Gigabyte GA-990XA-UD3 (F12)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Kietasis diskas: </strong>WD RE3 (1 TB / 7200 RPM / SATA II)</li>
<li><strong>SSD kaupikliai: </strong></li>
</ul>
<ol>
<li>ADATA SP920 256 GB GB (FW MU02) – read 560 MB/s, 96 000 IOPS / write 360 MB/s, 80 000 IOPS;</li>
<li>ADATA SX930 240 GB (FW 5.9E) – read 550 MB/s, 75 000 IOPS / write 460 MB/s, 70 000 IOPS;</li>
<li>AMD Radeon R7 240 GB (FW 1.01) – read 550 MB/s, 95 000 IOPS / write 530 MB/s, 90 000 IOPS;</li>
<li>Corsair Force LS 240 GB (FW S8FM06.5) – read 560 MB/s, 50 000 IOPS / write 535 MB/s, 62 000 IOPS;</li>
<li>Crucial MX200 250 GB (FW MU01) – read 555 MB/s, 100 000 IOPS / write 500 MB/s, 87 000 IOPS;</li>
<li>Kingston KC300 240 GB (FW 507KC4) – read 525 MB/s, 84 000 IOPS / write 500 MB/s, 52 000 IOPS;</li>
<li>OCZ Vector 150 240 GB (FW 1.2) – read 550 MB/s, 90 000 IOPS / write 530 MB/s, 95 000 IOPS;</li>
<li>OCZ Trion 100 (FW 11.1) – read 550 MB/s, 90 000 IOPS / write 520 MB/s, 43 000 IOPS;</li>
<li>Plextor PX-256M6S 256 GB (FW 1.7) – read 520 MB/s, 90 000 IOPS / write 420 MB/s, 80 000 IOPS;</li>
<li>Plextor PX-256M6V 256 GB (FW 1.7) – read 535 MB/s, 83 000 IOPS / write 335 MB/s, 80 000 IOPS;</li>
<li>Samsung 850 Pro 256 GB (FW EXM01B6Q) – read 550 MB/s, 100 000 IOPS / write 520 MB/s, 90 000 IOPS;</li>
<li>Silicon Power S55 240 GB (FW SAFM12.2) - read 540 MB/s, 43 000 IOPS / write 510 MB/s, 24 000 IOPS;</li>
<li>Transcend SSD370 256 GB (FW 20140516) – read 570 MB/s, 75 000 IOPS / write 310 MB/s, 75 000 IOPS;</li>
</ol>
<p>&nbsp;</p>
<p><strong>Rezultatai</strong></p>
<p style="text-align: justify;">„CrystalDiskMark“ (CDM) v 3.0.1c – sintetinis testas, fiksuojantis tiek linijinę, tiek atsitiktinę skaitymo/rašymo spartą. Testavimo įrankis geba dirbti tiek su spūdžiais, tiek ir su ne spūdžiais duomenimis.</p>
<p style="text-align: justify;">Mūsų atveju S55 nesugeba pasiekti gamintojo nurodomų 510 MB/s rašant, tačiau to pakanka pralenkti pagrindinį konkurentą - Trion 100. Linijiniai skaitymo greičiai viršyja 540 MB/s ir nusileidžia tik „Samsung 850 Pro“ su „Transcend SSD370“.</p>
<p style="text-align: center;"><a href="http://www.technews.lt/portal/wp-content/uploads/2016/04/S55240gbinCDM1.png" rel="attachment wp-att-19493"><img class="alignnone size-full wp-image-19493" src="http://www.technews.lt/portal/wp-content/uploads/2016/04/S55240gbinCDM1.png" alt="S55240gbinCDM(1)" width="648" height="336" /></a></p>
<p style="text-align: center;"><a href="http://www.technews.lt/portal/wp-content/uploads/2016/04/S55240gbinCDM2.png" rel="attachment wp-att-19494"><img class="alignnone size-full wp-image-19494" src="http://www.technews.lt/portal/wp-content/uploads/2016/04/S55240gbinCDM2.png" alt="S55240gbinCDM(2)" width="648" height="336" /></a></p>
<p style="text-align: justify;">Naudojant spūdžius duomenis testas buvo pakartotas dukart ir abu kartus gavome stebėtinai milžiniškus skaitymo greičius, kurie viršyjo 65 MB/s. Parinkus nespūdžius 4K blokus sparta „susinormalizavo“ ir nukrito iki tokio lygio, kokio ir tikėjomės (~30 MB/s). Tuo tarpu rašymo sparta yra labai panaši į Trion 100 (~65-66 MB/s), todėl MLC kaupikliai nepavejami.</p>
<p style="text-align: center;"><a href="http://www.technews.lt/portal/wp-content/uploads/2016/04/S55240gbinCDM3.png" rel="attachment wp-att-19495"><img class="alignnone size-full wp-image-19495" src="http://www.technews.lt/portal/wp-content/uploads/2016/04/S55240gbinCDM3.png" alt="S55240gbinCDM(3)" width="648" height="336" /></a></p>
<p style="text-align: center;"><a href="http://www.technews.lt/portal/wp-content/uploads/2016/04/S55240gbinCDM4.png" rel="attachment wp-att-19496"><img class="alignnone size-full wp-image-19496" src="http://www.technews.lt/portal/wp-content/uploads/2016/04/S55240gbinCDM4.png" alt="S55240gbinCDM(4)" width="648" height="336" /></a></p>
<p style="text-align: justify;">Padidėjęs užklausų skaičius leidžia S55 SSD kaupikliui atsidurti trečioje vietoje - po dviejų aukštesnei klasei priskiriamų OCZ kaupiklių, naudojančių MLC atmintį. Visgi Trion 100 yra visai šalia ir skaitant duomenis vaikosi 300 MB/s atžymos. Rašant duomenis visų kaupiklių sparta suprastėja, tačiau S55 išlieka gerokai priekyje Trion 100, „išspausdamas“ ~50 papildomų MB/s.</p>
<p style="text-align: center;"><a href="http://www.technews.lt/portal/wp-content/uploads/2016/04/S55240gbinCDM5.png" rel="attachment wp-att-19497"><img class="alignnone size-full wp-image-19497" src="http://www.technews.lt/portal/wp-content/uploads/2016/04/S55240gbinCDM5.png" alt="S55240gbinCDM(5)" width="648" height="336" /></a></p>
<p style="text-align: center;"><a href="http://www.technews.lt/portal/wp-content/uploads/2016/04/S55240gbinCDM6.png" rel="attachment wp-att-19498"><img class="alignnone size-full wp-image-19498" src="http://www.technews.lt/portal/wp-content/uploads/2016/04/S55240gbinCDM6.png" alt="S55240gbinCDM(6)" width="648" height="336" /></a></p>
<p>&nbsp;</p>
<p style="text-align: left;">„HDTunePro“ – kur kas realesnius linijinius greičius parodantis testas, tikrinantis visą SSD paviršių ir eliminuojantis proveržinę spartą.</p>
<p style="text-align: justify;">Kaip praktiškai įprasta visiems SSD kaupikliams, S55 skaitymo sparta labai pastovi. Vidutinė sparta siekia beveik 387 MB/s. Tai labai nežymiai geriau už Trion 100 rezultatą (383 MB/s) ir pastebimai geriau už ne itin sėkmingai šiame teste pasirodžiusius „AMD Radeon R7“ su „OCZ Vector 180“.</p>
<p style="text-align: center;"><a href="http://www.technews.lt/portal/wp-content/uploads/2016/04/S55hdtuneproread.png" rel="attachment wp-att-19485"><img class="alignnone size-full wp-image-19485" src="http://www.technews.lt/portal/wp-content/uploads/2016/04/S55hdtuneproread.png" alt="S55hdtuneproread" width="592" height="519" /></a></p>
<p style="text-align: center;"><a href="http://www.technews.lt/portal/wp-content/uploads/2016/04/S55240gbhdtuneproreading.png" rel="attachment wp-att-19492"><img class="alignnone size-full wp-image-19492" src="http://www.technews.lt/portal/wp-content/uploads/2016/04/S55240gbhdtuneproreading.png" alt="S55240gbhdtuneproreading" width="648" height="336" /></a></p>
<p style="text-align: justify;">Šis įrankis mums padeda nustatyti S55 kešavimo sistemos talpą, kuri siekia ~20 GB. Išsekus buferiui rašymo sparta akimirkai krinta nuo ~340 MB/s iki 25 MB/s, tačiau greitai atsistato iki ~90 MB/s. Galutinis vidurkis pasiekia 102 MB/s - tai kiek mažiau už Trion 100 rezultatą, kuris sustoja ties 113,5 MB/s.</p>
<p style="text-align: center;"><a href="http://www.technews.lt/portal/wp-content/uploads/2016/04/S55hdtuneprowrite.png" rel="attachment wp-att-19486"><img class="alignnone size-full wp-image-19486" src="http://www.technews.lt/portal/wp-content/uploads/2016/04/S55hdtuneprowrite.png" alt="S55hdtuneprowrite" width="592" height="519" /></a></p>
<p style="text-align: center;"><a href="http://www.technews.lt/portal/wp-content/uploads/2016/04/S55240gbhdtuneprowriting.png" rel="attachment wp-att-19491"><img class="alignnone size-full wp-image-19491" src="http://www.technews.lt/portal/wp-content/uploads/2016/04/S55240gbhdtuneprowriting.png" alt="S55240gbhdtuneprowriting" width="648" height="336" /></a></p>
<p style="text-align: justify;">„Futuremark PCMark 7“ – daugiau realią SSD spartą reprezentuojantis įrankis, parodantis ne tik bendrą informacijos kaupiklio spartą, bet ir jo spartą (MB/s) tam tikrose užduotyse. Disko kreipties komandos vykdomos ne ištisiniu, bet kartkartėmis nutrūkstančiu srautu, dėl vis „išlendančio“ duomenų apdorojimo.</p>
<p style="text-align: justify;">Prisiminus Trion 100 užfiksuotą rezultatą (5081 taškas) ir buvimą diagramoje šalia mechaninio HDD, S55 su 5327 taškais labai netikėtai pasispiria į jos vidurį.</p>
<p style="text-align: center;"><a href="http://www.technews.lt/portal/wp-content/uploads/2016/04/S55inpcmark7.png" rel="attachment wp-att-19500"><img class="alignnone size-full wp-image-19500" src="http://www.technews.lt/portal/wp-content/uploads/2016/04/S55inpcmark7.png" alt="S55inpcmark7" width="648" height="336" /></a></p>
<p style="text-align: justify;">Toliau pasižiūrėsime, kaip abiems kaupikliams sekasi susitvarkyti su kasdieninėmis užduotimis. Pasirinkome 8,16 GB talpos papkę, talpinančią beveik 1300 įvairaus dydžio failų (1 KB – 250 MB) . Skirsnis, pasitelkus į pagalbą „Microsoft RichCopy“ kopijavimo įrankį, buvo iškeltas iš vienos direktorijos į kitą, arba tiesiog dubliuojamas. 3.47 GB ISO failo kopijavimas vyko įprastiniu būdu.</p>
<p style="text-align: center;"><a href="http://www.technews.lt/portal/wp-content/uploads/2016/04/S55inrichcopy.png" rel="attachment wp-att-19501"><img class="alignnone size-full wp-image-19501" src="http://www.technews.lt/portal/wp-content/uploads/2016/04/S55inrichcopy.png" alt="S55inrichcopy" width="648" height="336" /></a></p>
<p style="text-align: center;"><a href="http://www.technews.lt/portal/wp-content/uploads/2016/04/S55inisocopy.png" rel="attachment wp-att-19502"><img class="alignnone size-full wp-image-19502" src="http://www.technews.lt/portal/wp-content/uploads/2016/04/S55inisocopy.png" alt="S55inisocopy" width="648" height="336" /></a></p>
<p style="text-align: justify;">Itin dažna namų kompiuteriuose naudojama užduotis – išarchyvavimas, todėl šiai užduočiai parinkome 8,66 GB sveriantį archyvą, kuriame tilpo beveik 5000 failų ( dydis 1 KB – 350 MB). Nepamiršome ir archyvavimo užduoties. SSD kaupikliai turėjo sukurti 391 MB archyvą.</p>
<p style="text-align: center;"><a href="http://www.technews.lt/portal/wp-content/uploads/2016/04/S55inisarch.png" rel="attachment wp-att-19503"><img class="alignnone size-full wp-image-19503" src="http://www.technews.lt/portal/wp-content/uploads/2016/04/S55inisarch.png" alt="S55inisarch" width="648" height="336" /></a></p>
<p style="text-align: center;"><a href="http://www.technews.lt/portal/wp-content/uploads/2016/04/S55inarch.png" rel="attachment wp-att-19504"><img class="alignnone size-full wp-image-19504" src="http://www.technews.lt/portal/wp-content/uploads/2016/04/S55inarch.png" alt="S55inarch" width="648" height="336" /></a></p>
<p style="text-align: justify;">„Dragon Age 2“ bei „Crysis 2“ žaidimų diegimas, atnaujinimas, krovimas.</p>
<p style="text-align: center;"><a href="http://www.technews.lt/portal/wp-content/uploads/2016/04/S55inda2.png" rel="attachment wp-att-19505"><img class="alignnone size-full wp-image-19505" src="http://www.technews.lt/portal/wp-content/uploads/2016/04/S55inda2.png" alt="S55inda2" width="648" height="336" /></a></p>
<p style="text-align: center;"><a href="http://www.technews.lt/portal/wp-content/uploads/2016/04/S55incrysis2.png" rel="attachment wp-att-19506"><img class="alignnone size-full wp-image-19506" src="http://www.technews.lt/portal/wp-content/uploads/2016/04/S55incrysis2.png" alt="S55incrysis2" width="648" height="336" /></a></p>
<p style="text-align: center;"><a href="http://www.technews.lt/portal/wp-content/uploads/2016/04/S55incrysis2update.png" rel="attachment wp-att-19507"><img class="alignnone size-full wp-image-19507" src="http://www.technews.lt/portal/wp-content/uploads/2016/04/S55incrysis2update.png" alt="S55incrysis2update" width="648" height="336" /></a></p>
<p style="text-align: center;"><a href="http://www.technews.lt/portal/wp-content/uploads/2016/04/S55incrysis2load.png" rel="attachment wp-att-19508"><img class="alignnone size-full wp-image-19508" src="http://www.technews.lt/portal/wp-content/uploads/2016/04/S55incrysis2load.png" alt="S55incrysis2load" width="648" height="336" /></a></p>
<p style="text-align: justify;">Iki pasiekiant  QD=3 Silicon Power S55 turi ~100 IOPS pranašumą prieš Trion 100, abiem konkuruojant tik su „Corsair Force LS“ ir „Kingston KC300“. Padidėjus užklausų skaičiui OCZ produktas išsiveržia priekin ir įgauna ~1550 IOPS pranašumą (QD=6). S55 pavyksta atsidurti visai netoli MLC atmintį naudojančio „ADATA SX930“ (~30260 vs 31250 IOPS).</p>
<p style="text-align: center;"><a href="http://www.technews.lt/portal/wp-content/uploads/2016/04/S55240gbIOPSread.png" rel="attachment wp-att-19515"><img class="alignnone size-full wp-image-19515" src="http://www.technews.lt/portal/wp-content/uploads/2016/04/S55240gbIOPSread.png" alt="S55240gbIOPSread" width="648" height="480" /></a></p>
<p style="text-align: left;">Šiek tiek geresne rašymo sparta dabar jau gali pasigirti S55, kuris, priklausomai nuo užklausų skaičiaus, turi ~300 - 3000 IOPS persvarą prieš Trion 100. Visgi visi MLC kaupikliai pabėgę daugiau nei akivaizdžiai - arčiausiai atsiduriama šalia Plextor M6S, kai QD=1 (~15050 vs 16600 IOPS).</p>
<p style="text-align: center;"><a href="http://www.technews.lt/portal/wp-content/uploads/2016/04/S55240gbIOPSwwrite.png" rel="attachment wp-att-19521"><img class="alignnone size-full wp-image-19521" src="http://www.technews.lt/portal/wp-content/uploads/2016/04/S55240gbIOPSwwrite.png" alt="S55240gbIOPSwwrite" width="648" height="480" /></a></p>
<p style="text-align: center;"><a href="http://www.technews.lt/portal/wp-content/uploads/2016/04/S55240gbIOPSmixed.png" rel="attachment wp-att-19517"><img class="alignnone size-full wp-image-19517" src="http://www.technews.lt/portal/wp-content/uploads/2016/04/S55240gbIOPSmixed.png" alt="S55240gbIOPSmixed" width="648" height="480" /></a></p>
<p style="text-align: center;"><a href="http://www.technews.lt/portal/wp-content/uploads/2016/04/S55240gbmaxlatency.png" rel="attachment wp-att-19563"><img class="alignnone size-full wp-image-19563" src="http://www.technews.lt/portal/wp-content/uploads/2016/04/S55240gbmaxlatency.png" alt="S55240gbmaxlatency" width="648" height="336" /></a></p>
<p style="text-align: center;"><a href="http://www.technews.lt/portal/wp-content/uploads/2016/04/S55240gbavglatency.png" rel="attachment wp-att-19564"><img class="alignnone size-full wp-image-19564" src="http://www.technews.lt/portal/wp-content/uploads/2016/04/S55240gbavglatency.png" alt="S55240gbavglatency" width="648" height="336" /></a></p>
<p><strong>Išvados</strong></p>
<p style="text-align: justify;">„Silicon Power S55“ tapo labai įdomiu įrenginiu dėl vienos paprastos priežasties – bet kuriuo įmanomu pavidalu, o ypač apžvalgų, informacijos apie šiuos SSD kaupiklius ypač maža. Prieš gaunant testavimo pavyzdį apie S55 nežinojome praktiškai nieko. Tik tiek, kad tai TLC NAND atmintį naudojantis produktas.</p>
<p style="text-align: justify;">Šis faktas mus nuteikė kiek skeptiškai, tačiau 240 GB talpos S55 pasistengė išsklaidyti pirminį įspūdį jau CDM teste - linijiniai skaitymo/rašymo greičiai prilygo MLC NAND atmintį naudojantiems pripažintiems SSD kaupikliams. Tiesa, šiuo požiuriu ne ką prasčiau atrodė ir kitas TLC atmintį naudojantis „OCZ Trion 100“ modelis, kuris, visgi, vėliau mūsų nebesužavėjo. Atsitiktinių 4 KB failų rašymo sparta neatrodė įspūdingai (~66 MB/s), tačiau nepaaiškinamu būdu S55 sugebėjo ištraukti beveik 68 MB/s skaitant spūdžius 4 KB blokus. Nespūdžių duomenų skaitymas siekė beveik 30 MB/s. Rezultatas jau logiškas, bet didesnis už „OCZ Trion 100“ (~25.5 MB/s).</p>
<p style="text-align: justify;">Dar kartą S55 bando sužavėti „PCMark 7“ teste, surinkdamas 5327 taškus ir aplenkdamas ne vieną kaupiklį, naudojantį MLC atmintį, įskaitant „OCZ Vector 180“, „AMD Radeon R7“, „ADATA SX930“ ir dar bent tris kitus. Iš kur tokia sparta jau pusiau sintetiniame teste? Dar žiūrint į linijinių greičių specifikacijas buvo aišku, kad S55 turės pSLC kešavimo mechanizmą, tačiau nežinojome, kiek NAND atminties jam yra paskirta. 240 GB talpos „OCZ Trion 100“ tokioms reikmėms turėjo 3,6 GB, o tokios pačios talpos S55, kaip parodė „HDTune Pro“, kešavimo sistema siekia kone 20 GB, nors jai išsekus S55 rašymo greitis krinta žemiau 100 MB/s. Akivaizdu, kad „Silicon Power“ nuėjo kitu keliu ir pritaikė kitą programinį kodą, nors buvo išsiaiškinta, kad vidinė struktūra abiejų šių SSD kaupiklių kaip ir identiška: Trion 100 naudoja „Phison S10“ valdiklį ir „Toshiba A19“ TLC atmintį, o „Silicon Power“ kliaunasi tuo pačiu „Phison“ valdikliu, tik jau 15 nm TLC atmintimi iš tos pačios kompanijos „Toshiba“.</p>
<p style="text-align: justify;">Kur kas didesnė turima kešavimo sistema nenubloškė S55 į patį realaus naudojimo diagramų dugną, kur tvirtai įsitaisė „OCZ Trion 100“. Ganėtinai keista, kad 20 GB pSLC kešo neužtenka efektyviai išskleisti 8,7 GB archyvo ar iš direktorijos į direktoriją nukopijuoti 8,2 GB duomenų su „RichCopy“ įrankiu, tačiau su mažesnio svorio duomenimis didesnė kešavimo talpykla akivaizdžiai pasiteisina: darbas diegiant „Crysis 2“ atliekamas 11 sekundžių greičiau, o „Dragon Age 2“ – 14 sekundžių. Čia S55 geba pasivyti MLC atmintį naudojantį „Plextor M6S“, nors šis atliekant šią užduotį ir pasirodė silpniausiai iš visų MLC kaupiklių. Tarp šio tipo įrenginių S55 atsiduria kopijuojant nedidelį 3 GB ISO failą ir atnaujinant „Crysis 2“ iki 1.9 versijos. „OCZ Trion 100“ priverstas atsilikti net 16 sekundžių.</p>
<p style="text-align: justify;">240 GB talpos „OCZ Trion 100“ savosios apžvalgos metu kainavo 77 eurus ir tokia kaina mums pasirodė per mažai agresyvi. Identiškos talpos ir vidurių (beveik) „Silicon Power S55“ <a href="http://www.skytech.lt/sp240gbss3s55s25-silicon-power-ssd-s55-240gb-sataiii-6gbs-read-speed-520mbs-writ-p-274552.html">„Skytech“ salone kainuoja 82 eurus</a> ir tai jį padaro brangiausiu Lietuvoje įprastą TLC atmintį naudojančiu SSD kaupikliu. Nors IOPS sparta išliko itin žema, bet padidinta kešavimo sistema davė apčiuopiamos naudos nemažoje dalyje realaus naudojimo užduočių ir tai visai leistų pateisinti tuos papildomus 5 eurus. Tačiau tokių kaupiklių, kaip „Transcend SSD370(S)“ ir „ADATA SP920“, kainos paskutiniu metu tendencingai mažėjo ir dabar šie abu MLC atmintį turintys bei gerokai spartesni modeliai kainuoja tiek pat arba net mažiau už S55.</p>
<p style="text-align: center;"><a href="http://www.technews.lt/portal/wp-content/uploads/2016/04/S55240gbaward_vectorized.png"><img class="alignnone size-full wp-image-19811" src="http://www.technews.lt/portal/wp-content/uploads/2016/04/S55240gbaward_vectorized.png" alt="S55240gbaward_vectorized" width="200" height="200" /></a></p>
