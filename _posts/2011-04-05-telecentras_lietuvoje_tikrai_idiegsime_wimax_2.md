---
layout: post
status: publish
published: true
title: 'Telecentras: Lietuvoje tikrai įdiegsime WiMax 2'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5750
wordpress_url: http://localhost/site/new/telecentras_lietuvoje_tikrai_idiegsime_wimax_2/
date: '2011-04-05 20:17:10 +0300'
date_gmt: '2011-04-05 20:17:10 +0300'
categories:
- Naujienos
---
<div class="imgright"><img src="http://technews.lt/upload/wimax-city.jpg"  /></div>
<p>IEEE kovo 31 d. pranešė, kad yra patvirtintas mobiliojo plačiajuosčio ryšio standartas WiMax 2. Naujausios ryšio technologijos privalumais galėsime naudotis ir Lietuvoje, tereikia sulaukti komercinių įrangos gamintojų sprendimų ir juos įgyvendinti. </p>
<p>WiMax ryšio tinklu mobiliojo 4G interneto MEZON paslaugas Telecentras teikia nuo 2009 m. kovo. Pradžioje naudojusi IEEE 802.16e standarto reikalavimus atitinkančią įrangą, 2010 m. lapkritį bendrovė ją modernizavo pagal IEEE 802.16eE reikalavimus ir pasirengė kitoms standarto versijoms.</p>
<p>„Įdiegti WiMax 2 standartą Lietuvoje nėra sudėtinga, nes jis lengvai pritaikomas visuose jau naudojamuose WiMax tinkluose. Laukiame, kada mūsų partneris Samsung pateiks rinkai komercinius WiMax 2 sprendimus, tada galėsime atnaujinti įrangą“, – sako Telecentro WiMax projekto vadovas Mindaugas Kuprys.</p>
<p>Kaip teigiama, maždaug ketverius metus daugiau nei 20 šalių profesionalų intensyviai dirbo, kad suderintų pačias naujausias daugiafunkcines technologijas ir parengė mobiliojo plačiajuosčio ryšio WiMax 2 specifikacijas, kurios bus naudojamos kuriant pažangiausias taikomąsias programas, plečiant internetinių paslaugų spektrą bei užtikrinant jų kokybę.</p>
<p>„Vartotojams „WiMax technologija suteiks galimybę mėgautis dar įspūdingesniais mobiliojo interneto greičiais siunčiant didelius duomenų srautus ir dar labiau išryškins belaidžių sprendimų privalumus“, – įsitikinęs Mindaugas Kuprys. Šiuo metu Telecentro eksploatuojamų „WiMAX“ bazinių stočių vieno sektoriaus greitaveika – iki 40 Mbps, ji didžiausia mūsų šalies mobiliojo interneto rinkoje.</p>
<p>Tuo tarpu Demonstruojant WiMax 2 galimybes su Samsung įranga parodoje CEATEC JAPAN 2010 buvo pasiekta net iki 330 Mb/s duomenų perdavimo sparta. Tai leidžia manyti, kad artimoje ateityje ir Lietuvoje WiMax 2 ryšio tiekėjai vartotojams turės galimybę pasiūlyti bent jau iki 50 Mb/s greitį.</p>
