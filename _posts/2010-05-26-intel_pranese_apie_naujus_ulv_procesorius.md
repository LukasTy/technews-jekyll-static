---
layout: post
status: publish
published: true
title: Intel pranešė apie naujus ULV procesorius
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4830
wordpress_url: http://localhost/site/new/intel_pranese_apie_naujus_ulv_procesorius/
date: '2010-05-26 17:20:46 +0300'
date_gmt: '2010-05-26 17:20:46 +0300'
categories:
- Naujienos
---
<div class="imgright"><img src="http://www.part.lt/img/8c53124a619a7e35d1b5f982f85fcc68955.jpg"  /></div>
<p>Kompanija Intel oficialiai pranešė apie naujus itin žema įtampa pasižyminčius Intel Core šeimos ULV tipo procesorius su dvejais branduoliai. Kompanijos pranešime spaudai rašoma, jog Core i3, Core i5 ir Core i7 yra skirti lengviems nešiojamiesiems.</p>
<p>Kaip žinia, pastaroji nešiojamųjų grupė neturi nieko bendro su internetiniais nešiojamaisiais. Atvirkščiai, nors ir lengvi bei ploni nešiojamieji, kuriuose ir darbuosis Intel ULV procesoriai, nėra ypač spartūs, tačiau yra mums įprasti nešiojamieji su visomis jiems būdingomis savybėmis.</p>
<p>Žvelgiant į ankstesnę Intel ULV kartą, naujieji procesoriai pasiūlys ne tik iki 30 procentų didesnę spartą, tačiau ir 15 procentų mažesnes energijos sąnaudas. Tai leis nešiojamiesiems veikti kiek ilgiau be išorinio maitinimo. Naujieji procesoriai bus diegiami kompiuteriuose, kurių storis neviršys 25 mm, o jų svoris svyruos tarp maždaug 1-2 kilogramų.</p>
<p>Intel kol kas anonsavo 6 naujos kartos procesorius – po vieną iš Core i3 ir Core i5 serijų bei keturis iš Core i7. Visi šie centriniai procesoriai turi du fizinius branduolius ir yra gaminami pagal pažangiausią 32 nm technologiją, kas ir leido padidinti našumą bei sumažinti energijos sąnaudas.</p>
<p>Brangesni Core i5 ir Core i7 serijų atstovai taip pat pasižymi TurboBoost technologija, kuri automatiškai kiek kilsteli taktinį dažnį, kai to prireikia. Nešiojamieji kompiuteriai su naujais Intel ULV procesoriais pasirodys kitą mėnesį, o tokius kompiuterius siūlys MSI, Acer, Asus bei kitos industrijos kompanijos.</p>
