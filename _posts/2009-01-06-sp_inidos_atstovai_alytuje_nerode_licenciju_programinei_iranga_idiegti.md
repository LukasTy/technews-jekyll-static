---
layout: post
status: publish
published: true
title: "(SP) Inidos atstovai Alytuje nerodė licencijų programinei įrangą įdiegti"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2952
wordpress_url: http://localhost/site/new/sp_inidos_atstovai_alytuje_nerode_licenciju_programinei_iranga_idiegti/
date: '2009-01-06 16:21:21 +0200'
date_gmt: '2009-01-06 16:21:21 +0200'
categories:
- Naujienos
---
<div class="imgright"><img src="http://tbn2.google.com/images?q=tbn:dFSW1Hbpb3_6FM:http://www.unplggd.com/uimages/unplggd/2008_08_18%2520compact%2520disc.jpg" border="1"></div>
<p><br>Alytaus apskrities Organizuoto nusikaltamumo tyrimo tarnybos ir Valstybinės mokesčių inspekcijos (VMI) pareigūnų atlikto patikrinimo metu bendrovės <i>Inida</i> atstovai Alytuje negalėjo pateikti visų licencijų diegiamai į parduodamus kompiuterius programinei įrangai. Jie taip pat negalėjo paaiškinti, kodėl į parduodamus kompiuteris programinė įranga diegiama nelegaliai, tai yra kodėl ji inėra licencijuota.<br />
<br><br />
<br>Įtariama, kad nelicencijuota programinė įranga, dažniausiai biuruose ar namuose naudojamų kompanijos <i>Microsoft</i>, <i>Autodes</i> programų bei kitų produktų, skirtų versti ar maketuoti, parduodamuose kompiuteriuose galėjo būti diegiama siekiant turtinės naudos – pirkėjams už kelis kartus mažesnę nei rinkos kainą siūlyta įdiegti nelicencijuotas versijas. Remiantis įstatymu, tokie veiksmai gali būti vertinami kaip nesąžininga konkurencija su legalią programinę įrangą diegiančiomis bendrovėmis, be to, kaip rodo VMI pareigūnų praktika, tokiais atvejais gautos pajamos paprastai neapskaitomos įmonės finansiniuose dokumentuose.<br />
<br><br />
<br>„Patikrinimo rezultatai rodo, kad kai kurios bendrovės tebesilaiko praeitame dešimtmetyje populiarios praktikos klientus vilioti su neva nebrangiai diegiama programine įranga, į kompiuterius rašant nelicencijuotas PĮ (aut.past. programinės įrangos) kopijas. Tokiomis paslaugomis susigundę pirkėjai rizikuoja ne tik patekti į nemalonią situaciją patys, bet ir savo informacijos saugumu – tyrimų rezultatai rodo, kad daugiau nei pusė nelegalios programinės įrangos užkrėsta virusais ir kenkėjiškomis programomis, kurios kėsinasi į vartotojo duomenis“, - teigia Jolanta Kaminskaitė, <i>BSA</i> Lietuvoje atstovaujančios advokatų profesinės bendrijos „Pranckevičius ir partneriai“ advokatė.<br />
<br><br />
<br>Remiantis Lietuvos Respublikos Administracinės teisės pažeidimų kodekso 256, 264 ir 269 straipsniais, bendrovei <i>Inida</i> surašytas atitinkamas protokolas, kompiuteris su nelicencijuota programine įranga paimtas tolesniam tyrimui. Apie nuobaudas bus galima kalbėti tik baigus tyrimą.<br />
<br><br />
<br>Programinės įrangos legalumą tikrinantys pareigūnai pastebi, kad nors fiksuojamų nelegalios PĮ naudojimo atvejų skaičius šįmet, lyginant su 2007 metais, išlieka stabilus, vis dažniau bendrovėse aptinkama nelicencijuotų profesionaliam projektavimo, planavimo darbui skirtų programų.<br />
<br><br />
<br><br />
<br></p>
