---
layout: post
status: publish
published: true
title: Apacer Share Steno AC203 išorinis kietasis diskas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5691
wordpress_url: http://localhost/site/new/apacer_share_steno_ac203_isorinis_kietasis_diskas/
date: '2011-03-21 00:31:39 +0200'
date_gmt: '2011-03-21 00:31:39 +0200'
categories:
- Duomenų kaupikliai
- Apžvalgos
---
<p>Didėjant informacijos kiekiams, kuriuos reikia pernešti, išoriniai kietieji diskai pasaulinėje rinkoje tampa labai paklausia preke. Taigi skirti dėmesį tokiems produktams privalome ir mes. Mūsų testavimo poligone – naujasis Apacer AC200 serijos kaupiklis.</p>
<p>>Apie gamintoją trumpai<br />
<br />>Pakuotė<br />
<br />>Specifikacijos ir įdomios ypatybės<br />
<br />>Dizainas<br />
<br />>Sparta<br />
<br />>Išvada</p>
<p><b>Apie gamintoją trumpai</b></p>
<p>1997 metais Taivane įsikūrusi kompanija Apacer yra gerai pasaulyje žinoma atminties sprendimų gamintoja. Firma neapsiriboja įvairaus našumo RAM lustų ir modulių gamyba. Didelę Apacer gaminamų produktų dalį sudaro atminties kortelės, USB Flash atmintinės bei MP3 grotuvai. Neseniai Apacer pristatė ir SSD kaupiklių liniją. Savo atstovybes įmonė turi JAV, Nyderlanduose, Kinijoje, Indijoje ir Japonijoje.</p>
<p><b>Pakuotė</b></p>
<p>Kompanija Apacer labai mėgstą žalią ir juodą spalvas tiek pristatydama savo atmintines, tiek ir kietuosius diskus. Niekuo labai nesiskiria ir naujoji Share Steno AC203 išorinio kietojo disko pakuotės dėžutė, kurioje pastebimos tos pačios spalvų gamos ir bendras pateikimas.</p>
<p>Kaip ir mūsų bandytame Share Steno AC202, per priekinėje pusėje esantį permatomą plastmasinį langelį mes galime pamatyti kaupiklį bei sužinto pagrindines jo savybes – USB 2.0 sąsają, jo 2.5 colio dydį, vieno mygtuko paspaudimu padaromas atsargines kopijas ir, mūsų atveju, 320GB talpą. Galinėje pakuotės pusėje kalbama apie tas pačias savybes, skirtumas tik tas, jog jos pateikiamos keliomis skirtingomis kalbomis ir yra iliustruotos, kas leidžia susitaryti šiokį tokį vaizdą neatidarius pakuotės.</p>
<p><a class="ns" href="http://technews.lt/SB/Apacer%20AC203/Dideles/2.jpg">
<div class="imgright"><img src="http://technews.lt/SB/Apacer%20AC203/Mazos/2.jpg"  /></div>
<p></a><a class="ns" href="http://technews.lt/SB/Apacer%20AC203/Dideles/1.jpg"><br /><img src="http://technews.lt/SB/Apacer%20AC203/Mazos/1.jpg" /><br /></a></p>
<p>Viename iš pakuotės šonų kompanija nurodo visas mums rūpimas specifikacijas – kaupiklio dydį, maksimalias įrašymo bei nuskaitymo spartas, kurios varijuoja priklausomai nuo naudojamos sistemos, viso įrenginio dydį bei jo svorį. Na, informacijos iš tiesų pakanka. Beje, pažymi ir viena pakuotės detalė, kuri atrodo maloni – specialus maišelis pernešti išorinį kietąjį diską.</p>
<p><a class="ns" href="http://technews.lt/SB/Apacer%20AC203/Dideles/4.jpg">
<div class="imgright"><img src=" http://technews.lt/SB/Apacer%20AC203/Mazos/4.jpg"  /></div>
<p></a><a class="ns" href=" http://technews.lt/SB/Apacer%20AC203/Dideles/3.jpg"><br /><img src="http://technews.lt/SB/Apacer%20AC203/Mazos/3.jpg" /><br /></a></p>
<p>Atidarę pakuotę matome visai tai, ką mums žadėjo gamintojas – patį AC203 išorinį kietąjį diską, vieną įprastą microUSB kabelį, minėtą specialų maišelį pernešti išorinį kietąjį diską bei vartotojo vadovą. Kiek nustebau, jog neradau kompaktinio disko, kuriame būtų programinė įranga skirta atsarginėms failų kopijoms padaryti, tačiau vėliau pastebėjau, jog ši jau buvo įkelta į išorinį kietąjį diską.</p>
<p><a class="ns" href="http://technews.lt/SB/Apacer%20AC203/Dideles/6.jpg">
<div class="imgright"><img src="http://technews.lt/SB/Apacer%20AC203/Mazos/6.jpg"  /></div>
<p></a><a class="ns" href="http://technews.lt/SB/Apacer%20AC203/Dideles/5.jpg"><br /><img src="http://technews.lt/SB/Apacer%20AC203/Mazos/5.jpg" /><br /></a></p>
<p><b>Specifikacijos ir įdomios ypatybės</b></p>
<p>Apacer mums nurodė praktiškai visas specifikacijas, kurias mes norėtume žinoti, o jums jas nurodėme apačioje, tačiau susidūrėme su viena bėda – sužinoti, koks tiksliai kietasis diskas sukasi po plastmasiniu dėklu, mums nepavyko. Atidaryti išorinio kietojo disko taip pat gražiai nepavyks, o laužyti jo nesinorėjo. Aišku tik tiek, kad viduje esantis kietasis diskas sukasi įprastu 2.5 colio dydžio kietiesiems diskams 5400RPM greičiu ir turi 8MB laikinosios atminties.</p>
<p>Dėklo ir priekinės jungties techninės specifikacijos: </p>
<p>• Sąsaja: USB 2.0<br />
<br />• Sąsajos sparta: Iki 480Mbps<br />
<br />• Elektros tiekimas: USB jungtimi<br />
<br />• Palaikomos Operacinės sistemos: Nuo Windows 2000 iki Windows 7, Mac OS X 10.3 ar geresnės<br />
<br />• Išmatavimai: 124x78.8x14.8 milimetro<br />
<br />• Svoris: 143 gramai<br />
<br />• Galimos versijos: 320GB, 500GB ir 640GB</p>
<p>Pakuotėje atkeliavęs specialus maišelis yra daugiau pasižaidimui skirtas atributas, nei reikalingas daiktas. Na taip, jis galbūt kai kam ir bus patogus, tačiau bet kokiu atveju jis labiau jūsų išorinio kietojo disko neapsaugos, ką matėme AC202 su antismūginiu guminiu apvalkalu. Tiesa, panaudojimo paskirtį jam matau – jis padės produkto neišmarginti pirštų antspaudais. Tai yra viskas.</p>
<p>Ir, žinoma, atsarginėms kopijoms daryti skirta programinė įranga. Gamintojas pažymi, kad vos vieno mygtuku paspaudimu mes galime pasidaryti savo failų atsargines kopijas, tad išbandyti šią funkciją mes privalėjome. O visu darbu pasirūpins PCClone programinė įranga, apie kurią šiek tiek ir pakalbėsime.</p>
<p>PCClone EX Lite programinė įranga iš tiesų yra mokama, tačiau Apacer galinėje vartotojo vadovo pusėje nurodo produkto aktyvacijos numerį, kurį reikėtų suvesti instaliuojant programą. O štai pats programinės įrangos naudojimas nėra sudėtingas. Pastaroji sudaryti iš keturių skirsnių. Viename iš jų vieno mygtuko paspaudimu programinėje įrangoje padarysite atsargines failų kopijas, tuo tarpu antrasis skirsnis yra svarbus tuo, jog jame pasirinksite, kuriuos aplankus reikėtų stebėti programinei įrangai.</p>
<p><a class="ns" href="http://technews.lt/SB/Apacer%20AC203/Dideles/8.jpg">
<div class="imgright"><img src="http://technews.lt/SB/Apacer%20AC203/Mazos/8.jpg"  /></div>
<p></a><a class="ns" href="http://technews.lt/SB/Apacer%20AC203/Dideles/7.jpg"><br /><img src="http://technews.lt/SB/Apacer%20AC203/Mazos/7.jpg" /><br /></a></p>
<p>Trečiajame skirsnyje yra galimybė tvarkyti failus, o tuo tarpu ketvirtajame – pakeisti nustatymus. Viską nustačius ir sureguliavus, prijungus Apacer Share Steno AC203 išorinį kietąjį diską telieka spusteli dedikuotą mygtuką ir prasidės atsarginių jūsų failų kopijų kopijavimas. Jei, sakykime, aplanke atsirado nauji failai, tačiau senieji jau yra kietajame diske, kopijuojami bus tik naujieji.</p>
<p><a class="ns" href="http://technews.lt/SB/Apacer%20AC203/Dideles/10.jpg">
<div class="imgright"><img src="http://technews.lt/SB/Apacer%20AC203/Mazos/10.jpg"  /></div>
<p></a><a class="ns" href="http://technews.lt/SB/Apacer%20AC203/Dideles/9.jpg"><br /><img src="http://technews.lt/SB/Apacer%20AC203/Mazos/9.jpg" /><br /></a></p>
<p><b>Dizainas</b></p>
<p>Apacer Share Steno AC203 dėl jame naudojamo mažo 2.5 colio formato kietojo disko priklauso ne pastatomų, tačiau pernešamų išorinių kietųjų diskų grupei. Jam taip pat nereikia išorinio maitinimo šaltinio, jis naudoja įprastą microUSB jungtį, tad jums tereikės su savimi pasiimti šį mažylį. Jis ir kompaktiškas, nes jo aukštis nesiekia dviejų centimetrų, o jo ilgis – kiek daugiau nei dvylika centimetrų.</p>
<p>Kompanija nori prisitaikyti prie įvairių skonių, tad siūlo keletą skirtingų spalvų versijų. Galimas juodas, baltas arba raudonas modelis. Kaip matote, mes pasirinkome ir į mūsų testavimo poligoną atkeliavo juoda versija, kuri mano akiai yra pati mieliausia ir gražiausia.</p>
<p>Praktiškai visas išorinio kietojo disko dėklas yra pagamintas iš plastmasės, tačiau jo šonus, kaip galite pastebėti, dengia guminė juostelė. Taip patogiau įrenginį nešti rankoje dėl to, jog nėra baimės, kad jis gali išslysti iš jos, nes plastmasinė jo apdaila yra labai slidi, o kas labiausiai erzina, ji ypatingai traukia pirštų antspaudus, taigi po kelionės juoda jo versija atrodo nekaip. Sunku pasakyti, koks gi efektas būtų su balta ir raudona versijomis, bet ant juodos pirštų antspaudai matosi kuo puikiausiai.</p>
<p><a class="ns" href="http://technews.lt/SB/Apacer%20AC203/Dideles/12.jpg">
<div class="imgright"><img src="http://technews.lt/SB/Apacer%20AC203/Mazos/12.jpg"  /></div>
<p></a><a class="ns" href="http://technews.lt/SB/Apacer%20AC203/Dideles/11.jpg"><br /><img src="http://technews.lt/SB/Apacer%20AC203/Mazos/11.jpg" /><br /></a></p>
<p>Išorinio kietojo disko dėžutė, kaip labai mėgsta ir Western Digital bei Verbatim, yra suklijuota, o tai reiškia, jog iš jos išimti kietojo disko nepavyks, kaip ir ją įdėti kito. Ankščiau pasirodžiusiame AC202 mes matėme kitą vaizdą – dėžutė buvo pagaminta iš aliuminio bei lengvai išardoma.</p>
<p>Apacer teigia, jog AC203 pasižymi stilingu bei kompaktišku dizainu, aš su tuo sutinku, bet tai yra skonio reikalas. Tiesa, drąsiai galime teigti, kad tai – kompaktiškas įrenginys, tačiau vargu ar visiems patiks plastmasės ir gumos kombinacija bei aštuoni LED diodai sudėlioti į ratą, kurie visą laiką įkyriai švies ar mirksės atitinkamai prijungus išorinį kietąjį diską bei į jį kopijuojant duomenis.</p>
<p><a class="ns" href="http://technews.lt/SB/Apacer%20AC203/Dideles/14.jpg">
<div class="imgright"><img src="http://technews.lt/SB/Apacer%20AC203/Mazos/14.jpg"  /></div>
<p></a><a class="ns" href="http://technews.lt/SB/Apacer%20AC203/Dideles/13.jpg"><br /><img src="http://technews.lt/SB/Apacer%20AC203/Mazos/13.jpg" /><br /></a></p>
<p>Mums teliko priekinė dalis, kurioje randame vos vieną jungtį ir mygtuką, bet to visiškai pakanka. Jau minėjau, jog Apacer Share Steno AC203 naudoja įprastą microUSB jungtį bei turi mygtuką, kurį spustelėjus prasidės jūsų atsarginių failų kopijų kopijavimas, bet čia išryškėjo pirmasis aiškiai pastebimas dizaino minusas – mygtuką nuspausti ypatingai sunku. Jis toks mažas ir vos išsikišęs iš guminės juostos, kad vos pasiekiamas pirštu ir kartais atrodo, kad greičiau bus nuspausti ne šį dedikuotą mygtuką, tačiau tiesiog įeiti į PCClone EX Lite programinę įrangą ir spustelti kopijavimo mygtuką.</p>
<p><a class="ns" href="http://technews.lt/SB/Apacer%20AC203/Dideles/16.jpg">
<div class="imgright"><img src="http://technews.lt/SB/Apacer%20AC203/Mazos/16.jpg"  /></div>
<p></a><a class="ns" href="http://technews.lt/SB/Apacer%20AC203/Dideles/15.jpg"><br /><img src="http://technews.lt/SB/Apacer%20AC203/Mazos/15.jpg" /><br /></a></p>
<p><b>Sparta</b></p>
<p>Be jokios abejonės, jog dėklo priekinės jungties sparta yra vienas iš svarbiausių aspektų. Tai nėra pirmasis išorinis kietasis diskas, kurį bandome, tad į kovą su AC203 stoja Verbatim PHD 320GB ir Apacer AC202 320GB išoriniai kietieji diskai bei Akasa Noir S dėžutė. Šį, kaip ir kitais kartais, pasikliausime sintetinio ATTO testo nurodomais rezultatais, o vidutinę nuskaitymo spartą mums nurodys HDTach programinė įranga. Visuose išoriniuose kietuosiuose diskuose buvo naudojami tie kietieji diskai, kurie buvo pateikti su produktu išskyrus Akasa Noir S, kuriame dirbo AC202 naudotas kaupiklis.</p>
<p>Bandymų sistema:</p>
<p>• Centrinis procesorius: AMD Phenom II X4 925<br />
<br />• Pagrindinė plokštė: MSI 870A-G54<br />
<br />• Vaizdo plokštės: Asus GTX 550 Ti DirectCU<br />
<br />• Darbinė atmintis: OCZ Gold 4GB DDR3-1600MHz<br />
<br />• Maitinimo blokas: Cougar 700W</p>
<p><img src="http://technews.lt/SB/Apacer%20AC203/Dideles/17.jpg" /></p>
<p><img src="http://technews.lt/SB/Apacer%20AC203/Dideles/18.jpg" /></p>
<p>Kaip matome iš testų, Akasa Noir S dėžutė pritaikyta USB 3.0 jungčiai yra nepralenkiama ją naudojant ir su senąja USB 2.0. Apacer AC202 ir naujasis AC203 rodo panašią spartą, tiesiog AC202 priekinė jungtis padeda kiek greičiau nuskaityti duomenis, o AC203 naudojama – juos įrašyti. Verbatim PHD 320GB kaupiklis visiškai atsiliko nuo konkurentų ir liko paskutinėje vietoje.</p>
<p><b>Išvada</b></p>
<p>Apacer Share Steno AC203 yra įprastas išorinis 2.5 colio formato kietasis diskas, tačiau pasižymi akį traukiančiu dizainu bei dedikuotu mygtuku, kuris leis vienu spustelėjimu pasidaryti atsargines failų kopijas. Jis visiškai kitoks nei ankstesnis AC202 ir sunku pasakyti, ar tai yra gerai.</p>
<p>Ankstesnis modelis turėjo tvirtą aliumininį korpusą su antismūginiu apvalkalu pakuotėje, kietojo disko dėžutę buvo galima išardyti, tuo tarpu AC203 kompanija panaudojo plastmasę ir gumos apdailą, o ir išardyti kietojo disko dėžutės praktiškai neįmanoma. Žinoma, sveikintinas žingsnis buvo pristatyti nemokamą programinę įrangą daryti atsargines kopijas, nors tą matėme ir AC202.</p>
<p>Minusų, kaip minėjome apžvalgoje, AC203 tikrai turi. Jo matinis plastmasinis korpusas ypatingai traukia pirštų antspaudus, tad norom, ar nenorom jis vis dažniau bus laikomas specialiame maišelyje, o nuspausti dedikuotą mygtuką skirtą pasidaryti atsargines failų kopijas nėra taip lengva, kaip gali pasirodyti iš pirmo karto. Nepaisant to, dėžutės dizainas patiko.</p>
<p>Kad ir kaip ten bebūtų, kaina taipogi svarbus faktorius. Lietuvoje Apacer Share Steno AC203 320GB versija tekainuoja vos 170 litų, kas nėra labai dideli pinigai. Jo aliuminis brolis keliais litais pigesnis, tad tikrai verta pagalvoti, kurį geriau įsigyti. Tiek senesnis Apacer AC202, tiek ir naujasis AC203 yra verti kainos ir kokybės apdovanojimo, nes prieš juos Verbatim PHD 320GB atrodo apgailėtinai. Abu Apacer išoriniai kietieji diskai ne tik pasižymi „įkandama“ kaina, tačiau ir papildomomis funkcijomis.</p>
<p><img src="http://sb.technews.lt/Awards/derinys.png" /></p>
