---
layout: post
status: publish
published: true
title: Mobilusis gelbės žmonių gyvybes?
author:
  display_name: Kiewliszki
  login: Kiewliszki
  email: ervinas.r@gmail.com
  url: ''
author_login: Kiewliszki
author_email: ervinas.r@gmail.com
wordpress_id: 3127
wordpress_url: http://localhost/site/new/mobilusis_gelbes_zmoniu_gyvybes_/
date: '2009-02-24 22:24:15 +0200'
date_gmt: '2009-02-24 22:24:15 +0200'
categories:
- Naujienos
---
<p><i>Mobile World Congress 2009</i> renginyje buvo pristatyti ne tik naujausi telefonų modeliai, bet taip pat ir įvairios technologijos bei inovatyvūs projektai. Vienas įdomiausių sumanymų yra <i>mHealth</i>, kitaip dar vadinamas „Daktaru kišenėje“.</p>
<p><img src="http://svarke.technews.lt/think" /></p>
<p>Projekto <i>Mobile Health Alliance</i> esmė yra pritaikyti mobiliąsias technologijas medicinoje, pavyzdžiui: perspėti apie ligos grėsmę, tirti kraujospūdį ar cukraus kiekį kraujyje, o vėliau sukauptus duomenis išsiųsti tolimesnei gydytojo analizei. Kolkas į projektą įsijungusios kelios organizacijos: <i>Rockefeller Foundation, UN Foundation ir Vodafone Foundation</i>. Pasak <i>Vodafone</i> atstovų, pasaulyje esant 2,2 milijardams mobiliųjų telefonų, 335 milijonams asmeninių kompiuterių ir tik 11 milijonų ligoninių, sumanymas pats peršasi.</p>
<p>Be pavyzdžio su diabetu, taip pat mąstoma apie Alzheimerio liga sergančių ir problemų su širdimi turinčių žmonių stebėjimą. Verta paminėti, kad <i>mHealth</i> galimybėmis taip galės naudotis ir visiškai sveiki žmonės, galėsiantys reguliariai pasitikrinti sveikatą neišėję iš namų.</p>
