---
layout: post
status: publish
published: true
title: "Šiek tiek informacijos apie antrąjį Vista „servisų paketą“"
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3495
wordpress_url: http://localhost/site/new/siek_tiek_informacijos_apie_antraji_vista__servisu_paketa_/
date: '2009-05-11 09:41:16 +0300'
date_gmt: '2009-05-11 09:41:16 +0300'
categories:
- Naujienos
---
<div class="imgright"><img src=" http://ezx.technews.lt/images/Illustrations/win_vista_box.jpeg" border="1" /></div>
<p>Programinės įrangos milžinė, korporacija <i>Microsoft</i> praeitą savaitę išleido pirmąją „masinei akiai“ skirtą, <i>Windows 7</i> operacinės sistemos versiją <i>Release Candidate 1</i>. Pirmųjų sistemos apžvalgų gausu internete ir daugelis jų apie naująjį produktą atsiliepia labai gerai. Kol entuziastai narsto naujosios operacinės vidurius ieškodami klaidų, o vartotojai laukia oficialaus galutinės versijos išleidimo gruodį, MS internete jau paskleidė ankstesnės OS atnaujinimą. </p>
<p><i>Windows Vista</i> operacinei sistemai skirtas atnaujinimų rinkinys <i>Service Pack 2</i> dar praeitos savaitės pabaigoje pasirodė oficialiuose <i>Microsoft</i> tinklapiuose, o tiksliau <i>Microsoft Developer Network</i> bei <i>Microsoft TechNet</i> portaluose. Tiesa norint atnaujinimą tiesiogiai atsisiųsti būtent iš šių svetainių yra būtina narystė, tačiau eiliniams vartotojams nereikia būkštauti – tikimasi, kad viešai atnaujinimas bus prieinamas jau Birželio viduryje. </p>
<p><i>Service Pack 2</i> pakete bus visi <i>Microsoft</i> išleisti atnaujinimai dar nuo pirmojo <i>Service Pack</i> atsiradimo. Deja, vartotojams neturėjusiems pastarojo paketo, nepavyks įdiegti ir antrosios versijos, taigi norintiems vienu šūviu nušauti du zuikius to padaryti nepavyks. </p>
<p>Naujame atnaujinimų pakete, apart smulkių bei stambių skylių „užlopymo“ bus įgyvendinta ir daugelis naujovių: atsiras kritiškai daugelio vertinta vidinė <i>Blu-Ray</i> formato diskų įrašymo funkcija, <i>Bluetooth 2.1</i> protokolo palaikymas, greitesnis <i>WiFi</i> grįžimas į standartinį darbo režimą po kompiuterio hibernacijos (angl. Hibernation) bei galimybė sukonfigūruoti didžiausią skaičių TCP protokolo jungčių. Po atnaujinimo įdiegimo supaprastės ir <i>WiFi</i> prieigos taško konfigūracija naudojantis <i>Windows Connect Now</i> įrankį, kuris automatiškai į „hotspot'ą“ siųs visus reikiamus nustatymus. <i>Microsoft</i> taip pat patikino, kad atnaujinimas bus orientuotas ir į energijos taupymą ir kai kuriuose konfigūracijose naudos 10 % mažiau energijos išteklių. </p>
