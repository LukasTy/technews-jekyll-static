---
layout: post
status: publish
published: true
title: AMD atnaujino planus susijusius su procesoriais
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4238
wordpress_url: http://localhost/site/new/amd_atnaujino_planus_susijusius_su_procesoriais/
date: '2009-11-02 19:06:17 +0200'
date_gmt: '2009-11-02 19:06:17 +0200'
categories:
- Naujienos
---
<div class="imgright"><img src="http://t2.gstatic.com/images?q=tbn:wvVqNzE2cS_p2M:http://www.leatleat.com/wp-content/uploads/2009/09/amd-phenom-ii-x4-logo1.jpg"  /></div>
<p>Antras pagal dydį centrinių procesorių gamintojas AMD pranešė atnaujinantis savo centrinių procesorių nurašymo ir naujų produktų įvedimo į rinką laikus. Naujoji kompanijos strategija apgalvota iki ketvirtojo kitų metų ketvirčio.</p>
<p>Galime pradėti nuo to, jog keletas Phenom II X4 900 serijos keturių branduolių procesorių bus nebepardavinėjami artimiausiu metu arba jau yra nebepardavinėjami. AMD pranešė, kad nuo šiol nepriima užsakymų Phenom II X4 910 modeliui, taip pat 125W Phenom II X4 945 procesoriui. Tikėtina, kad kompanija atsisakė šio modelio dėl to, kad išleido jo 95W versiją. Gamintojas nuo kitų metų pirmojo ketvirčio taipogi nebetieks 140W Phenom II X4 965 BE procesoriaus, nes pasirodys jo 125W versija. Panašiu laiku turėtų būti pašalintas X4 925, kiek vėliau, tai yra antrajame ketvirtyje, X4 955 125W. Taupesnė pastarojo centrinio procesoriaus versija žadama antrajam kitų metų ketvirčiui.</p>
<p>„Apkarpymų“ neišvengs ir Phenom II X4 800 serijos procesoriai, kaip ir X3 700, X2 500 ir X3 400 serijų centriniai procesoriai. Phenom II X4 820, Phenom II X3 740 ir Phenom II X2 550 vis dar liks rinkoje, kiti modeliai pasitrauks į užmarštį, o naujieji Athlon II X4 640 (3.00 GHz, 95W) ir Athlon II X3 445 (3.10 GHz, 95W) rinkoje pasirodys antrajame ketvirtyje. Dar šiais metais sulauksime spartesnės 3.20 GHz Phenom II X2 555 versijos.</p>
<p>Galų galiausiai, antrajame kitų metų ketvirtyje kompanija žada pristatyti naują flagmanų seriją su šešiais branduoliais dabar žinoma „Thuban“ kodiniu vardu. Ši bus gaminama 45nm technologiniu procesu, pasižymės 512KB antrojo lygmens spartinančiąją atmintimi branduoliui ir 6MB trečiojo lygmens spartinančiąją atmintimi. „Thuban“ centriniai procesoriai tiks visoms ligi šiol pagamintoms pagrindinės plokštėms su AM3 lizdu. Pirmieji serijos atstovai turėtų pasiekti 2.8GHz taktinį dažnį.<br /></p>
