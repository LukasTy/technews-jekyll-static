---
layout: post
status: publish
published: true
title: Internete pasirodė geriausių specifikacijų GF100 lusto sparta
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5019
wordpress_url: http://localhost/site/new/internete_pasirode_geriausiu_specifikaciju_gf100_lusto_sparta/
date: '2010-08-10 17:22:14 +0300'
date_gmt: '2010-08-10 17:22:14 +0300'
categories:
- Naujienos
---
<div class="imgright"><img src="http://www.part.lt/img/56ee5b9d6d2e6fce1ee69ac278110e8d26.jpg"  /></div>
<p>Technikos entuziastų portalas Expreview teigia, kad sugebėjo gauti galingiausio GF100 lusto pavyzdį ir jį išbandė prieš sparčiausią kol kas rinkoje jo atitikmenį GeForce GTX 480. Jau kuris laikas kalbama, kad nVidia ketina pristatyti GTX 485 posistemį.</p>
<p>Mes jums galime priminti, kad GeForce GTX 480 dirbantis GF100 lustas naudoja 480 CUDA branduolių iš 512 galimų, tad tai nėra geriausia, ką mums gali suteikti GF100 lustas. Dėl šios priežasties jau ilgai spėliojama, kad nVidia pristatys naują, veikiausiai GTX 485 vaizdo posistemį, kuris bus kiek spartesnis, nei jo pirmtakas.</p>
<p>Situacija gali būti labai panaši su GeForce GTX 260 vaizdo plokšte. Naujasis GTX 485 atsistos į GTX 480 vietą, kainuos tiek pat ir padės nVidia geriau konkuruoti prieš vis dar rinkoje patį sparčiausią AMD Radeon HD 5970 vaizdo posistemį. Nepaisant to, kad Expreview mums nurodo tik du testus, šokią tokią nuomonę apie GTX 485 spartą galime susidaryti.</p>
<p>Portalas panaudojo naujausias GeForce 258.96 tvarkykles ir išbandė tiek GTX 485, tiek ir GTX 480 vaizdo plokštes 3D Mark Vantage ir Crysis Warhead testuose. Pirmajame Vantage Extreme teste GTX 480 surinko 9521 taškus, GTX 485 -10072 taškus. Crysis Warhead žaidime GTX 480 rodė vidutinį 32,96 kadrų per sekundę spartą, kai GTX 485 – 34,72FPS. Tai reiškia 5-6 procentų didesnę spartą, nei pirmtako.</p>
<p>Jei nVidia išlaikys tokia pat kainą, padidins CUDA branduolių skaičių bei galbūt kiek dažnius, mes galime tikėtis iki 10% spartesnio gaminio, kuris galės geriau konkuruoti su rinkos lyderiu Radeon HD 5970, o gal mums ką nors geriau parodytų dviguba GF104 vaizdo plokštė?<br /></p>
