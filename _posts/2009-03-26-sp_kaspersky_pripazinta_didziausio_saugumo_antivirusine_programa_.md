---
layout: post
status: publish
published: true
title: "(SP) Kaspersky pripažinta didžiausio saugumo antivirusine programa"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3329
wordpress_url: http://localhost/site/new/sp_kaspersky_pripazinta_didziausio_saugumo_antivirusine_programa_/
date: '2009-03-26 19:39:35 +0200'
date_gmt: '2009-03-26 19:39:35 +0200'
categories:
- Naujienos
---
<div class="imgright"><img src="http://tbn2.google.com/images?q=tbn:I78aqDXAQ55OSM:http://i255.photobucket.com/albums/hh153/megamp3n/SUB%25201/SUB%25202/KasperskyAnti-VirusInternetSecur-1.jpg" border="1" /></div>
<p>Naujausia „Kaspersky“ antivirusinės programos versija „Kaspersky AntiVirus 2009” gavo didžiausio saugumo apdovanojimą. Jį suteikė nepriklausomų ekspertų laboratorija „AV-Comparative“, kurios testų rezultatus specialistai vertina kaip etaloną. </p>
<p>Austrijoje įsikūrusi „AV-Comparative“ laboratorija iš viso vertino 17 populiariausių pasaulinių antivirusinių programų. „Kaspersky AntiVirus“ programos rezultatai buvo priskirti aukščiausiai „Advanced+” kategorijai, į kurią pateko vos 4 pasauliniai antivirusinių programų gamintojai.  </p>
<p>„Gautas prestižinis įvertinimas yra svarbus argumentas, įrodantis „Kaspersky AntiVirus“ saugumo galimybes. Pripažinimą patvirtina ir vartotojai – Lietuvoje mūsų antivirusinės programos kopijų parduodama bene daugiausiai“, - sakė oficialaus „Kaspersky“ produkcijos platintojo Lietuvoje – bendrovės „Atviros informacinės sistemos“ – direktorė Ina Leibovič. </p>
<p>Laboratorijoje atliktų testų metu buvo vertinami du programų veikimo aspektai – kaip tiksliai programa atpažįsta kenkėjiškas programas (angl. malware) ir kaip dažnai įprastas programas klaidingai priskiria prie žalingųjų. Kiekviena antivirusinė programa buvo atakuojama beveik 1,3 mln. skirtingų kenkėjiškų programų atmainų – virusų, kirminų, Trojos arklių ir kitų – kurios buvo renkamos net 9 mėnesius. Šiuose testuose „Kaspersky AntiVirus“ buvo labai tiksli – sėkmingai atpažino įvairių tipų žalingas programas ir retai klydo įtardama švarius failus. Be to, „Kaspersky“ pademonstravo itin didelį veikimo greitį net prie nustačius aukščiausią saugumo lygį.  </p>
<p>Geriausią kenkėjiškų programų atpažinimo rodiklį – 100 proc. – testuose parodė kita antivirusinė programa „GDATA“. Visgi, ji mažiau tiksliai identifikuodavo gerąsias programas, tad buvo įvertinta žemesniu – „Advanced“ – apdovanojimu.  </p>
<p>Lietuvoje „Kaspersky“ antivirusinė programinė įranga yra populiari ir tarp namų vartotojų, ir verslo bei valstybiniame segmentuose. „Kaspersky AntiVirus“ programinę įrangą naudoja Ignalinos AE, „Lietuvos paštas“, „Omnitel“, Vilniaus oro uostas, Statistikos departamentas, Ryšių reguliavimo tarnyba, Vilniaus Universitetas, „Rokiškio sūris“ ir kitos privačios bei valstybinės organizacijos. </p>
