---
layout: post
status: publish
published: true
title: Western Digital pristatys spartų 2 TB kietąjį diską
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3645
wordpress_url: http://localhost/site/new/western_digital_pristatys_spartu_2_tb_kietaji_diska/
date: '2009-06-22 16:08:47 +0300'
date_gmt: '2009-06-22 16:08:47 +0300'
categories:
- Naujienos
---
<p>Dar žiemą kietųjų diskų gamintoja <i>Western Digital</i> pristatė pirmuosius 3,5" 2 TB talpos kietuosius diskus staliniams kompiuteriams. Į pačių sparčiausiųjų titulą keturias 500 GB plokšteles turintys kaupikliai nepretendavo, kadangi priklausė <i>Green</i> serijai, kurios vardu žymimi <i>WD</i> diskai sukasi 5400 RPM dažniu.</p>
<p>Kaip skelbia <a class="ns" href="http://www.tcmagazine.com/comments.php?shownews=27375&catid=2"><i>TCMagazine</i></a>, savaitgalį kolegas iš Japonijos pasiekė žinios apie 2 TB sparčiausios <i>WD Black</i> serijos kietąjį diską. Jis yra staliniams kompiuteriams skirtas <a class="ns" href="http://www.wdc.com/en/products/Products.asp?DriveID=610"><i>WD RE4-GP</i></a> disko variantas, turintis keturias 500 GB plokšteles, net 64 MB spartinančiosios atminties, 7200 RPM sukimosi dažnį ir naudojantis SATA II (3 Gbps teorinės spartos) magistralę. Iki šiol didžiausia <i>Black</i> serijos kietojo disko talpa siekė 1 TB.</p>
<p>Masinėje prekyboje kaupikliai pasirodyti turėtų už kelių savaičių. Jų kaina sieks per 300 JAV dolerių.</p>
