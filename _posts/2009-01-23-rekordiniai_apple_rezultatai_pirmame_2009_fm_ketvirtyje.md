---
layout: post
status: publish
published: true
title: Rekordiniai Apple rezultatai pirmame 2009 FM ketvirtyje
author:
  display_name: PhaNtoM
  login: PhaNtoM
  email: llukas.tyla@gmail.com
  url: ''
author_login: PhaNtoM
author_email: llukas.tyla@gmail.com
wordpress_id: 63
wordpress_url: http://localhost/site/new/rekordiniai_apple_rezultatai_pirmame_2009_fm_ketvirtyje/
date: '2009-01-23 20:51:19 +0200'
date_gmt: '2009-01-23 20:51:19 +0200'
categories:
- Naujienos
---
<div class="imgright"><img src="http://technews.lt/upl/Failai/apple_logo.bmp" border="1" /></div>
<p>Nors ir kritikų prognozės šiuo metu daugeliui kompanijų yra nepalankios, visiems žinomas kompiuterių ir kitos technikos gamintojas Apple nustebino puikiais rezultatais. Nepaisant to, kad dauguma Apple produktų yra brangesni už konkurentus, net ir šio sunkmečio laikotarpiu bendrovė sugebėjo pasiekti savo geriausius ketvirčio rezultatus.</p>
<p>Pirmajame 2009-ųjų fiskalinių metų ketvirtyje, kuris baigėsi dar praėjusių metų gruodžio 27 d., gamintojas sulaukė 10,17 milijardo pajamų, o išlaidos už pastarąsias buvo mažesnės 1,61 milijardo, todėl būtent tokią sumą pasidalino akcininkai, kiti asmenys, o dalis jų, be abejo, buvo investuota į technologijų vystymą. Praėjusiais metais lygiai tuo pačiu metu pajamos siekė 9,6, o pelnas – 1,58 milijardo.</p>
<p>„Net ir šiais laikais, kai ekonomika susiduria su dideliais sunkumais, mes galime pranešti, kad buvo pasiekti geriausi ketvirčio rezultatai per visą Apple istoriją – peržengiant 10 milijardų JAV dolerių pajamų ribą pirmą kartą,“ sakė Styvas Džobsas (Steve Jobs), Apple kompanijos galva.</p>
<p>Pasak TCMagazine, šiame ketvirtyje Apple pardavė 22 727 000 iPod nešiojamų grotuvų, 4 363 000 iPhone telefono aparatų bei 2 524 000 Mac kompiuterių. </p>
