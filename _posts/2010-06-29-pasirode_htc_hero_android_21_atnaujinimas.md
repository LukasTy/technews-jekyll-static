---
layout: post
status: publish
published: true
title: Pasirodė HTC Hero Android 2.1 atnaujinimas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4888
wordpress_url: http://localhost/site/new/pasirode_htc_hero_android_21_atnaujinimas/
date: '2010-06-29 15:30:32 +0300'
date_gmt: '2010-06-29 15:30:32 +0300'
categories:
- Naujienos
---
<div class="imgright"><img src="http://t3.gstatic.com/images?q=tbn:rhr3KL1Aq4FO8M:http://e-krepselis.lt/images/htc_hero_0.jpg"  /></div>
<p>Pagaliau tiek aš, tiek ir visi Europos gyventojai, kurie turi praėjusiais metais daugybe apdovanojimų susišlavusį HTC telefoną Hero gali jį atnaujinti ir iš tiesų paversti nauju gaminiu. Iš Android 1.5 operacinė sistema atnaujinama į Android 2.1.</p>
<p>Tiesa, jau daugiau nei prieš mėnesį HTC Hero Android 2.1 atnaujinimo sulaukė JAV gyventojai, kurie naudojasi Sprint ryšiu. Beje, HTC Hero už Atlanto nėra tokio pat dizaino, kokio yra Europoje, taip pat CDMA tinklams skirtas atnaujinimas visiškai netinka Europai. Mūsų gimtiesiems GSM tinklams skirtas atnaujinimas pirmiausia pasirodė šio mėnesio pradžioje Taivane, o dabar atėjo ir Europos eilė.</p>
<p>Galime priminti, kad HTC Hero Android 2.1 atnaujinimas buvo vis nukeliamas ir nukeliamas. Pradžioje jis buvo numatytas kovo mėnesiui, vėliau jo pasirodymas nukeltas į balandį, dar vėliau – į gegužę. Gegužę mes sužinojome, jog kontinentai jo sulauks nevienodu metu. Apie atnaujinimo plėtojimą buvo pranešta dar praėjusių metų gruodį, tad Europos vartotojams teko laukti daugiau nei septynis mėnesius, kol HTC išpildė savo pažadą.<br /></p>
