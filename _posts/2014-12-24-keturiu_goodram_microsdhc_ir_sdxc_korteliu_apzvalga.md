---
layout: post
status: publish
published: true
title: Keturių „GoodRAM“ (micro)SDHC ir SDXC kortelių apžvalga
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8387
wordpress_url: http://localhost/site/new/keturiu_goodram_microsdhc_ir_sdxc_korteliu_apzvalga/
date: '2014-12-24 13:58:58 +0200'
date_gmt: '2014-12-24 13:58:58 +0200'
categories:
- Duomenų kaupikliai
- Apžvalgos
---
<p style="text-align: justify;">SDHC ir microSDHC atminties kortelės neabejotinai yra labai paklausios prekės, tačiau joms tai negarantuoja dažno svečio statuso. Esame linkę įsivaizduoti, kad eilinis pirkėjas pernelyg nestoviniuoja ties parduotuvių vitrinomis ir čiumpa kone pirmąją tenkinančios talpos kortelę, o į spartą nurodančius žymėjimus atkreipia dėmesį nebent tie, kurie ketina pirkinį panaudoti aukštos kokybės video medžiagos įamžinimui. Visgi reali kortelės sparta dažniausiai skiriasi nuo gamintojų deklaruojamų skaičių ir įsigytas gaminys gali pilnai nepatenkinti vartotojo poreikių. Iki šiol susidūrę tik su „A-DATA“ SDHC UHS-I kortele šįkart turime galimybę įvertinti vienintelio europietiško gamintojo „GoodRAM“ produkciją, pradedant nuo pigios microSDHC „Class 4“ iki aukštos klasės SDXC UHS-I „Class 10“ kortelės.</p>
<p style="text-align: center;"><img style="width: 520px; height: 347px;" src="http://technews.lt/userfiles/goodramlogo.jpg" alt="" /></p>
<p>&nbsp;</p>
<p><strong>Apie „GoodRAM“ ir atminties korteles </strong></p>
<p style="text-align: justify;">Kortelių rinkoje iš esmės dominuojant kelioms taivaniško kapitalo firmoms, kaip „Sandisk“, „Kingston“, „Transcend“ ar tai pačiai „A-DATA“, „GoodRAM“ vardas daugeliui yra negirdėtas. Iš tikrųjų „GoodRAM“ yra prekinis „Wilk Elektronik“ kompanijos ženklas. „Wilk Elektronik“ (WE) ištakos siekia 1991 metus, o 1996 kompanija tapo didžiausiu atminties produkcijos importuotoju kaimyninėje Lenkijoje. 2003 metais WE ėmėsi gamybos pati pasirinkdama prekinį „GoodRAM“ ženklą. Po 2009 metais „Qimonda“ kompaniją ištikusio bankroto „Wilk Elektronik“ tapo vieninteliu tikru europietišku DRAM produkcijos gamintoju, sėkmingai bendradarbiaujančiu su „Elpida“, „Micron“ ir „Samsung“.</p>
<p style="text-align: justify;">Pirmu sykiu pas mus papuolė net keturios atminties kortelės, kurių talpa prasideda nuo 16 GB. Savaime suprantama, kad „GoodRAM“ produkcija yra skirta fotoaparatams, išmaniesiems telefonams bei yra suderinama su nešiojamais ir staliniais kompiuteriais, jei šie tik turi kortelių skaitytuvą. Vienintelis informacinis ženklas, kurį gamintojas pamiršo, turbūt yra planšetinis kompiuteris. Skirtingai nei anksčiau apžvelgta ekstremalioms sąlygoms skirta „A-DATA“ atminties kortelė, „Wilk Elektronik“ nepažymi, jog jos produkcija būtų atspari vandeniui, rentgeno spinduliams ir pan. Informacijos (svoris, greitis, darbinės temperatūros) apie korteles reikia ieškoti oficialioje svetainėje – gamintojas ant galinės pakuotės pusės nurodo tik informacijos kiekio priklausomybę nuo kortelės talpos ir pažymi, kad ribotas 5 metų trukmės garantinis laikotarpis suteikiamas Austrijoje, Prancūzijoje ir Vokietijoje, o visur kitur galioja viso gyvenimo (angl. lifetime) garantija. Ribinės darbo temperatūros siekia -25 ir 55 C, palyginimui, „A-DATA“ kortelė gavo -25 ir +85 C.</p>
<p style="text-align: center;"><a href="http://technews.lt/userfiles/SAM_2952.jpg"><img style="width: 232px; height: 155px;" src="http://technews.lt/userfiles/SAM_2952.jpg" alt="" /></a><a href="http://technews.lt/userfiles/SAM_2953.jpg"><img style="width: 232px; height: 155px;" src="http://technews.lt/userfiles/SAM_2953.jpg" alt="" /></a></p>
<p style="text-align: justify;">microSDHC kortelės pateikiamos kartu su papildomais SDHC lizdais - perėjimais. „Class 4“ žymėjimas parodo, kad kortelė turi užtikrinti bent 4 MB/s įrašymo greitį, „Class 10“ – 10 MB/s linijinį rašymo greitį. Kortelės su UHS-I žymėjimu naudoja greitesnę duomenų perdavimo magistralę.</p>
<p style="text-align: justify;">Remdamiesi gamintojo pateiktomis specifikacijomis sudarėme greičių lentelę - suvestinę. „GoodRAM“ produkcija prekiaujama <a href="http://www.mego.lt/"><em>www.mego.lt</em></a>, o „A-DATA“ kortelės kaina „pasisavinta“ iš kito lietuviško mažmeninko.</p>
<p style="text-align: center;"><img style="width: 502px; height: 197px;" src="http://technews.lt/userfiles/GoodRAMspecs(1).png" alt="" /></p>
<p>&nbsp;</p>
<p><strong>Testavimas </strong></p>
<p style="text-align: justify;">Atminties kortelės testuojamos su USB 3.0 sąsają naudojančiu „Bitfenix“ kortelių skaitytuvu. Linijiniai greičiai matuojami su ATTO įrankiu.</p>
<p style="text-align: center;"><img style="width: 464px; height: 309px;" src="http://technews.lt/userfiles/SAM_3211.jpg" alt="" /></p>
<p style="text-align: center;"><img style="width: 479px; height: 613px;" src="http://technews.lt/userfiles/16GBmicroSDCL4.png" alt="" /></p>
<p style="text-align: center;"><span style="font-size: 11px;"><em>16 GB GoodRAM microSDHC Class 4 </em></span></p>
<p style="text-align: center;">
<p style="text-align: center;"><img style="width: 478px; height: 612px;" src="http://technews.lt/userfiles/16GBmicroSDCL10.png" alt="" /></p>
<p style="text-align: center;"><span style="font-size: 11px;"><em>16 GB GoodRAM microSDHC UHS-I U1 Class 10</em></span></p>
<p style="text-align: center;">
<p style="text-align: center;"><img style="width: 479px; height: 612px;" src="http://technews.lt/userfiles/32GBSDHCCL10.png" alt="" /></p>
<p style="text-align: center;"><span style="font-size: 11px;"><em>32 GB GoodRAM SDHC Class 10</em></span></p>
<p style="text-align: center;">
<p style="text-align: center;"><img style="width: 479px; height: 612px;" src="http://technews.lt/userfiles/64GBSDXCUHSCL10.png" alt="" /></p>
<p style="text-align: center;"><span style="font-size: 11px;"><em>64 GB  GoodRAM SDXC UHS-I U1 Class 10</em></span></p>
<p>&nbsp;</p>
<p><strong><span style="font-size: 11px;"><span style="font-size: 12px;">Spartos apibendrinimas ir išvados</span></span> </strong></p>
<p style="text-align: center;"><img style="width: 503px; height: 176px;" src="http://technews.lt/userfiles/GoodRAMrealspeeds(1).png" alt="" /></p>
<p style="text-align: center;"><span style="font-size: 11px;"><em>Realių greičių suvestinė </em></span></p>
<p style="text-align: justify;">Esame patenkinti, kad su nedidelėmis išimtis praktiškai visų „GoodRAM“ kortelių reali sparta yra lygi arba net didesnė už  „Wilk Elektronik“ atliktus savus paskaičiavimus. Ketvirtos klasės microSDHC kortelės rašymo sparta pasiekia 5 MB/s, o skaitymo pakyla iki 23 MB/s, nors gamintojas nurodo tik 15 MB/s. Tokios pačios talpos UHS-I U1 „Class 10“ kortelė išlaužia 35,5 MB/s skaitymo ir 11,5 MB/s rašumo greičius. Jos linijinis skaitymo greitis yra ~5,5 MB/s didesnis, o rašymo greitis ~4 MB/s mažesnis už gamintojo pateikiamą spartą. 32 GB talpos SDHC  kortelė savo ruožtu vietoje 20 MB/s demonstruoja net 56,6 MB/s (+183 %) skaitymo spartą ir beveik pasiekia gamintojo nurodytus 15 MB/s įrašant duomenis. Vienas trūkstamas megabaitas mūsų visai nejaudintų, tačiau „GoodRAM“ reikalus gadina „A-DATA“ kortelė, kurios reali sparta siekia beveik 92 MB/s skaitant ir 22,5 MB/s rašant. Maža to, jos kaina rinkoje yra beveik dešimčia litų mažesnė, bet vietoje „lifetime“ garantijos taikoma ribota trijų metų garantija. Nuožmiausia SDXC kortelė rašymo spartą kilsteli į naują lygį – atsiduriama beveik ties 50 MB/s, o iki 100 MB/s skaitant trūksta labai mažai. Neabejotinai tai reiklių vartotojų klasei skirtas produktas.</p>
