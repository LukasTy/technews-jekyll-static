---
layout: post
status: publish
published: true
title: Bus blokuojami Blackberry servisai JAE ir Saudo Arabijoje?
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 5001
wordpress_url: http://localhost/site/new/bus_blokuojami_blackberry_servisai_jae_ir_saudo_arabijoje/
date: '2010-08-02 21:11:13 +0300'
date_gmt: '2010-08-02 21:11:13 +0300'
categories:
- Naujienos
---
<p>Daugiau nei vienas milijonas turinčiųjų Blackberry telefonus Arabijos pusiasalio šalyse gali būti atkirsti nuo kai kurių aparato teikiamų funkcijų. Saudo Arabija ir Jungtiniai Arabų Emyratai pagrasino kompanijai RIM pakeisti savo telefono veiklos principus ir išleisti pataisymą, kuris nebešifruotų įrenginiu siunčiamos informacijos. Tiksliau sakant, visos problemos atsirado dėl nepasitenkinimo Messenger programa, kuria bendraujant tretieji asmenys (valstybės tarnybos) negali sekti pokalbių.</p>
<p>Pranešta, kad Saudo Arabijoje Messenger gali būti uždraustas jau šį mėnesį, o JAE tai planuoja padaryti spalio 11 d., jei RIM neišleis pataisų paketo. Tokį patį susirūpinimą išreiškė ir Indija, pasiremdama prieš keletą metų įvykdytu teroro aktu Mumbajuje, nusinešusiu daugiau nei pusantro šimto žmonių gyvybių. Tačiau visos valstybės teigia, kad tai neturi nieko bendro su cenzūra – taip esą siekiama išvengti nusikaltimų nukreiptų prieš valstybę. </p>
<p>Dar 2007-iais Prancūzijoje valstybinės svarbos tarnybų darbuotojams buvo nurodyta Messenger serviso nenaudoti. Kol kas RIM nekomentuoja šios situacijos. Saudo Arabijoje Blackberry vartotojų skaičius siekia 700000, o JAE – 500000.<br /></p>
