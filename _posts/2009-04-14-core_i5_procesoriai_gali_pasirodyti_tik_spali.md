---
layout: post
status: publish
published: true
title: Core i5 procesoriai gali pasirodyti tik spalį
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3414
wordpress_url: http://localhost/site/new/core_i5_procesoriai_gali_pasirodyti_tik_spali/
date: '2009-04-14 20:03:37 +0300'
date_gmt: '2009-04-14 20:03:37 +0300'
categories:
- Naujienos
---
<p>Pigesnių <i>Nehalem</i> architektūra paremtų procesorių pirkėjams gali tekti palaukti ilgiau nei buvo kalbėta iki šiol. Naujų procesorių pasirodymo data anksčiau jau buvo <a class="ns" href="http://www.technews.lt/tekstas/Intel_atideda_Lynnfield_ir_P55_pristatymo_data.html;;">atidėta</a>, tačiau dabar pasirodymo laikas nukeltas dar porai mėnesių.</p>
<p>Pasak tinklapio <a class="ns" href="http://www.fudzilla.com/index.php?option=com_content&task=view&id=13121&Itemid=1"><i>Fudzilla</i></a>, <i>Core i5</i> procesoriai ir pagrindinės plokštės oficialiai pristatyti bus ne anksčiau nei rugpjūtį ar rugsėjį, o galbūt netgi spalio mėnesį. Anksčiau atidėjimo priežastimis buvo įvardijami senesnių lustų rinkinių perteklius bei per didelė DDR3 atminties kaina. Dabar <i>Fudzilla</i> mini kitas priežastis.</p>
<p>Anot tinklapio, <i>Intel</i> atlieka neįvardintus pakeitimus <i>P55</i> lustų rinkiniui, todėl galutinės jo versijos reikės palaukti kiek ilgiau. Visgi artėjančioje <i>Computex</i> parodoje turėtume išvysti nemažai šį lustų rinkinį turinčių plokščių, mat pirmąsias tokias sistemines plokštes buvo galima išvysti dar prieš <a class="ns" href="http://www.technews.lt/tekstas/ASUS_P7U_ir_P7U_PRO_skirtos_Core_i5.html;;">mėnesį</a>.</p>
<p>Vargu, ar <i>Intel</i> ir finansiškai yra skubiai reikalingas naujos platformos pasirodymas. <i>Core 2</i> procesorių pardavimai šiuo metu yra gana geri, ir kompanija vis dar <a class="ns" href="http://www.technews.lt/tekstas/Intel__karpys__kainas_iki_20_procentu.html;;">pristato</a> naujus šios architektūros procesorių modelius.</p>
