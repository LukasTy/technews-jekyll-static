---
layout: post
status: publish
published: true
title: Lian Li anonsuoja PC-B25F korpusą
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 3976
wordpress_url: http://localhost/site/new/lian_li_anonsuoja_pcb25f_korpusa/
date: '2009-08-27 17:02:31 +0300'
date_gmt: '2009-08-27 17:02:31 +0300'
categories:
- Naujienos
---

<p>Korpusų gamybos pionierius <i>Lian Li</i> šiandien anonsuoja savo naują aukščiausios klasės produktą - <i>PC-B25F</i> <i>mid-tower</i> korpusą. Visos <i>PC-B25F</i> konstrukcijos pagamintos iš aliuminio, o PC komponentų įdiegimui naudojamas bevaržtis tvirtinimo dizainas. Tokiu būdu tvirtinami ne tik kietieji diskai (HDD), optiniai įrenginiai (ODD) bet ir maitinio šaltinis (PSU). Kietųjų diskų tvirtinimui naudojamos specialios guminės konstrukcijos, kurios sumažina HDD slankiojimą bei vibraciją. PCI praplėtimo lizdų dangteliai gali būti bet kada išimti ir vėl pritvirtinti, naudojant bevaržtį, bet tvirtą ir patikimą fiksavimo mechanizmą.</p>
<p>Aušinimo galimybėmis naujasis <i>Lian Li PC-B25F</i> taip pat nesiskundžia. Korpuso priekyje sumontuoti du 120 mm bei 1200 RPM, viršuje du 140 mm 1000 RPM ir vienas gale esantis 120 mm skersmens 1500 RPM spartos ventiliatoriai. Priekyje esantys ventiliatoriai aušina HDD bei ODD, o korpuso viršuje ir gale esantys - ištraukia procesoriaus bei vaizdo plokštės sušildytą orą. Neužmiršta ir apie efektyvesnį PSU aušinimą. Tam <i>Lian Li</i> dugne palikta ventiliacijos anga, užtikrinanti šviežaus oro patekimą į PSU. Priekyje ir viršuje esantiems ventiliatoriams sumontuoti valomi oro filtrai, todėl į korpusą pateks minimalus kiekis dulkių.</p>
<p>Korpuso išmatavimai siekia 210 x 495 x 490 mm. <i>Lian Li</i> inžinieriai sumontavo tirs 5.25, vieną išorinę 3.5 bei šešias 3.5 dydžių nišas. Korpusas suderinamas su <i>m-ATX</i> ir <i>ATX</i> standarto pagrindinėmis plokštėmis bei turi aštuonis praplėtimo lizdus, skirtus <i>3-way SLI</i> bei <i>CrossFireX</i> vaizdo plokščių konfigūracijoms. Viršutinėje panelėje sumontuotas jungčių bei valdymo skydelis turi įjungimo, perkrovimo mygtukus bei 1x E-SATA, 2x USB 2.0 bei HD+AC97 audio jungtis.</p>
<p><i>Lian Li PC-B25F</i> prekyboje pasirodys rugsėjo viduryje ir kainuos 190 dolerių.</p>
<p><img src="http://www.techpowerup.com/img/09-08-27/27f.jpg" /></p>
<p><img src="http://www.techpowerup.com/img/09-08-27/27b.jpg" /></p>
<p><img src="http://www.techpowerup.com/img/09-08-27/27c.jpg" /></p>
<p><img src="http://www.techpowerup.com/img/09-08-27/27a.jpg" /></p>
<p><img src="http://www.techpowerup.com/img/09-08-27/27d.jpg" /></p>
