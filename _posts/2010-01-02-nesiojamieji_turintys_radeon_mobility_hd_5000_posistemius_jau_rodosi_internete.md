---
layout: post
status: publish
published: true
title: Nešiojamieji, turintys Radeon Mobility HD 5000 posistemius, jau rodosi internete
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4454
wordpress_url: http://localhost/site/new/nesiojamieji_turintys_radeon_mobility_hd_5000_posistemius_jau_rodosi_internete/
date: '2010-01-02 18:14:47 +0200'
date_gmt: '2010-01-02 18:14:47 +0200'
categories:
- Naujienos
---
<div class="imgright"><img src="http://www.part.lt/img/7b45c4c07ee2d846fd7781a252ad8730663.jpg"  /></div>
<p>Nepaisant to, kad mes vis dar laukiame oficialaus AMD anonso, pranešiančio apie naujos kartos mobilias grafines plokštes, kai kurie interneto pardavėjai savo sąrašuose jau jas anonsuoja. Vienas iš interneto pardavėjų siūlo užsisakyti Asus nešiojamąjį, kuris turės Mobility Radeon HD 5870 posistemį.</p>
<p>Asus G73JH-A1, G serijos atstovas, svers net apie 3.85 kilogramo, tačiau turės 1GB atminti pasižyminčią AMD Mobility Radeon HD 5870 vaizdo plokštę, Full HD rezoliuciją palaikantį 17.3 colių LCD ekraną bei aukštos klasės Intel Core i7 procesorių. Nepamiršta ir 8GB darbinė atmintis, pasirinktinai du SSD ar įprasti HDD kaupikliai, kurių bendra talpa, atsižvelgus į pasirinktą kaupiklių konfigūraciją, gali siekti net iki 1.28TB. Nešiojamieji taip pat bus siūlomi arba su DVD, arba su Blu-Ray optiniais įrenginiais.</p>
<p>Asus G73JH-A1 neabejotinai yra skirtas žaidimams ir pramogoms, tad pasižymi ir keturiais Altec Lansing garsiakalbiais, kurie turėtų sukurti gana padorų garsą. Žinoma, čia rasime ir įprastą apartinę įrangą – ExpressCard jungtį, Ethernet, Wi-FI ir Bluetooth bevieles jungtis, kortelių skaitytuvą bei 2.0 MP internetinę kamerą.</p>
<p>Dėl didelių energijos sąnaudų nešiojamasis bus siūlomas tik su aštuonių celių baterija. Operacinė sistema – Windows 7 Home Premium. Startinė produkto kaina yra apie 1700 JAV dolerių, o Asus G73JH-A1 turėtų būti pradėtas pardavinėti jau šį mėnesį, kaip tik po to, kai, matyt, CES parodos metu AMD oficialiai praneš apie naujos kartos, DirectX 11 API palaikančias mobilias grafines plokštes.</p>
<p><img src="http://www.part.lt/img/bb791ccc7d392c64b1a22ede688fc2d3459.jpg" /></p>
