---
layout: post
status: publish
published: true
title: Nokia E7 verslo telefonas jau Lietuvoje
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5652
wordpress_url: http://localhost/site/new/nokia_e7_verslo_telefonas_jau_lietuvoje/
date: '2011-03-07 14:14:55 +0200'
date_gmt: '2011-03-07 14:14:55 +0200'
categories:
- Naujienos
---
<div class="imgright"><img src="http://technews.lt/upload/1200-1-nokia-e7_3.jpg"  /></div>
<p>Nokia išmanusis verslo telefonas – Nokia E7 – jau pasiekė pirmuosius prekystalius Lietuvoje ir kainuoja apie 2000 litų. Iki birželio mėnesio vartotojai, įsigyjantys šį naują modelį, kartu su telefonu gaus Bluetooth ausinę Nokia Bluetooth BH-218.</p>
<p>Naujuoju Nokia komunikatoriumi krikštijamas Nokia E7 išmanusis telefonas turi 4 colių (10,16 cm) įstrižainės lietimui jautrų ekraną bei išslenkamą visaženklę QWERTY klaviatūrą ir yra gana plonas – 13,6 mm. Šis modelis yra pritaikytas mobiliai dirbantiems žmonėms ir turi visas verslo klasės telefonui reikiamas ypatybes.</p>
<p>„Daug vartotojų šiandien ieško išmaniųjų telefonų, kurie tiktų ir darbui, ir asmeniniam gyvenimui – tad nauji įrenginiai turi būti ne tik funkcionalūs, bet ir lengvai pritaikomi asmeniniams laisvalaikio poreikiams. Nokia atsižvelgė į šiuos vartotojų norus ir sukūrė Nokia E7, – sakė Nokia vadovas Baltijos šalims Antti Holopainen. – Siekdami praplėsti patogaus vartojimo galimybes, visose Baltijos šalyse iki birželio mėnesio perkantiems Nokia E7 pridėsime ir Bluetooth ausinę. Ji patogi vairuojant ir padidina saugumą, juolab, kad Lietuvoje neseniai buvo sugriežtinta vairuotojų atsakomybė už kalbėjimą telefonu vairuojant automobilį. Be to Bluetooth ausinė patogi ir tiesiog daug šnekantiems telefonu“.</p>
<p>Verslo atstovams naujasis modelis leidžia saugiai ir tiesiogiai prisijungti prie darbinio elektroninio pašto, kalendoriaus, užduočių ir kompanijos informacijos resursų per Microsoft Exchange serverius. </p>
<p><img src="http://technews.lt/upload/1200-nokia-e7_gray1.jpg" /></p>
<p>„Šis modelis – tai mobilusis biuras kišenėje. Daug keliaujantys darbuotojai galės neatitrūkti nuo darbų, nes po ranka visuomet turės elektroninį paštą, galės ne tik atidaryti, bet ir redaguoti Microsoft Word, Excel ar PowerPoint bylas, žiūrėti pdf formato dokumentus. Integruota HDMI jungtis leis prezentacijas rodyti tiesiogiai iš telefono, prijungus jį prie projektoriaus ar televizoriaus per HDMI jungtį“, – sakė A. Holopainenas.</p>
<p>Nokia E7 įmontuota ir 8 megapikselių kamera su HD kokybės vaizdo įrašymo galimybe. Aukštą filmuotos medžiagos ir nuotraukų kokybę tamsoje užtikrina integruota dviguba LED blykstė. Vidinė telefono atimtinsi taip pat nėra maža ir siekia 16 Gb.</p>
<p>Naujajame Nokia komunikatoriuje yra nemokami Ovi žemėlapiai ir navigacija, kuri veikia 80 šalių, tarp jų ir Lietuvoje. Naujausia Ovi Žemėlapių versija leidžia matyti visuomeninio transporto stoteles, parkavimo vietas, degalines, greičio ribojimus keliuose. Naujuosiuose Ovi Žemėlapiuose taip pat patobulinta vietovės paieška bei galimybė dalintis mėgstama vieta su draugais ar artimaisiais.<br /></p>
