---
layout: post
status: publish
published: true
title: "„SilverStone Tundra TD03“ AIO (all in one) vandens sistema"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8000
wordpress_url: http://localhost/site/new/silverstone_tundra_td03_vandens_sistema/
date: '2014-02-23 23:35:48 +0200'
date_gmt: '2014-02-23 23:35:48 +0200'
categories:
- Aušinimas
- Apžvalgos
---
<p>Labiausiai pagarsėjusi novatoriškais iš bendros masės visiškai išsiskiriančiais korpusais bei plačiu solidžių maitinimų šaltinių pasirinkimu „SilverStone“ įnirtingai veržiasi į CPU aušinimo rinką. Susipažinę su užtektinu skaičiumi „Asetek“ dizainu paremtų uždarų H<sub>2</sub>O sistemų, pagaliau turime galimybę išbandyti kažką kitokio. Tas kažkas kitokio labai įslaptintas („SilverStone“ nepanoro atskleisti kokio OEM gamintojo paslaugomis naudojasi), tačiau tai tikrai ne „Asetek“ ar „CoolIT“.  „SilverStone Tundra 03“ (TD03) vandens blokas surinktas vien iš metalo, o storo radiatoriaus dizainas taip pat kardinaliai pakeistas. Vietoje įprastų tarp termo kanalų įspraustų aliuminio juostelių turime vientisą plokštelių matricą, kuri iš visų pusių apsupa karščio vamzdelius. Kalbame ne tik apie stipriai išaugusį aušinimo plotą ir, iš pirmo žvilgsnio, apie nepriekaištingą produkto kokybę.</p>
<p><img class="aligncenter" style="width: 520px; height: 408px;" src="http://technews.lt/userfiles/silverstonetd03logo.jpg" alt="" /></p>
<p>&nbsp;</p>
<ul>
<li><strong>Pakuotė ir komplektacija</strong></li>
<li><strong>Žvilgsnis iš arčiau </strong></li>
<li><strong>Montavimas</strong></li>
<li><strong>Testavimas</strong></li>
<li><strong>Rezultatai</strong></li>
<li><strong>Išvados</strong></li>
</ul>
<p>&nbsp;</p>
<p><strong>Pakuotė ir komplektacija</strong></p>
<p>Kiekvienas geležį talpinantis konteineris privalo būti spalvingas ir informatyvus. Žinoma, dar ir gerai atlikti apsauginę funkciją. TD03 dėžutė – ne išimtis. „SilverStone“ parodo ne tik visą AIO sistemą, bet ir atskirus jos mazgus. Tam skirtos radiatoriaus, ventiliatoriaus ir vandens bloko nuotraukos. Sužinome, kad TD03 komplektuojamas su dviem 120 mm skersmens PWM ventiliatoriais, patentuoto dizaino radiatorius siūlo 40 % didesnį efektyvumą, o sistema suderinama su visais naujausiais Intel ir AMD pagrindinių plokščių lizdais. Palaikomi net senieni LGA775 procesoriai.</p>
<p style="text-align: center;"><a href="http://technews.lt/userfiles/SAM_0035(1).jpg"><img style="width: 232px; height: 155px;" src="http://technews.lt/userfiles/SAM_0035(1).jpg" alt="" /></a><a href="http://technews.lt/userfiles/SAM_0036(1).jpg"><img style="width: 232px; height: 155px;" src="http://technews.lt/userfiles/SAM_0036(1).jpg" alt="" /></a></p>
<p style="text-align: center;"><a href="http://technews.lt/userfiles/SAM_0031(1).jpg"><img style="width: 232px; height: 155px;" src="http://technews.lt/userfiles/SAM_0031(1).jpg" alt="" /></a><a href="http://technews.lt/userfiles/SAM_0032(1).jpg"><img style="width: 232px; height: 155px;" src="http://technews.lt/userfiles/SAM_0032(1).jpg" alt="" /></a></p>
<p style="text-align: center;"><a href="http://technews.lt/userfiles/SAM_0033(1).jpg"><img style="width: 232px; height: 155px;" src="http://technews.lt/userfiles/SAM_0033(1).jpg" alt="" /></a><a href="http://technews.lt/userfiles/SAM_0034(1).jpg"><img style="width: 232px; height: 155px;" src="http://technews.lt/userfiles/SAM_0034(1).jpg" alt="" /></a></p>
<p>Turbūt svarbiausia dalis žiūrint į itin išsamų TD03 schematinį brėžinį (tuo pačiu ir specifikacijų lentelę) – radiatoriaus storis. Susiduriame net su 45 mm storio radiatoriumi, kurio apipūtimui skirta „push-pull“ ventiliatorių konfigūracija.</p>
<p style="text-align: center;"><a href="http://technews.lt/userfiles/SAM_0037(1).jpg"><img style="width: 464px; height: 309px;" src="http://technews.lt/userfiles/SAM_0037(1).jpg" alt="" /></a></p>
<p>Visi pridedami aksesuarai ir tvirtinimo dalys sudėtos į baltą mažą dėžutę, prieš tai jas paskirsčius po maišelius. Gamintojas prideda nedidelį švirkštą termo pastos, antivibracinius padukus ir vieną PWM prailginimo kabelį dviems 120 mm ventiliatoriams.</p>
<p style="text-align: center;"><a href="http://technews.lt/userfiles/SAM_0038(1).jpg"><img style="width: 232px; height: 155px;" src="http://technews.lt/userfiles/SAM_0038(1).jpg" alt="" /></a><a href="http://technews.lt/userfiles/SAM_0079(1).jpg"><img style="width: 232px; height: 155px;" src="http://technews.lt/userfiles/SAM_0079(1).jpg" alt="" /></a></p>
<p style="text-align: center;"><a href="http://technews.lt/userfiles/SAM_0071(2).jpg"><img style="width: 232px; height: 155px;" src="http://technews.lt/userfiles/SAM_0071(2).jpg" alt="" /></a><a href="http://technews.lt/userfiles/SAM_0072(1).jpg"><img style="width: 232px; height: 155px;" src="http://technews.lt/userfiles/SAM_0072(1).jpg" alt="" /></a></p>
<p>&nbsp;</p>
<p><strong>Žvilgsnis iš arčiau</strong></p>
<p>Pirmiausiai pasižiūrėkime į unikalios struktūros TD03 radiatorių. Absoliučiai didžioji jo dalis pagaminta iš aliuminio, įskaitant visus keturis šonus ir dantytų plokštelių matricą, kurios besiūlis dizainas išdėstytas aplink 11 termo vamzdelių. Tai leidžia stipriai padidinti bendrą aušinimo plotą, tačiau suintensyvėjęs išdėstymas tuo pačiu pareikalauja duoklės iš komplektuojamų ventiliatorių - būtini didesnį statinį slėgį išvystantys aušinimo įrenginiai.</p>
<p style="text-align: center;"><a href="http://technews.lt/userfiles/SAM_0044(1).jpg"><img style="width: 232px; height: 155px;" src="http://technews.lt/userfiles/SAM_0044(1).jpg" alt="" /></a><a href="http://technews.lt/userfiles/SAM_0046(1).jpg"><img style="width: 232px; height: 155px;" src="http://technews.lt/userfiles/SAM_0046(1).jpg" alt="" /></a></p>
<p style="text-align: center;"><a href="http://technews.lt/userfiles/SAM_0070(1).jpg"><img style="width: 232px; height: 155px;" src="http://technews.lt/userfiles/SAM_0070(1).jpg" alt="" /></a><a href="http://technews.lt/userfiles/SAM_0069.JPG"><img style="width: 232px; height: 155px;" src="http://technews.lt/userfiles/SAM_0069.JPG" alt="" /></a></p>
<p style="text-align: center;"><a href="http://technews.lt/userfiles/SAM_0054(1).jpg"><img style="width: 232px; height: 155px;" src="http://technews.lt/userfiles/SAM_0054(1).jpg" alt="" /></a><a href="http://technews.lt/userfiles/SAM_0056(1).jpg"><img style="width: 232px; height: 155px;" src="http://technews.lt/userfiles/SAM_0056(1).jpg" alt="" /></a></p>
<p> 159 mm (I)  x 124 mm (P) x 45 mm (A) radiatoriui priskirti du 120 mm skersmens ventiliatoriai. Jų PWM signalu valdomas apsisukimų diapazonas gana siauras (1500 – 2500 RPM), tačiau nurodomas maksimalus statinis slėgis – įspūdingas. Jis siekia 3,5 mm/ H<sub>2</sub>O. Kiekvienas iš dviejų slystamuosius (angl. sleeve) guolius naudojančių ventiliatorių praleidžia po 92,5 CFM oro srautą. Į komplektą pridedami antivibraciniai padukai neleidžia ventiliatoriams užlipti ant vienintelės radiatoriaus plastikinės dalies – baltų plokštelių virš viršutinio ir apatinio vandens rezervuarų.</p>
<p style="text-align: center;"><a href="http://technews.lt/userfiles/SAM_0039(1).jpg"><img style="width: 232px; height: 155px;" src="http://technews.lt/userfiles/SAM_0039(1).jpg" alt="" /></a><a href="http://technews.lt/userfiles/SAM_0040(1).jpg"><img style="width: 232px; height: 155px;" src="http://technews.lt/userfiles/SAM_0040(1).jpg" alt="" /></a></p>
<p style="text-align: center;"><a href="http://technews.lt/userfiles/SAM_0041(1).jpg"><img style="width: 232px; height: 155px;" src="http://technews.lt/userfiles/SAM_0041(1).jpg" alt="" /></a><a href="http://technews.lt/userfiles/SAM_0043(1).jpg"><img style="width: 232px; height: 155px;" src="http://technews.lt/userfiles/SAM_0043(1).jpg" alt="" /></a></p>
<p>TD03 naudoja FEP gamybos žarneles, kurių ilgis siekia 31 cm. Iš floruoto etileno propileno pagamintos žarnelės nėra tokios lanksčios, kaip su „Asetek“ dizainu sutinkamos įprastos, pagamintos iš gumos mišinio. Šiuo atveju dirbti (lankstyti) TD03 žarneles kiek sudėtingiau, tačiau protingiau parinktas atstumas nekels jokių didesnių problemų. Tiesa, akivaizdu, kad TD03 žarnelių diametras nusileidžia guminiams ekvivalentams. Belieka tikėtis, kad kol kas be priekaištų surinkto TD03 našumui jos didelės įtakos nedarys.</p>
<p style="text-align: center;"><a href="http://technews.lt/userfiles/SAM_0052(1).jpg"><img style="width: 232px; height: 155px;" src="http://technews.lt/userfiles/SAM_0052(1).jpg" alt="" /></a><a href="http://technews.lt/userfiles/SAM_0058(1).jpg"><img style="width: 232px; height: 155px;" src="http://technews.lt/userfiles/SAM_0058(1).jpg" alt="" /></a></p>
<p>Aukščiausios kokybės surinkimas nutįsta iki vandens bloko. Pastarasis pagamintas iš nikelio apdailą turinčio aliuminio ir varinio pagrindo. Jokių plastmasės pėdsakų čia nėra, todėl nereikia baimintis dėl kartais barškėti pradedančių „Asetek“ plastmasinių dangtelių. Vandens bloko ir į jį įeinančių žarnelių sujungimas labai standus, tačiau žarneles, kaip ir „Asetek“ atveju, galima sukinėti. Varinis pagrindas tvirtinamas be varžtų ir yra visiškai lygus. „SilverStone“ ir jos OEM gamintojas nusprendė pagrindą nupoliruoti iki kone veidrodinio blizgesio. Dangtelio centre įrengtas „SilverStone“ logotipas, kuris, suteikus TD03 gyvybę, sušvis švelnia mėlyna spalva. Iš po dangtelio išeina į rankovę įvilktas 3-pin kabelis, kuris maitina 2500 RPM dirbančią pompą.</p>
<p style="text-align: center;"><a href="http://technews.lt/userfiles/SAM_0048(1).jpg"><img style="width: 232px; height: 155px;" src="http://technews.lt/userfiles/SAM_0048(1).jpg" alt="" /></a><a href="http://technews.lt/userfiles/SAM_0049.JPG"><img style="width: 232px; height: 155px;" src="http://technews.lt/userfiles/SAM_0049.JPG" alt="" /></a></p>
<p style="text-align: center;"><a href="http://technews.lt/userfiles/SAM_0050(1).jpg"><img style="width: 232px; height: 155px;" src="http://technews.lt/userfiles/SAM_0050(1).jpg" alt="" /></a><a href="http://technews.lt/userfiles/SAM_0051(1).jpg"><img style="width: 232px; height: 155px;" src="http://technews.lt/userfiles/SAM_0051(1).jpg" alt="" /></a></p>
<p style="text-align: center;"><a href="http://technews.lt/userfiles/SAM_0062(1).jpg"><img style="width: 232px; height: 155px;" src="http://technews.lt/userfiles/SAM_0062(1).jpg" alt="" /></a><a href="http://technews.lt/userfiles/SAM_0065(1).jpg"><img style="width: 232px; height: 155px;" src="http://technews.lt/userfiles/SAM_0065(1).jpg" alt="" /></a></p>
<p>&nbsp;</p>
<p><strong>Montavimas</strong></p>
<p>Sunkiausia dalis priklauso pasiruošimui, į kurį papuola šoninių kronšteinų pakeitimas iš skirtų „Intel“ procesoriams į pritaikytus AMD. Be elektrinio atsuktuvo arba idealiai į griovelius įsistatančios kryžminės galvutės prie sekančio etapo prieiti nebus lemta, o stengiantis atsukti jau gamykliškai pritvirtintus Intel kronšteinus su ne visai tam tinkančiais įrankiais galime gauti žemiau esantį rezultatą.</p>
<p style="text-align: center;"><img style="width: 464px; height: 191px;" src="http://technews.lt/userfiles/amd_bracket.jpg" alt="" /></p>
<p>Iškart po šio etapo seka turbūt sunkiausia dalis jau dirbant su TD03 korpuse. Gali prireikti šiek tiek laiko, kol pavyks atitaikyti pull ventiliatoriaus skyles su radiatoriaus ir viską tvirtai prisukti. Tai įvykdžius, belieka vykdyti vartotojo gide nurodytus likusius etapus. TD03 tvirtinimui skirta galinė plokštelė pritaikyta tiek „Intel, tiek AMD procesoriams. Ant AMD pažymėtos pusės užklijavus nuo trumpojo jungimo apsaugančios medžiagos lakštelius, susidūrėme su dilema. Iš anksčiau žinoję, kad „SilverStone“ pridedami vartotojo gidai yra šiek tiek komplikuoti (ne visada aiškios iliustacijos ir pan.), šįkart buvome nustebinti labiau. Piešinėliai rodo, kad AMD atveju reikia naudoti papildomą tarpiklį, tačiau žodžiais tai nėra nurodyta. Internetinis gidas yra identiškas popieriniui, todėl teko rizikuoti. Tarpiklio nemontavome ir neprašovėme. Keista, kad „SilverStone“ į brėžinius taip pat neįtraukė antivibracinių padukų montavimo etapo – juos pamiršti itin lengva. Kaip vėliau paaiškėjo, atsiradęs miniatūrinis 1 mm tarpelis tarp radiatoriaus ir ventiliatorių padeda gana pastebimai pagerinti akustines TD03 savybes.</p>
<p style="text-align: center;"><a href="http://technews.lt/userfiles/SAM_0139(1).jpg"><img style="width: 232px; height: 155px;" src="http://technews.lt/userfiles/SAM_0139(1).jpg" alt="" /></a><a href="http://technews.lt/userfiles/SAM_0143(1).jpg"><img style="width: 232px; height: 155px;" src="http://technews.lt/userfiles/SAM_0143(1).jpg" alt="" /></a></p>
<p>Ant montažinę plokštę perveriančių varžtų užmautos plastikinės pakylėlės suteikia stabilumo ir leidžia nesunkiai užmauti pompos modulį su jo šonuose esančiais AMD kronšteinais. Galutinė fiksacija pasiekiama spyruokliniais varžtais.</p>
<p style="text-align: center;"><a href="http://technews.lt/userfiles/SAM_0234(1).jpg"><img style="width: 232px; height: 155px;" src="http://technews.lt/userfiles/SAM_0234(1).jpg" alt="" /></a><a href="http://technews.lt/userfiles/SAM_0237(1).jpg"><img style="width: 232px; height: 155px;" src="http://technews.lt/userfiles/SAM_0237(1).jpg" alt="" /></a></p>
<p style="text-align: center;"><a href="http://technews.lt/userfiles/SAM_0235(1).jpg"><img style="width: 232px; height: 155px;" src="http://technews.lt/userfiles/SAM_0235(1).jpg" alt="" /></a><a href="http://technews.lt/userfiles/SAM_0236(1).jpg"><img style="width: 232px; height: 155px;" src="http://technews.lt/userfiles/SAM_0236(1).jpg" alt="" /></a></p>
<p style="text-align: center;"><a href="http://technews.lt/userfiles/SAM_0238(1).jpg"><img style="width: 232px; height: 155px;" src="http://technews.lt/userfiles/SAM_0238(1).jpg" alt="" /></a><a href="http://technews.lt/userfiles/SAM_0241(1).jpg"><img style="width: 232px; height: 155px;" src="http://technews.lt/userfiles/SAM_0241(1).jpg" alt="" /></a></p>
<p>&nbsp;</p>
<p><strong>Testavimas </strong></p>
<p>Testavimo sistemą sudarė:</p>
<ul>
<li><strong>Procesorius:</strong> AMD Phenom II X4 955 BE @4.263GHz (203x21) 1.504v/ CPU NB @ 2.842GHz 1.325v</li>
<li><strong>Pagrindinė plokštė: </strong>Gigabyte GA-990XA-UD3 (F13)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Korpusas: </strong>Bitfenix Colossus Window Green</li>
</ul>
<p>Ramybės ir apkrovos režimų temperatūros buvo matuojamos tokia tvarka: dvi minutės kompiuteriui „apšilti“ – fiksuojama ramybės (idle) temperatūra, tuomet septynioms minutėms įjungiamas Prime95 (small FFT’s) testas. Temperatūrų sekimui naudota CPUID HWMonitor PRO programinė įranga. Termo pasta - Noctua NT-H1. Aplinkos temperatūra - 19 °C. AIO sistemos generuojamas garsas matuojamas ~1 metro atstumu, prieš tai prityldžius sisteminius ventiliatorius. Visiška aplinkos tyla atitinka 38 dBA.</p>
<p>&nbsp;</p>
<p><strong>Rezultatai</strong></p>
<p>TD03 nefiksuoja rekordų ir įsikuria tik AIO sistemas vaizduojančios lentelės viduryje. Stipriai kaistantis AMD procesorius priverčia abu ventiliatorius įsisukti iki ~2270 RPM (50,5 dBA). „NZXT Kraken X40“ identišką darbą atlieka neviršydamas 44 dBA, o prie tokio pačio sukuriamo triukšmo (50,5 dBA) įgyja 2,4 °C persvarą. Išjungus PWM režimą TD03 nepasiekia gamintojo deklaruojamų 2500 RPM ir apsistoja ties ~2360 RPM (52 dBA). Tokiomis sąlygomis maksimali CPU temperatūra sumažėja lygiai vienu laipsniu.</p>
<p>Minimalūs sūkiai (~1550 RPM) triukšmo matuoklį priverčia rodyti 42,3 dBA. Tai yra daug mažesni skaičiai už prieš tai matytus, tačiau TD03 yra pakankamai aiškiai girdimas net ir palankiausiu ausims atveju. Apie 220 RPM išaugę sūkiai triukšmą padidina labai nežymiai (42,7 dBA), tačiau vėliau turime prarają. Gana masyvi praraja ir iki „Antec Kuhler 920 v4“, kuris yra dar šiek tiek (4 mm) storesnis už TD03. Kadangi testuodami „Antec“ neturėjome galimybės išmatuoti jo skleidžiamo triukšmo, nesiryžtame vertinti skirtumų tarp skirtingais apsisukimais dirbančių abiejų AIO sistemų ventiliatorių, tačiau akivaizdu, kad TD03 susiduria su efektyvumo trūkumu. Laimei, tikrai garsūs maksimaliai besisukantys ventiliatoriai nesugebėjo pranokti vis dar mintyse įstrigusio pragariško „Antec Kuhler 920 v4“ keliamo triukšmo (2400 RPM x2).</p>
<p style="text-align: center;"><img style="width: 512px; height: 406px;" src="http://technews.lt/userfiles/TD03resultsH2O.png" alt="" /></p>
<p>Tarp orinių aušintuvų „SilverStone Tundra TD03“ jaučiasi žymiai geriau, bent tol, kol kalbame vien tik apie aušinimo rezultatus. TD03 sugebėjo pasivyti su „Thermalright TY-140“ ventiliatoriais kombinuotą „Prolimatech Megahalems“ radiatorių. Viena vertus, triukšmo emisijos yra žymiai mažesnės pigesnio orinio aušintuvo naudai, kitą vertus - su TD03 neturime nė vieno užblokuoto DIMM lizdo.</p>
<p style="text-align: center;"><img style="width: 512px; height: 406px;" src="http://technews.lt/userfiles/TD03resultsair.png" alt="" /></p>
<p>&nbsp;</p>
<p><strong>Išvados</strong></p>
<p>Kartu su paslaptingu OEM gamintoju „SilverStone“ leido žengti į iki šiol neatrastą ir nematytą kokybės ir išvaizdos lygmenį uždarų vandens sistemų pasaulyje.Visiškai metalinis vandens blokas su šviečiančiu kompanijos logotipu, visiškai novatoriško dizaino radiatorius su besiūle matrica ir prie jo puikiai derantys du balti 120 mm ventiliatoriai padaro TD03 kokybės ir stiliaus šedevru. Kad pajustum TD03 surinkimo lygį neužtenka šios sistemos vien tik pamatyti, būtina ją paliesti. Minėtų mazgų pagaminimo kokybei turint tiesioginį sąryšį su efektyvumu (vandens bloke, spendžiant iš apsisukimų, dirba ne tik labai tyli, bet ir pakankamai galinga pompa, o besiūlė sustorinto radiatoriaus matrica apčiuopiamai padidina aušinimo plotą), iš TD03 tikėjomės įsitraukimo į lyderiaujančių H<sub>2</sub>O sistemų gretas. Likome šiek tiek nusivylę – tai neįvyko. „SilverStone Tundra TD03“ nesugebėjo pasiekti kur kas plonesnio 140 mm skersmens „NZXT Kraken X40“ užfiksuoto rezultato, pastarajam naudojant tik vieną ventiliatorių ir esant tylesniu (max 52 dBA prieš max 50,5 dBA). Matant, kad TD03 efektyvumo rezultatai išsidėstė aplink „Antec Kuhler 620 v4“, manome, kad reikalinga pradėti pilnai neleidžiančių atsiskleisti stabdžių paiešką.</p>
<p>Mūsų galva, kaltę turėtų prisiimti tarpinė TD03 dalis – žarnelės. Ne todėl, kad jos mažai lanksčios (po TD03 montavimo skundų šiai savybei, kaip ir bendram tvirtinimo mechanizmui, apart šoninių kornšteinų priveržimo laipsnio, visiškai neturime), tačiau įtarimą kelia mažas diametras. Tikėtina, kad TD03 efektyvumą stabdo mažesnis skysčio praleidimas pro žarneles, nei tą atlieka konkurentų įprastinio dizaino guminės žarnelės. Nepaisant to, TD03 efektyvumas yra daugiau nei padorus ir aukštų OC rezultatų siekti nesutrugdys, o aukščiausios klasės rezultatų neparodymą nelaikytume didžiausiu šios sistemos trūkumu.</p>
<p>Kaip ir visos kitos teste sudalyvavusios AIO sistemos, taip ir TD03, esant maksimaliems ar arčiau jų ventiliatorių apsisukimams, yra tikrai garsus. Išimtis turbūt tėra „NZXT Kraken X60“ su nestandartiniais „Alpenfohn Wing Boost“ ventiliatoriais. Tačiau visi pagrindiniai TD03 konkurentai („Antec Kuhler v4“ serija, „NZXT Kraken X40“) turi programinę įrangą, kuri leidžia ramybės sąlygomis sistemą priartinti prie virtualios tylos. „SilverStone“ šią savybę pamiršo ir maža to, komplektuojamų ventiliatorių sūkių dugną paliko labai aukštai, ties 1500 – 1600 RPM. Tai reiškia viena: TD03 visiškos ramybės galimybę norinčiam turėti vartotojui netiks.</p>
<p>Šiuo metu TD03 yra bepasirodantis Lietuvos parduotuvėse. Trijų metų taikomas garantinis laikotarpis, <a href="http://www.skytech.lt/ssttd03-silverstone-liquid-cpu-cooler-tundra-universal-cpu-liquid-cooler-rifle-b-p-175530.html"><strong>300 litų</strong></a> neviršyjanti kaina ir tam tikri privalumai leidžia išlikti artimoje kovoje su kitomis populiariomis AIO sistemomis.</p>
<p style="text-align: center;"><img style="width: 200px; height: 200px;" src="http://technews.lt/userfiles/technews%281%29_vectorized.png" alt="" /></p>
