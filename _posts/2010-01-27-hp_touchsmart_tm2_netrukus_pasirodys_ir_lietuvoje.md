---
layout: post
status: publish
published: true
title: HP TouchSmart tm2 netrukus pasirodys ir Lietuvoje
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4541
wordpress_url: http://localhost/site/new/hp_touchsmart_tm2_netrukus_pasirodys_ir_lietuvoje/
date: '2010-01-27 13:22:35 +0200'
date_gmt: '2010-01-27 13:22:35 +0200'
categories:
- Naujienos
---
<div class="imgright"><img src="http://www.part.lt/img/a22a0b9df7d2e6aa0f4256a221bd7557356.jpg"  /></div>
<p>Kompanija HP pristato TouchSmart tm2 nešiojamąjį kompiuterį. Tai – naujas pirmojo pasaulyje ne verslo vartotojams skirto planšetinio nešiojamojo kompiuterio su daugiataškiu jutikliniu ekranu modelis. Kaip žinia, apie jį mes taip pat esame kalbėję ne kartą.</p>
<p>Naujasis HP TouchSmart tm2 nešiojamasis kompiuteris, sukurtas apdovanojimus pelnančios HP dizaino komandos, yra universalus savo forma bei funkcijomis – našus pagalbininkas ir smagius potyrius siūlantis multimedijos prietaisas.</p>
<p>Plonas, aliuminio rėmą turintis HP TouchSmart tm2 pasukus ekraną iš įprasto nešiojamojo kompiuterio pavirsta skaitmeniniu bloknotu. Tai leidžia vartotojams pasirinkti tinkamiausią būdą dirbti, naršyti, naudotis savo informacija.</p>
<p><img src="http://www.part.lt/img/32b9b1fcbac90aa6acbcb7617027143f591.jpg" /></p>
<p>Švelniu prisilietimu prie ekrano galima versti interneto tinklalapius, žiūrėti ir redaguoti nuotraukas, pasirinkti mėgiamą muziką ar filmus daug greičiau ir paprasčiau. Tuo tarpu specialiais, HP sukurtais gestais galima priartinti ar nutolinti, pasukti ar perkelti objektus grybštelėjus, suktelėjus ar brūkštelėjus pirštų galiukais per daugiataškį jutiklinį ekraną.</p>
<p>Skaitmeniniu rašikliu HP TouchSmart tm2 ekrane galima rašyti kaip pieštuku popieriaus lape –  pasižymėti pastabas, braižyti, komentuoti dokumentus, piešti nuotraukose ir elektroniniuose laiškuose. Prireikus įvesti tekstą čia pat yra įprasto dydžio klaviatūra su daugiataške į gestus reaguojančia pelės valdymo aikštele.</p>
<p>„HP jutiklines ekrano technologijas tobulina dirbdami jau su ketvirta planšetinių kompiuterių karta. Mūsų technologija pakeitė būdus, kaip vartotojai dirba su nešiojamaisiais kompiuteriais. HP TouchSmart tm2 šiuo metu yra moderniausias ir universaliausias kompiuteris, pratęsiantis mūsų inovacijas jutiklinėse technologijose“, – sakė HP nešiojamųjų kompiuterių grupės vadovas Almantas Liorentas.</p>
<p>HP TouchSmart tm2 naudojama kondensatorinė jutiklinė technologija – ta pati, kuri veikia ir populiariame HP TouchSmart tx2 nešiojamajame kompiuteryje. Ji užtikrina tikslumą valdant ir leidžia patogiai naudotis originaliomis HP TouchSmart programomis. Tarp jų yra daugybė pramoginių programų, skirtų žaidimams, muzikai, filmams ir nuotraukoms, taip pat jutiklinės kalendoriaus bei elektroninio pašto tvarkyklės.</p>
<p>12,1 colio (30,7 cm) įstrižainės ekranas idealiai pritaikytas mobilumui ir pakankamas įprastam darbui nešiojamuoju kompiuteriu. Naudojami įvairūs, taupiai elektros energiją vartojantys Intel procesoriai tenkins tiek našumo, tiek nedidelės kainos pageidaujančių vartotojų poreikius ir leis iki 8 valandų naudotis HP TouchSmart tm2 neįjungus jo į elektros tinklą.</p>
<p>Lietuvoje HP TouchSmart tm2 bus galima įsigyti šių metų kovo mėnesį. Oficialia kaina vis dar nežinoma.</p>
<p><img src="http://www.part.lt/img/d11a08731938269a2b40e2473fc3e3a7728.jpg" /></p>
