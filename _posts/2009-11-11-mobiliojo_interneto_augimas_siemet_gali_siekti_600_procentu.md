---
layout: post
status: publish
published: true
title: Mobiliojo interneto augimas šiemet gali siekti 600 procentų
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4262
wordpress_url: http://localhost/site/new/mobiliojo_interneto_augimas_siemet_gali_siekti_600_procentu/
date: '2009-11-11 19:18:42 +0200'
date_gmt: '2009-11-11 19:18:42 +0200'
categories:
- Naujienos
---
<p>Pernai metais pasaulyje mobiliojo interneto naudojimas didėjo apie 315 procentų. Šiemet galima tikėtis, kad jis bus dukart didesnis, skelbia pasaulinė mobiliųjų įrenginių gamintoja Nokia. </p>
<p>„Pasaulinės tendencijos akivaizdžios – žmonės vis daugiau prie interneto jungiasi iš mobiliojo telefono, naršo po socialinius tinklus, ieško informacijos, tikrinasi elektroninį paštą. „Nokia“ siekia būti šių pokyčių priešakyje ir kurti sprendimus, kurie leidžia vartotojams būti arčiau jiems svarbių dalykų“, – sakė Nokia generalinis direktorius Baltijos šalims Simonas Skupas.  </p>
<p>Pasak S. Skupo, vienas iš pagrindinių mobiliojo interneto augimą lemiančių faktorių yra socialinių tinklų populiarumas. Tyrimų kompanijos Nielsen duomenimis, socialiniuose tinkluose lankosi 866 mln. vartotojų arba maždaug kas aštuntas planetos gyventojas.  </p>
<p>Vienas didžiausių  pasaulyje 300 mln. vartotojų vienijantis interneto socialinis tinklas Facebook skelbia, kad šiuo metu kas penktas lankytojas prie savo profilio prisijungia per mobilųjį telefoną. Be to, šie mobilieji vartotojai yra 50 proc. aktyvesni už kitus vartotojus, kurie prisijungia per kompiuterį. </p>
<p><b>Lemia technologijų raidą</b></p>
<p>„Šios interneto tendencijos smarkiai veikia mobiliųjų telefonų bei paslaugų raidą. Pažangiausi Nokia įrenginiai, pavyzdžiui Nokia N97 mini yra pritaikyti patogiai bendrauti įvairiose socialinėse erdvėse, realiu laiku dalintis su draugais savo akimirkomis. Be to, Nokia plėtoja Ovi paslaugų erdvę, kuri dar labiau praplečia mobilumo ir bendravimo galimybes“, – sakė Nokia Lietuva produktų vadovas Dalius Nalivaika. </p>
<p>Socialinių tinklų mėgėjams Nokia ruošia naują paslaugą – akimirkų transliacijas per Ovi. Tai pirmoji mobilioji programa, kuri leis žmonėms tiesiai iš mobiliojo telefono darbastalio ne tik atnaujinti savo būseną Facebook, bet ir pranešti savo buvimo vietą, kuri automatiškai nustatoma panaudojant telefono GPS funkciją arba pagal mobiliojo ryšio stotis. Kartu vartotojas galės įkelti ir nuotrauką, kad draugai realiu laiku sužinotų, kur jis yra ir ką veikia. </p>
<p><b>Telefonai virsta kompiuteriais</b></p>
<p>D. Nalivaikos teigimu, dar viena ryški mobiliųjų telefonų tendencija yra ir ta, kad jie savo techniniais parametrais ir galimybėmis jau prilygsta staliniams kompiuteriams. Lietuva yra tarp pirmųjų šalių pasaulyje, kurioje jau kitą savaitę prekyboje pasirodys technologijų mėgėjų laukiamas Nokia N900 modelis. Spartų ARM Cortex-A8 procesorių ir iki 1 gigabaito operatyviosios atminties turinčiame telefone įdiegta Linux pagrindu sukurta „Maemo 5” operacinė sistema.  </p>
<p><img src="http://www.part.lt/img/5ef1c5ceb4074f957ba96015b3c6e474333.jpg" /></p>
<p>Lietimui jautrų ekraną ir išstumiamą visaženklę QWERTY klaviatūrą  turintis Nokia N900 išsiskiria ne tik galingumu, bet ir vartotojo sąsaja. Šis telefonas gali veikti daugiaprogramiu režimu (angl. multitasking) – vienu metu atverti daug programų langų, matyti juos specialioje juostoje bei patogiai tarp jų naviguoti. Telefone taip pat įdiegta Mozilla technologijos pagrindu sukurta naršyklė, todėl per ją galima matyti visus Flash animacijos vaizdus, kitus interaktyvius tinklalapio elementus, žiūrėti vaizdo įrašus. Į telefono darbastalį galima įkelti nuorodas (angl. shortcuts), valdiklius (angl. widgets) ar mobiliąsias programas. </p>
<p>Naujasis modelis turi 32 GB atminties, į ją galima įrašyti apie 7 tūkst. dainų arba 40 valandų DVD kokybės vaizdų. Mobiliosios fotografijos mėgėjai telefone ras ne tik 5 megapikselių kamerą su Carl Zeiss optika, bet ir galimybę sudaryti nuotraukų žymų debesis (angl. tag clouds). </p>
<p>Ir Nokia N97 mini, ir Nokia N900 Lietuvoje bus parduodami nuo kitos savaitės ir kainuos atitinkamai 1550 Lt ir 1700 Lt be mokesčių ir subsidijų.  </p>
