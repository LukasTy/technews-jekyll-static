---
layout: post
status: publish
published: true
title: Thermalright pristato Archon aušintuvą
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 5178
wordpress_url: http://localhost/site/new/thermalright_pristato_archon_ausintuva/
date: '2010-10-20 17:55:20 +0300'
date_gmt: '2010-10-20 17:55:20 +0300'
categories:
- Naujienos
---
<div class="imgright"><img src="http://www.part.lt/img/19d3b711e945e1bd00344730fafccf06619.jpg"  /></div>
<p>Aušintuvų gamintoja Thermalright pristatė savo naujausią kūrinį - Archon. Šis gaminys buvo kurtas vadovaujantis idėja užiimti kuo mažiau vietos ties pagrindinės plokštės atminties modulių plotu ir tokiu būdu išvengti galimų mechaninių nesuderinamumo problemų.</p>
<p>Taigi, Archon yra išties gana kompaktiškos išvaizdos: siauras, tačiau aukštas bei ilgas aušintuvas, kas ir būdinga daugeliui tower tipo aušinimo sistemų. Radiatoriaus aliumininės plokštelės išdėstytos gana padrikai, primenant zigzago formą, tokiu būdu siekiant padidinti oro srauto turbulenciją, sukeliamą 140mm Thermalright TY-140 ventiliatoriaus. 806g sveriantis aušintuvas turi 6 varinius karščio vamzdelius (heatpipe), kurie papildomai apipurkšti plonu nikelio sluoksniu. Naudojamas 140mm TY-140 PWM ventiliatorius, priklausomai nuo procesoriaus temperatūros, sukasi 900-1300rpm intensyvumu, skleidžia 19-21 dBA triukšmą bei gali sukurti 56~73CFM oro srautą. Pasirinktinai, prie Archon gali būti montuojamas ir antras ventiliatorius. Ši Thermalright naujiena palaiko Intel LGA1366, LGA1156, LGA775 ir AMD AM3/AM2(+) platformas bei yra komplektuojama su Chill Factor III termopasta.</p>
<p>Kol kas Thermalright Archon pasirodymo parduotuvėse data bei kaina lieka neatskleistos.</p>
