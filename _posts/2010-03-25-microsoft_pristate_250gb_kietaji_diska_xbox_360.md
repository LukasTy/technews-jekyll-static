---
layout: post
status: publish
published: true
title: Microsoft pristatė 250GB kietąjį diską Xbox 360
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4696
wordpress_url: http://localhost/site/new/microsoft_pristate_250gb_kietaji_diska_xbox_360/
date: '2010-03-25 17:08:00 +0200'
date_gmt: '2010-03-25 17:08:00 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:M3oc5eCGQcWP3M:http://www.coolgamestore.com/images/Xbox%2520360%2520Console%2520Includes%252060GB%2520Hard%2520Drive.jpg"  /></div>
<p>Visų nuostabai, be jokių išankstinių anonsų, programinės įrangos gigantas Microsoft pranešė, kad už Atlanto, Šiaurės Amerikos rinkose jau galima įsigyti 250GB kietąjį diską skirtą kompanijos Xbox 360 žaidimų kompiuteriui.</p>
<p>Kiek ankščiau atskirą 250GB kietąjį diską buvo galima įsigyti tik Japonijoje, o tokios talpos standusis diskas buvo siūlomas Europoje ir Šiaurės Amerikoje tik su specialiomis bei limituotomis Xbox 360 pakuotėmis. Ankščiau buvo teigta, kad apie didelės talpos kietąjį diską Microsoft praneš E3 parodos metu, tačiau korporacija nusprendė tiek ilgai nelaukti.</p>
<p>Naujojoje pakuotėje vartotojai ras ne tik 250GB standųjį diską, tačiau ir duomenų perkėlimo kabelį, kuris leis vartotojams „migruoti“ iš esamo savo kietojo disko į naująjį, ypač didelės talpos. Naujasis modelis perims senojo 120GB vietą ir, kas yra geriausia, kainuos lygiai tiek pat – 130 JAV dolerių. Senojo 120GB kaina jau krito iki 100 JAV dolerių, o jo toliau pardavinėti nežadama, tad tie, kurie norės jį įsigyti, turės paskubėti.</p>
<p>Kol kas nėra aišku, ar šiuo metu pardavinėjamo 60GB kietojo disko kaina kris. Tikėtina, kad juo bus prekiaujama ir toliau, bet pripažinkite, kad esama jo 100 JAV dolerių kaina nėra logiška. Tiesa, prireiks dar poros dienų naujienos paplitimui, o jau veikiausiai kitą savaitę Šiaurės Amerikoje bus nesunku įsigyti 250GB modelį. Netrukus turėtų būti pranešta apie lygiai tokios pat politikos naudojimą mūsų gimtojoje Europos rinkoje.<br /></p>
