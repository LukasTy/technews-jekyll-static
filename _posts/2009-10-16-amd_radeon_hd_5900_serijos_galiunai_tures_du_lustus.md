---
layout: post
status: publish
published: true
title: AMD Radeon HD 5900 serijos galiūnai turės du lustus?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4173
wordpress_url: http://localhost/site/new/amd_radeon_hd_5900_serijos_galiunai_tures_du_lustus/
date: '2009-10-16 17:39:50 +0300'
date_gmt: '2009-10-16 17:39:50 +0300'
categories:
- Naujienos
---
<div class="imgright"><img src="http://t2.gstatic.com/images?q=tbn:8OH2umGosObWFM:http://www.everyjoe.com/thegadgetblog/files/2009/09/AMD-ATI-Radeon-HD-5870-Card.jpg"  /></div>
<p>Naujausiose AMD OpenCL tvarkyklėse, apie kurias visai neseniai rašėme ir mes, technikos entuziastai bei portalai pastebėjo keistą, dviejų neanonsuotų Radeon HD 5900 serijos vaizdo plokščių palaikymą. Žinoma, kad tvarkyklėse nėra jokių užuominų apie šiuos du artėjančius produktus, tad internete prasidėjo nesiliaujančios spekuliacijos.</p>
<p>Kai kas teigia, jog Radeon HD 5970 – Hemlock kodiniu vardu žinoma vaizdo plokštė. Šį kodinį vardą mes jau esame girdėję kiek ankščiau, nes kompanija taip mini artėjantį dvigalvį flagmaną, kurį sudarys du Cypress lustai. Tikėtina, jog jis taps našiausiu ir brangiausiu rinkoje.</p>
<p>Jei šie teiginiai yra tikslūs, gali būti, kad AMD nusprendė pakeisti dvi kartas naudotą vardinimo sistemą, kai sparčiausios vaizdo plokštės buvo žinomos Radeon HD 4870 X2 ir Radeon HD 3870 X2 vardais. Taigi, Radeon HD 5970 sudarys du Cypress lustai, o Radeon HD 5950 taip pat turės du lustus, tačiau su mažiau „stream“ procesorių ir tekstūros vienetų, panašiai, kaip tai yra Radeon HD 5850 ir HD 5870 vaizdo posistemių atveju.</p>
<p>Kitas variantas, jog Hemlock kodinį vardą turinti vaizdo plokštė, kaip manyta ir ankščiau, bus Radeon HD 5870 X2, o Radeon HD 5900 serija – spartesnis Radeon HD 5800 serijos ekvivalentas. Šis spėjimas taip pat tikėtinas, bet tokiu atveju atrodo, jog kompanija turi dar daugybe neištrauktų kortų kišenėje.</p>
<p>Viską parodys tik laikas. AMD jau nekartą sakė, jog Hemlock vaizdo plokštė pasirodys iki šių metų pabaigos. Laukiame.<br /></p>
