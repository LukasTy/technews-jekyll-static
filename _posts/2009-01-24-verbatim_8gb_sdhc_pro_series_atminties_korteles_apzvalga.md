---
layout: post
status: publish
published: true
title: Verbatim 8GB SDHC Pro Series atminties kortelės apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 102
wordpress_url: http://localhost/site/new/verbatim_8gb_sdhc_pro_series_atminties_korteles_apzvalga/
date: '2009-01-24 00:28:48 +0200'
date_gmt: '2009-01-24 00:28:48 +0200'
categories:
- Duomenų kaupikliai
- Apžvalgos
---
<p>Atminties korteles dabar naudoja daugybė įrenginių, įskaitant fotoaparatus, mobiliuosius telefonus ir kitus įrenginius. Šiandien apžvelgsime kompanijos <i>Verbatim SD</i>, o tiksliau <i>SDHC</i> 8 GB talpos atminties kortelę.</p>
<p>Verbatim daugumai pažįstamas kaip optinių laikmenų gamintojas, tačiau jis toli gražu tuo neapsiriboja. Nors gilias tradicijas turinčios 1969 metais įsikūrusios kompanijos "arkliukas" ir yra optinės laikmenos, tarp Verbatim produktų galima rasti ir USB atmintinių ir išorinių kietųjų diskų, įvairių formatų atminties kortelių bei jų skaitytuvų ir kitų kompiuterio priedų. Taigi pradėkime pažintį su šios dienos žvaigžde.</p>
<p><b>Šiek tiek apie SD</b><br />
<br /><b>Išorinis vaizdas</b><br />
<br /><b>Specifikacijos</b><br />
<br /><b>Testavimas</b><br />
<br /><b>Išvados</b></p>
<p><b>Šiek tiek apie SD</b></p>
<p>Pripažįstu, atminties kortelėms praktiškai neskyrėme dėmesio nei naujienose nei apžvalgose, taigi bent jau su <i>SecureDigital</i> šeima šiek tiek supažindinsiu šioje apžvalgoje.<br />
<br />Kaip ir kitos atminties kortelių šeimos taip ir ši remiasi Flash atminties technologija. <i>SecureDigital (SD)</i> standartas pristatytas 2000 metais, ir šiuo metu yra vienas labiausiai paplitusių atminties kortelių formatų. Kartu su mažesnio dydžio <i>miniSD</i> ir <i>microSD</i> kortelėmis tai yra vienas labiausiai paplitusių atminties kortelių standartų. 2006 metais pristatytas standarto atnaujinimas <i>SDHC</i> leido peržengti 2 GB atminties ribą. Taip pat atsirado ir kortelių spartos klasė (Class 2, 4 ar 6), kurioje skaičius žymi minimalų kortelės <a class="ns" href="http://www.sdcard.org/about/speed_class/">rašymo greitį</a>, pagal kurį dalinai galima spręsti, kokio greičio bus kortelė. Kai kurie įrenginiai, kaip pavyzdžiui, vaizdo kameros netgi turi nurodymus, kokios spartos klasės korteles reikėtų su jais naudoti. Visgi naujojo <i>SDHC</i> standarto gali nepalaikyti seni įrenginiai, todėl prieš perkant tokią kortelę naudojamam įrenginiui reikėtų atkreipti dėmesį, ar jis suderinamas su <i>SDHC</i>. </p>
<p><b>Išorinis vaizdas</b></p>
<p>Metas pradėti ir pačią apžvalgą. Taigi <i>Verbatim 8 GB SDHC Pro Series (47176)</i> kortelė įpakuota paprastame plastikiniame įpakavime, ant kurio matyti gamintojo logotipas, ir kur puikiai matosi pats gaminys. Galinėje įpakavimo pusėje dešimčia kalbų parašyta, jog kortelę palaiko tik su <i>SDHC</i> suderinami įrenginiai, bei, kad kortelė naudoja mažai energijos ir sparčiai veikia.</p>
<p><a class="ns" href="http://svarke.technews.lt/VerbatimSD/packback.jpg">
<div class="imgright"><img src="http://svarke.technews.lt/VerbatimSD/small/packback.jpg" border="1" /></div>
<p></a><a class="ns" href="http://svarke.technews.lt/VerbatimSD/packfront.jpg"><br /><img src="http://svarke.technews.lt/VerbatimSD/small/packfront.jpg" /><br /></a></p>
<p>Kartu su kortele pridedamas ir plastikinis įdėkliukas, apsaugantis kortelę transportavimo metu. Tokius įdėklus gamintojai pateikia beveik su visomis savo atminties kortelėmis.</p>
<p><a class="ns" href="http://svarke.technews.lt/VerbatimSD/frontinbox.jpg"><br /><img src="http://svarke.technews.lt/VerbatimSD/small/frontinbox.jpg" /><br /></a></p>
<p>Vidinėje lankstinuko dalyje tomis pačiomis kalbomis išdėstyta, kaip su kortele nereikėtų elgtis.</p>
<p><a class="ns" href="http://svarke.technews.lt/VerbatimSD/inside.jpg"><br /><img src="http://svarke.technews.lt/VerbatimSD/small/inside.jpg" /><br /></a></p>
<p>Pačios kortelės išvaizda įprasta. Ji pagaminta iš mėlynos spalvos plastiko, priekyje užklijuotas gamintojo lipdukas, o šone yra fiksatorius, kurį paslinkus žemyn galim uždrausti duomenų rašymą į kortelę.</p>
<p><a class="ns" href="http://svarke.technews.lt/VerbatimSD/back.jpg">
<div class="imgright"><img src="http://svarke.technews.lt/VerbatimSD/small/back.jpg" border="1" /></div>
<p></a><a class="ns" href="http://svarke.technews.lt/VerbatimSD/front.jpg"><br /><img src="http://svarke.technews.lt/VerbatimSD/small/front.jpg" /><br /></a></p>
<p><b>Specifikacijos</b></p>
<p>Gamintojo pateikiamų specifikacijų nėra daug. Kaip jau minėjau, ši atminties kortelė yra 8 GB talpos. Reali jos talpa, kurią matysite kortelę įdėję į įrenginį, yra 7.62 GiB (gibibaitai). Šis neatitikimas kaip ir kietuosiuose diskuose atsiranda dėl skirtingų GB (1000^3) ir GiB (1024^3) dydžių. Operacinė sistema talpą matuoja GiB, o prie gaminio specifikacijų deklaruojama GB talpa. Gamintojas jau suformatavęs korteles <i>FAT32</i> failų sistema.</p>
<p><img src="http://svarke.technews.lt/VerbatimSD/talpa.png" /></p>
<p><i>Verbatim SDHC Pro Series</i> atminties kortelės, kurių, beje, galima rasti ne tik 8, bet ir 4 bei 16 GB talpos, priklauso kol kas aukščiausios spartos Class 6 grupei, dėl to reiktų tikėtis gerų spartos rezultatų.</p>
<p><b>Testavimas</b></p>
<p>Kortelė bandyta su ir kitose apžvalgose naudotu kompiuteriu (specifikacijos apačioje). Kortelė prie kompiuterio prijungta naudojant jau anksčiau apžvelgtą <i>VIZO</i> <i>Master Panel II</i> kortelių skaitytuvą. Bandymams panaudotos <i>HD Tach</i> bei <i>ATTO</i> programos. Taip pat išbandyta, kiek laiko realiai užtrunka smulkių ir didelių failų įkėlimas iš kortelės ir į ją. Kaip konkurentas, nors ir nevisai tos pačios kategorijos, buvo panaudota <i>Kingston</i> 1GB <i>microSD</i> kortelė (su SD adapteriu). Visgi tai geras atskaitos taškas palyginti rezultatams.</p>
<p><img src="http://www.technews.lt/upl/Failai/PCConfigPropeller.PNG" /></p>
<p><a class="ns" href="http://svarke.technews.lt/VerbatimSD/kingstontach.PNG">
<div class="imgright"><img src="http://svarke.technews.lt/VerbatimSD/kingstontach1.png" border="1" /></div>
<p></a><a class="ns" href="http://svarke.technews.lt/VerbatimSD/verbatimtach.PNG"><br /><img src="http://svarke.technews.lt/VerbatimSD/verbatimtach1.png" /><br /></a><br />
<br /><span class="saltinis">Kairėje – Verbatim, dešinėje – Kingston kortelės</span></p>
<p><i>HD Tach</i> linijinio rašymo rezultatuose matome gražią tiesią liniją, žyminčią 20 MB/s ribą. Labai panašūs ir <i>Kingston</i> kortelės rezultatai. Pakankamai geras rezultatas. Pasiekties laikas, kaip kitų Flash atminties technologija paremtų produktų, yra labai nedidelis, nors ir nusileidžia <i>Kingston</i> atminties kortelei.</p>
<div class="imgright"><img src=" http://svarke.technews.lt/VerbatimSD/kingstonATTO.png" border="1" /></div>
<p><img src=" http://svarke.technews.lt/VerbatimSD/verbatimATTO.png" /></p>
<p><span class="saltinis">Kairėje – Verbatim, dešinėje – Kingston kortelės</span></p>
<p><i>ATTO</i> nuskaito ir įrašo skirtingo dydžio duomenų paketėlius. Žinoma, lėčiausiai vyksta mažiausių failų rašymas ir skaitymas, tačiau vėliau skaitymo ir rašymo greičiai stabilizuojasi ties 20 ir 10 MB/s atitinkamai. Čia abiejų kortelių maksimalūs nuskaitymo rezultatai yra identiški. Taip greičiausiai yra dėl USB magistralę naudojančio kortelių skaitytuvo, kuris riboja maksimalų pralaidumą. Tačiau rašymo rezultatais akivaizdžiai pirmauja <i>Verbatim</i> gaminys.</p>
<p>Metas pažiūrėti, kaip kortelei seksis įrašyti ir nuskaityti 699 MB vaizdo įrašą bei 118 MB dydžio aplanką su 2771 failų. Rezultatai pateikiame lentelėse.</p>
<p><img src=" http://svarke.technews.lt/VerbatimSD/smallfiles.PNG" /></p>
<p><img src=" http://svarke.technews.lt/VerbatimSD/largefile.PNG" /></p>
<p>699 MB vaizdo įrašo nuskaitymas ir įrašymas truko iš tiesų nedaug laiko. Suprantama, su duomenų rašymu, ypač mažesnių failų, sekasi kur kas sunkiau, išlaikomas vidutinis 0.65 MB/s greitis. Su nuskaitymo užduotimis <i>Kingston</i> kortelė taip pat susidorojo neblogai, tačiau rašant smulkius failus sparta buvo ypatingai maža.</p>
<p><b>Išvados</b></p>
<p>Nors maksimalus linijinio nuskaitymo testų rezultatai greičiausiai ir neparodė viso kortelių greičio, kitų testų rezultatai neverčia abejoti Verbatim atminties kortelės sparta. Gaila, jog palyginimui neturėjome lygiaverčio <i>SDHC Class 6</i> varžovo kortelės spartos palyginimui spartos palyginimui, tačiau įprastinę pigią <i>SD</i> kortelę <i>Verbatim</i> gaminys lenkia ženkliai. </p>
<p>Iš tiesų tokia kortelė puikiai tinkama skaitmeniniams SLR fotoaparatams, vaizdo kameroms ar bet kur kitur, kur reikalinga didelė talpa ir aukštas duomenų perdavimo, ypač rašymo greitis. Kortelės kaina siekia maždaug 100lt. Labai panašiai kainuoja ir dauguma kitų gamintojų 8 GB SDHC Calss 6 kortelės. Kaip minėjau apžvalgoje, šias korteles galima įsigyti dar ir 4 GB bei 16 GB talpos.</p>
<p><img src="http://www.technews.lt/upl/Failai/verbatim-logo-red-blue-300d.jpg" /></p>
<p>Dėkojame <a class="ns" href="http://www.verbatim-europe.co.uk/en_1/homepage.html"><i>Verbatim</i></a> už suteiktą galimybę išbandyti šį gaminį.</p>
<p></p>
