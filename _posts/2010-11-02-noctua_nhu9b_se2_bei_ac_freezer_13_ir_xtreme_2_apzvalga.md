---
layout: post
status: publish
published: true
title: Noctua NH-U9B SE2 bei AC Freezer 13 ir Xtreme 2 apžvalga
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5201
wordpress_url: http://localhost/site/new/noctua_nhu9b_se2_bei_ac_freezer_13_ir_xtreme_2_apzvalga/
date: '2010-11-02 19:53:36 +0200'
date_gmt: '2010-11-02 19:53:36 +0200'
categories:
- Aušinimas
- Apžvalgos
---
<p>Po tikrai gana ilgokos pertraukos pas mus sugrįžta apžvalgos. Produktų turime labai daug, laiko nelabai, tad šį kartą apžvelgsime tris aušinimo sprendimus iš karto. Į mūsų testavimo poligoną atkeliavo Noctua NH-U9B SE2 su dvejais ventiliatoriais bei patys naujausi Artic Cooling sprendimai - Freezer 13 bei Freezer Xtreme 2, tad pažiūrėsime, kaip jiems visiems seksis mūsų teste.</p>
<p>>Šiek tiek apie abi kompanijos<br />
<br />>Apie Noctua NH-U9B SE2 išsamiai<br />
<br />>Apie AC Freezer 13 išsamiai<br />
<br />>Apie AC Freezer Xtreme 2 išsamiai<br />
<br />>Testavimas<br />
<br />>Išvados </p>
<p><b>Šiek tiek apie abi kompanijos</b></p>
<p>Arctic Cooling – privati kompanija, įkurta 2001 metais. Jos atstovybės yra išskirstytos po visą pasaulį – ofisai Hong Konge, Amerikoje, gamyklos Azijoje ir galų gale vadovybė Šveicarijoje. Arctic Cooling gamina įvairius ventiliatorius, radiatorius, skirtus procesoriaus, vaizdo plokštės ar korpuso aušinimui. Kompanijos puslapyje šiuo metu galima rasti ir korpusų, pelių, maitinimo blokų ar klaviatūrų bei kitokių kompiuterio priedų.</p>
<p>Noctua - graikų deivės Atėnės mažoji pelėda. Atėnų miesto įkūrėja ir karo dievybė simbolizuoja išmintį, mokslą ir strategiją, o kompanija orientuojasi į tas pačias savybes. Rascom ir taivaniečių Kolink yra Noctua įkūrėjai, kartu plėtojantys veiklą ir po Coolink prekiniu vardu. Kompanija specializuojasi oro aušinime ir jo plėtojimui skiria didelę dalį savo investicijų. Taip pat galime tvirtinti, kad Noctua yra viena tų kompanijų, aktyviai ieškančių naujų galimybių pristatyti savo gaminius apžvalgose.</p>
<p><b>Apie Noctua NH-U9B SE2 išsamiai</b></p>
<p>Noctua NH-U9B SE2 (toliau tiesiog NH-U9B2) pakuotė yra pati didžiausia iš šio testų dalyvių, tačiau tai nėra minusas, atvirkščiai. Kompanija iš visų dėžutės pusių nurodė tiek informacijos, kad jos užtenka net mums, technikos entuziastams – praktiškai visą galimą informaciją apie radiatorių bei abu ventiliatorius. Kompanija taipogi pateikia aštuonių technikos portalų apžvalgų citatas, kurios, be jokios abejonės, tik teigiamos.</p>
<p><a class="ns" href="http://sb.technews.lt/3%20Coolers%20Review/Dideles/2.JPG">
<div class="imgright"><img src="http://sb.technews.lt/3%20Coolers%20Review/Mazos/2.jpg"  /></div>
<p></a><a class="ns" href="http://sb.technews.lt/3%20Coolers%20Review/Dideles/1.JPG"><br /><img src="http://sb.technews.lt/3%20Coolers%20Review/Mazos/1.jpg" /><br /></a></p>
<p>Pakuotėje randame visko, ko tik reikėtų, neįskaitant radiatoriaus bei dviejų NF-B9 ventiliatorių. Tai ir tvirtinimo mechanizmai Intel bei AMD procesoriams, ir Noctua NT-H1 termopasta, ir keturi U.L.N.A. adapteriai ir net atsuktuvas pritvirtinti aušintuvą. Sumaniai pateikta ir vartojo instrukcija, kuri padalinta į dvi skirtingas knygutes – viena skirta Intel procesorius naudojantiems, o kita – AMD centrinius procesorius.</p>
<p><a class="ns" href="http://sb.technews.lt/3%20Coolers%20Review/Dideles/4.JPG">
<div class="imgright"><img src="http://sb.technews.lt/3%20Coolers%20Review/Mazos/4.jpg"  /></div>
<p></a><a class="ns" href="http://sb.technews.lt/3%20Coolers%20Review/Dideles/3.JPG"><br /><img src="http://sb.technews.lt/3%20Coolers%20Review/Mazos/3.jpg" /><br /></a></p>
<p>Noctua NH-U9B2 radiatorius nėra didžiausias iš mūsų trijų testuojamų aušintuvų, ką mini ir pati kompanija. Nors jis tėra įprastas „bokšto“ tipo aušintuvas, kompanija pažymi jo kompaktiškumą ir U raidės formos dizainą, kuris leidžia aušintuvą panaudoti daugelyje asmeninių kompiuterių. Ir jis iš tikrųjų nėra didelis, nes jo aukštis siekia 12,5 cm, storis 9,5 cm (su ventiliatoriais 12 cm), o plotis – 9,6 cm.</p>
<p><a class="ns" href="http://sb.technews.lt/3%20Coolers%20Review/Dideles/6.JPG">
<div class="imgright"><img src="http://sb.technews.lt/3%20Coolers%20Review/Mazos/6.jpg"  /></div>
<p></a><a class="ns" href="http://sb.technews.lt/3%20Coolers%20Review/Dideles/5.JPG"><br /><img src="http://sb.technews.lt/3%20Coolers%20Review/Mazos/5.jpg" /><br /></a></p>
<p>Radiatorius yra pagamintas iš aliuminio bei vario, kaip ir daugelis radiatorių. Atidžiau pažiūrėjus, NH-U9B2 turi gana daug panašumų su mūsų bandytu Noctua NH-U12P modeliu. Ir iš tiesų, atrodo, kad mūsų bandomas NH-U9B2 yra būtent šio ankščiau pasirodžiusio centrinio procesoriaus aušintuvo kopija, skirtumas tik tas, kad NH-U9B2 radiatorius, kaip ir ventiliatoriai, yra mažesni, nei NH-U12P. Žinoma, ir svoriai skiriasi, kai NH-U9B2 radiatorius tesveria vos 460 gramus, o NH-U12P monstras net 600 gramų.</p>
<p>Kaip ir NH-U12P atveju, NH-U9B2 turi keturis varinius šiluminius vamzdelius, o ne aštuonis, kaip kam gali pasirodyti. Iš tiesų, kaip jau ir minėjau, NH-U9B2 naudoja keturis didelius U raidės formos šiluminius vamzdelius, kurie tęsiasi per visas aliuminio plokšteles, kurių čia yra 36, iki pat viršaus.</p>
<p><a class="ns" href="http://sb.technews.lt/3%20Coolers%20Review/Dideles/8.JPG">
<div class="imgright"><img src="http://sb.technews.lt/3%20Coolers%20Review/Mazos/8.jpg"  /></div>
<p></a><a class="ns" href="http://sb.technews.lt/3%20Coolers%20Review/Dideles/7.JPG"><br /><img src="http://sb.technews.lt/3%20Coolers%20Review/Mazos/7.jpg" /><br /></a></p>
<p>Pagrindas, kuris liečiasi su centriniu procesoriumi, yra gana lygus, tačiau iš esmės jis nėra nugludintas taip, kaip galėjo būti. Nors tai nėra blogiausia, ką man yra tekę matyti ar liesti, tačiau ir ne geriausia. Tai kiek nuvilia, nes iš tokios kompanijos kaip Noctua tikiuosi tik geriausios kokybės.</p>
<p>Suprantama, jog jei jūs praeityje esate skaitę ar susidūrę su Noctua NH-U9B aušintuvu, o ne specialia jo antrąja versija, kuri ir atkeliavo į mūsų poligoną, nieko naujo mes nepasakėme. Abi jos yra praktiškai kopijos, skirtumas tik tas, jog NH-U9B2 turi pakuotėje minėtus du ventiliatorius.</p>
<p>Minėti du NF-B9 92mm ventiliatoriai čia sukasi trejais galimais greičiais. Jei nenaudosite pridėtų keturių U.L.N.A. adapterių abu ventiliatoriai suksis 1600 RPM greičiu ir nors išpūs daugiau oro srauto, tačiau veiks didesniu garsu, pasak gamintojo 17.6 dB/A vienam aušintuvui, tuo tarpu su adapteriais suksis 1000 RPM greičiu ir nors vieno ventiliatoriaus garsumas sumažės iki 7.9 dB/A, aušinimo rodikliai taip pat. Kompanija nepateikia išsamios informacijos apie trečiąjį galimą, tai yra L.N.A metodą, kuriuo metu ventiliatoriai sukasi 1300 RPM greičiu. Noctua NF-B9 ventiliatoriai taipogi naudoja SSO klasės guolius bei galuose įpjautas menteles, kas padeda sumažinti skleidžiamą triukšmą jį išsklaidant didesniame diapazone. Kaip parodė realūs testai, tai veikia.</p>
<p><a class="ns" href="http://sb.technews.lt/3%20Coolers%20Review/Dideles/10.JPG">
<div class="imgright"><img src="http://sb.technews.lt/3%20Coolers%20Review/Mazos/10.jpg"  /></div>
<p></a><a class="ns" href="http://sb.technews.lt/3%20Coolers%20Review/Dideles/9.JPG"><br /><img src="http://sb.technews.lt/3%20Coolers%20Review/Mazos/9.jpg" /><br /></a></p>
<p>Centrinio procesoriaus aušintuvo montavimas buvo pats sudėtingiausias iš trijulės. Taip yra dėl to, jog jums reikės viską atlikti patiems – tiek uždėti ventiliatorius, tiek pritvirtinti kojeles ir taip toliau. Aš naudoju AMD sistema, tad, sakykime, į rankas paėmus AC gaminį tereikia nuimti standartinį aušintuvą ir per keletą sekundžių pritvirtinti aušintuvą. Nepaisant to, radiatorius, kaip jau minėjome, yra gana kompaktiškas, tad jį pritvirtinti nėra sunku, o pateikiamas vartotojo gidas padės susigaudyti bet kam.</p>
<p><b>Apie AC Freezer 13 išsamiai</b></p>
<p>Artic Cooling mėgsta savo sukurtą produktų pateikimą, kurį esame mate neviename kompanijos gaminyje, kuris yra susijęs su centrinių procesorių aušinimu. Tai tiesiog permatomos plastmasės dėžutė, kurioje patalpintas aušintuvas. Priekyje aiškiai matomas Freezer 13 pavadinimas, o galinėje pusėje aušintuvo aušinimo rodikliai yra palyginti su standartiniu aušintuvu bei nurodytos kai kurios produkto specifikacijos įskaitant radiatorių bei ventiliatorių.</p>
<p><a class="ns" href="http://sb.technews.lt/3%20Coolers%20Review/Dideles/12.JPG">
<div class="imgright"><img src="http://sb.technews.lt/3%20Coolers%20Review/Mazos/12.jpg"  /></div>
<p></a><a class="ns" href="http://sb.technews.lt/3%20Coolers%20Review/Dideles/11.JPG"><br /><img src="http://sb.technews.lt/3%20Coolers%20Review/Mazos/11.jpg" /><br /></a></p>
<p>Pakuotė nėra tokia turtinga, kaip kad Noctua NH-U9B2 atveju, tačiau čia yra viskas, ko gali prireikti darbui. Verta pastebėti, kad visi mūsų bandomi aušintuvai yra pritaikyti tiek Intel, tiek ir AMD platformoms, tad akivaizdu, kad yra ir tam tikri skirti montavimo priedai. Trūksta tik vieno, tai yra termopastos pakuotės, tačiau kompanija vieną sluoksnį jau yra uždėjusi. To mums negana.</p>
<p><a class="ns" href="http://sb.technews.lt/3%20Coolers%20Review/Dideles/14.JPG">
<div class="imgright"><img src="http://sb.technews.lt/3%20Coolers%20Review/Mazos/14.jpg"  /></div>
<p></a><a class="ns" href="http://sb.technews.lt/3%20Coolers%20Review/Dideles/13.JPG"><br /><img src="http://sb.technews.lt/3%20Coolers%20Review/Mazos/13.jpg" /><br /></a></p>
<p>Nepaisant to fakto, kad AC Freezer 13 radiatorius nėra pats didžiausias, tai yra nusileidžia tik kitam AC gaminiui Xtreme 2 savo gabaritais, tačiau yra sunkiausias, nes sveria net 700 gramų. Jis, kaip ir Noctua gaminys, yra įprasto „bokšto“ tipo, tačiau nėra simetriškos formos, ką galime pavadinti AC kompanijos išmone. Jis taip yra akivaizdžiai platesnis už NH-U9B2 radiatorių, kaip ir aukštesnis. Kalbant tiksliau, jo aukštis siekia 13 cm, plotis net 12,3 centimetro, o storis – 9,6 centimetro.</p>
<p>Kaip jau įprasta, 45-ios AC Freezer 13 radiatoriaus plokštelės pagamintos iš aliuminio, o keturi U formos šiluminiai vamzdeliai, kurie, kaip ir Noctua NH-U9B2 atveju, tęsiasi per visas aliuminio plokšteles iki pat viršaus, iš vario. Skirtumas tik tas, kad su pagrindu jie jungiasi vienoje eilėje. Šiame teste mes neturime nei vieno gaminio, kuris procesorių aušintų tiesiogiai, tai yra su variniais šiluminiais vamzdeliais.</p>
<p><a class="ns" href="http://sb.technews.lt/3%20Coolers%20Review/Dideles/16.JPG">
<div class="imgright"><img src="http://sb.technews.lt/3%20Coolers%20Review/Mazos/16.jpg"  /></div>
<p></a><a class="ns" href="http://sb.technews.lt/3%20Coolers%20Review/Dideles/15.JPG"><br /><img src="http://sb.technews.lt/3%20Coolers%20Review/Mazos/15.jpg" /><br /></a></p>
<p>Kad ir kaip bebūtų keista, AC Freezer 13 pagrindas yra nugludintas kiek geriau, nei Noctua NH-U9B2, tačiau tai nėra kažkoks tai labai didelis pranašumas. Verta pastebėti, kad pagrindas taip pat maždaug trečdaliu mažesnis už Noctua gaminio, tačiau tai neturėtų sukelti realių problemų.</p>
<p>AC Freezer 13 radiatorių aušina vienas 92mm ventiliatorius, kuries niekuo nėra ypatingas, ne kaip Noctua naudojamas NF-B9. Jis tiesiog atlieka savo darbą su įmontuotomis įprastomis devyniomis mentelėmis pasirinku sūkių dažniu, kuris reguliuojamas programine įranga 600-2000 RPM diapazone. Tenka pastebėti, kad palyginus vieno NF-B9 ir AC ventiliatoriaus garsumą, NF-B9 veikė pastebimai tyliau. Ne tik dėl savo sumanaus dizaino, tačiau ir dėl to, kad dirbo 400 RPM lėčiau maksimaliu greičiu.</p>
<p><a class="ns" href="http://sb.technews.lt/3%20Coolers%20Review/Dideles/18.JPG">
<div class="imgright"><img src="http://sb.technews.lt/3%20Coolers%20Review/Mazos/18.jpg"  /></div>
<p></a><a class="ns" href="http://sb.technews.lt/3%20Coolers%20Review/Dideles/17.JPG"><br /><img src="http://sb.technews.lt/3%20Coolers%20Review/Mazos/17.jpg" /><br /></a></p>
<p>Užsiminėme, kad AC gaminius, kurie dalyvauja šiame teste, labai lengva pritvirtinti. Vos tik išėmus AC Freezer 13 iš pakuotės jį galima tvirtinti prie procesoriaus, nes kompanija ne tik yra užtepusi vieną savo MX-4 termopastos sluoksnį, tačiau ir uždėjusi aušintuvą. Taigi jums telieka atlikti tris veiksmus –uždėti radiatorių, prisukti du varžtus ir vėl uždėti nuimtą ventiliatorių. Jūsų darbas atliktas.</p>
<p><b>Apie AC Freezer Xtreme 2 išsamiai</b></p>
<p>Artic Cooling Freezer Xtreme 2 atkeliavo praktiškai identiškoje pakuotėje kaip ir Freezer 13, skirtumas tik tas, kad ji didesnėje, nes ir pats aušintuvas yra didžiausias iš visos trijulės. Pakuotės turinys taip pat identiškas Freezer 13 – montavimo priedai Intel bei AMD procesoriams, vartotojo vadovas bei šiuo atveju užteptas vienas sluoksnis nebe MX-4, o MX-2 termopastos.</p>
<p><a class="ns" href="http://sb.technews.lt/3%20Coolers%20Review/Dideles/20.JPG">
<div class="imgright"><img src="http://sb.technews.lt/3%20Coolers%20Review/Mazos/20.jpg"  /></div>
<p></a><a class="ns" href="http://sb.technews.lt/3%20Coolers%20Review/Dideles/19.JPG"><br /><img src="http://sb.technews.lt/3%20Coolers%20Review/Mazos/19.jpg" /><br /></a></p>
<p><a class="ns" href="http://sb.technews.lt/3%20Coolers%20Review/Dideles/22.JPG">
<div class="imgright"><img src="http://sb.technews.lt/3%20Coolers%20Review/Mazos/22.jpg"  /></div>
<p></a><a class="ns" href="http://sb.technews.lt/3%20Coolers%20Review/Dideles/21.JPG"><br /><img src="http://sb.technews.lt/3%20Coolers%20Review/Mazos/21.jpg" /><br /></a></p>
<p>Kaip jau ir minėjau, AC Freezer Xtreme 2 yra pats didžiausias aušintuvas mūsų teste, tad nieko keisto, kad jo radiatorius taip pat, kurio matmenys yra 13x10x13,1 cm atitinkamai pločio, storio ir aukščio. Tai taipogi vienintelis aušintuvas teste, kuris nėra tikrojo „bokšto“ tipo. Jis yra taip vadinamo „sumuštinio“ tipo, kai vienas ventiliatorius yra įspraudžiamas tarp dviejų radiatoriaus dalių.</p>
<p>Tiesa, mes pilnai nesutinkame su kompanijos teiginiais, kad AC Freezer Xtreme 2 turi net 102 aliumininių radiatoriaus plokštelių ar aštuonis šiluminius vamzdelius. Dėl pirmojo galima ginčytis, nes aušintuvas padalintas į dvi dalis ir iš tiesų bendrai suskaičiavus mes turime 102 atskiras plokštelės, tai reiškia po 51 kiekvienoje pusėje, tuo tarpu aštuonių šiluminių vamzdelių šis aušintuvas tikrai neturi. Naudojami tie patys keturi U formos vamzdeliai, kaip ir kituose dvejuose mūsų testo dalyviuose, kurie tęsiasi per visas aliuminio plokšteles iki pat viršaus, šiuo atveju per abiejų radiatoriaus pusių plokšteles.</p>
<p><a class="ns" href="http://sb.technews.lt/3%20Coolers%20Review/Dideles/24.JPG">
<div class="imgright"><img src="http://sb.technews.lt/3%20Coolers%20Review/Mazos/24.jpg"  /></div>
<p></a><a class="ns" href="http://sb.technews.lt/3%20Coolers%20Review/Dideles/23.JPG"><br /><img src="http://sb.technews.lt/3%20Coolers%20Review/Mazos/23.jpg" /><br /></a></p>
<p>Kaip ir AC Freezer 13 atveju, aiškiai matomos nugludinimo žymės, tačiau pagrindo nugludinimo kokybė yra tokia pat, kaip ir kito AC produkto atveju. Pagrindas yra lygiai tokio pat dydžio, kaip ir AC Freezer 13 aušintuvo, o tai reiškia, kad ir trečdaliu mažesnis už Noctua NH-U9B2 aušintuvo.</p>
<p>Tarp dviejų AC Freezer Xtreme 2 radiatoriaus dalių yra įspraustas 120mm ventiliatorius, kuris yra pats didžiausias šiame teste. Dėl tos priežasties, kad maksimaliai jis sukasi tik 1500 RPM greičiu, jis yra kiek tylesnis, nei 92mm naudojamas Feezer 13, kuris sukasi 2000 RPM greičiu, tačiau vis tiek nėra pakankamai tylus, kad prilygtų vienam Noctua NF-B9 ventiliatoriui.</p>
<p><a class="ns" href="http://sb.technews.lt/3%20Coolers%20Review/Dideles/26.JPG">
<div class="imgright"><img src="http://sb.technews.lt/3%20Coolers%20Review/Mazos/26.jpg"  /></div>
<p></a><a class="ns" href="http://sb.technews.lt/3%20Coolers%20Review/Dideles/25.JPG"><br /><img src="http://sb.technews.lt/3%20Coolers%20Review/Mazos/25.jpg" /><br /></a></p>
<p>Aušintuvo montavimas toks pat lengvas, kaip ir Freezer 13 atveju. Išėmus produktą iš pakuotės jis būna pilnai paruoštas, jums tereikia išimti ventiliatorių, prisukti porą varžtų ir vėl įdėti ventiliatorių. Nepaisant gana nemažo dydžio, Freezer Xtreme 2, kaip ir jo mažesnis pusbrolis Freezer 13, nereikalauja galinės plokštelės AMD sistemoje, tad tai labai palengvina montavimą. Nepaisant to, kaip ir kiekvienas didesnis radiatorius, jis gali sukelti problemų. Pas mane – užstojamas pirmasis darbinės atminties lizdas.</p>
<p><b>Testavimas</b></p>
<p>Kaip jau ir minėjome, testai vyko su AMD sistema. Procesorių aušintuvams rodomiems rezultatams įtakos neturėjo jokie pašaliniai veiksmai. Iš pradžių bandėme, kaip aušintuvai darbuojasi su AMD Phenom II X4 925 jo standartiniuose nustatymuose, vėliau dažnį, kaip ir voltažą, pakėlė iki atitinkamai 3,3GHz bei 1,45V. Ramybės rėžimu kompiuteris veikdavo 15 minučių, tada buvo „paimamas“ rezultatas, tiek pat laiko laukėme ir užkraudami procesorių su OCCT programine įranga. Viso testavimo metu naudojome Noctua NT-H1 termopastą, kuri buvo tepama iš naujo po kiekvieno bandymo.</p>
<p>Bandymų sistema: </p>
<p>• Centrinis procesorius: AMD Phenom II X4 925 2,8GHz 1,35V@3,3GHz 1,45V<br />
<br />• Pagrindinė plokštė: MSI 870A-G54<br />
<br />• Vaizdo plokštės: 2x AMD Radeon HD 5770<br />
<br />• Darbinė atmintis: OCZ 8GB DDR3-1333MHz<br />
<br />• Kietasis diskas: Apacer 128GB SSD<br />
<br />• Maitinimo blokas: Cougar 700W</p>
<p><img src="http://sb.technews.lt/3%20Coolers%20Review/Dideles/27.png" /></p>
<p><img src="http://sb.technews.lt/3%20Coolers%20Review/Dideles/28.png" /></p>
<p>Standartinių parametrų AMD Phenom II X4 925 procesoriaus aušinimas kiek labiau nustebino, nei jo spartintos versijos. Užkrovus procesorių šiame bandyme lyderio poziciją užėmė vienas iš brangiausių testo dalyvių, tai yra Noctua NH-U9B SE2 aušintuvas, kuris šiek tiek aplenkė kiek brangesnį Coolink Corator DS aušintuvą. Nustebino tai, kad beveik per pusę pigesnis AC Freezer Xtreme 2 atsiliko vos 1,5 laipsnio nuo Coolink gaminio, o Freezer 13 įrodė savo vertę – pigiausias, tai ir blogiausias teste.</p>
<p><img src="http://sb.technews.lt/3%20Coolers%20Review/Dideles/29.png" /></p>
<p><img src="http://sb.technews.lt/3%20Coolers%20Review/Dideles/30.png" /></p>
<p>Paspartinus procesorių tendencijos išliko tokios pat, tiesiog Coolink Corator DS tiek užkrovus, tiek ir neužkrovus procesorių šiek tiek lenkė Noctua NH-U9B SE2, o nuo šių dviejų, apie 45 eurus kainuojančių aušintuvų praraja iki pigesnių AC aušintuvų dar labiau padidėjo, tačiau AC Freezer Xtreme 2 atveju ji nėra tokia jau didelė, tad šis aušintuvas mūsų testuose pasirodė išties neblogai.</p>
<p><b>Išvados</b></p>
<p>Šio testo herojus, be jokios abejonės, yra Noctua NH-U9B SE2 aušintuvas, kuris ne tik parodė geriausius rezultatus iš trijulės, tačiau ir buvo tyliausias. Liaupsės jam nesibaigia, nes jis dar be viso to yra toks kompaktiškas, kad jį galima įstatyti į praktiškai bet kokį korpusą. Žinoma, pirkdami Noctua ir mokėdami kiek daugiau nei 150 litų mes kažko panašaus ir tikimės, tačiau bet kokiu atveju šis centrinio procesoriaus aušintuvas yra puiki mažesnė flagmano Noctua NH-U12P versija. Mes jį rekomenduojame.</p>
<p>Kas nustebino, tai AC Freezer Xtreme 2 aušintuvas, kuris parodė visai neblogus aušinimo rezultatus. Žinoma, šis aušintuvas yra milžiniškas, kai kuriose pagrindinėse plokštėse užstos pirmą darbinės atminties lizdą ar kitaip trukdys, tačiau jis tekainuoja 90 litų. Šiame teste Freezer Xtreme 2 gauna geriausio kainos ir kokybės santykio apdovanojimą, kurio ir yra vertas.</p>
<p>AC Freezer 13 yra naujausias Artic Cooling gaminys, kuris, beje, ir pigiausias šiame teste. Jis neparodė jokių stebuklų ir atsiliko nuo spartesnių bei brangesnių aušintuvų, kas yra logiška. Žinoma, šis aušintuvas yra puikus įprastinio aušintuvo pakaitalas, nes yra įvertintas vos daugiau nei 50 litų, bet nieko daugiau. </p>
<p><img src="http://sb.technews.lt/3%20Coolers%20Review/promo.png" /></p>
