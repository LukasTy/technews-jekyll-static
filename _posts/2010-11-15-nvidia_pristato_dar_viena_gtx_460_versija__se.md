---
layout: post
status: publish
published: true
title: nVidia pristato dar vieną GTX 460 versiją – SE
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5235
wordpress_url: http://localhost/site/new/nvidia_pristato_dar_viena_gtx_460_versija__se/
date: '2010-11-15 17:55:12 +0200'
date_gmt: '2010-11-15 17:55:12 +0200'
categories:
- Naujienos
---
<div class="imgright"><img src="http://www.ipix.lt/images/92272999.jpg"  /></div>
<p>Vaizdo plokščių plėtotoja, kompanija nVidia pristato dar vieną ypač nusisekusio GeForce GTX 460 produkto versiją pavadinimu SE, kuri turėtų būti pati silpniausia iš trejetuko, kuriame taip pat yra 1GB ir 768MB versijos.</p>
<p>Esminis pakeitimas SE versijoje yra ypač mažas CUDA branduolių skaičius. Kai GTX 460 1GB ir GTX 460 768MB turi po 336 CUDA branduolius, naujoji GTX 460 SE turės jų tik 228 vienetus. Darbinė atmintis, tuo tarpu, lieka tokia pat kaip ir sparčiausiame modelyje – čia randame ne tik 1GB, tačiau ir 256 bitų pralaidą. Galime priminti, kad GTX 460 768MB, kaip matote iš pavadinimo, pasižymi mažesne bendra darbinės atminties talpa, taipogi turi mažesnę darbinės atminties pralaidą, kuri yra 192 bitai.</p>
<p>nVidia GeForce GTX 460 SE turės ir mažesnius dažnius. Dvi galingesnės GTX 460 turi atitinkamai 675/1350/3600MHz dažnius lustui, CUDA branduoliams ir atminčiai, kai SE 650/1300/3400MHz. SE turėtų tapti pigiausiu modeliu ir kainuoti kiek mažiau už antrą pagal spartą GTX 460 768MB modelį.<br /></p>
