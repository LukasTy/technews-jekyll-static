---
layout: post
status: publish
published: true
title: Pasaulyje jau parduota virš 10 milijonų LG KP500 telefonų
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4354
wordpress_url: http://localhost/site/new/pasaulyje_jau_parduota_virs_10_milijonu_lg_kp500_telefonu/
date: '2009-12-08 20:54:00 +0200'
date_gmt: '2009-12-08 20:54:00 +0200'
categories:
- Naujienos
---
<div class="imgright"><img src="http://www.part.lt/img/50763168cea14ac6f2745bdc582b3250152.jpg"  /></div>
<p>Pasaulinė mobiliojo ryšio technologijų inovacijų lyderė LG Electronics kompanija paskelbė, kad nuo 2008 metų lapkričio pasaulyje parduota daugiau kaip 10 milijonų mobiliųjų telefonų su jutikliniu ekranu – LG KP500.</p>
<p>LG KP500 yra penktasis telefonas, pasiekęs šių įspūdingų pardavimų rezultatų po LG Chocolat“, LG Shine, LG KP100 ir LG KG270. KP500 pasiekė 10 milijonų ribą vos per 13 mėnesių, įeidamas į istoriją kaip greičiausiai parduodamas telefonas su jutikliniu ekranu per visą LG istoriją.</p>
<p>„Džiaugiamės, kad LG KP500 pavyko pasiekti 10 milijonų pardavimų ribą per tokį trumpą laiką. Šis pardavimų rekordas suteikia dar daugiau pasitikėjimo mūsų filosofija studijuoti vartotojų poreikius ir siekiu pasiūlyti papildomomis funkcijomis bei aptakiu dizainu išsiskiriantį telefoną su jutikliniu ekranu“, - sako dr. Skott Ahn, LG Electronics Mobile Communications Company prezidentas ir vykdantysis direktorius. Pasak jo, LG ir toliau kurs ateitį, pristatydama klientų skonį ir lūkesčius tenkinančius produktus ir technologijas. </p>
<p>LG KP500 susilaukė populiarumo visame pasaulyje – po jo debiuto Europoje parduota daugiau kaip 5 milijonai LG KP500 vienetų, Lotynų Amerikoje – 2 milijonai, Azijoje – taip pat 2 milijonai. Šiais metais kas mėnesį buvo parduodama daugiau kaip vienas milijonas šio modelio telefonų, o prieš Kalėdas tikimasi dar didesnio klientų antplūdžio.</p>
<p>Didelis korpuso spalvų asortimentas leidžia pirkėjui pritaikyti ploną ir stilingą KP500 telefoną savo skoniui. Nebrangiame KP500 modelyje yra daug funkcijų, kurias paprastai galima rasti daug kainuojančiuose telefonuose su jutikliniais ekranais: intuityvi ir paprasta naudoti vartotojo sąsaja, internetinių programėlių (angl. widgets) palaikymas, sparčiosios klavišų kombinacijos ir 3 mln. taškų raiškos skaitmeninis fotoaparatas.</p>
<p>Viena iš KP500 pasaulinės sėkmės paslapčių yra regioninis pritaikymas. Pavyzdžiui, Vidurio Rytams pritaikytoje versijoje yra Koranas ir kompasas, nurodantis Mekos kryptį. Čekijos Respublikoje, kurioje ledo ritulys yra nacionalinė sporto šaka, buvo išleistas specialus LG KP500 leidimas su ledo ritulio žaidimu ir populiaraus Prahos klubo Sparta logotipu.</p>
<p>LG KP500 tikisi tolimesnių stabilių pardavimų kaip buvo su LG Chocolate ir LG Shine telefonais. Remdamasi didžiule LG KP500 sėkme, bendrovė planuoja 2010 pradžioje išleisti atnaujintą šio telefono versiją. </p>
