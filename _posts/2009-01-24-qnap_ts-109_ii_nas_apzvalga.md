---
layout: post
status: publish
published: true
title: QNAP TS-109 II NAS apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 99
wordpress_url: http://localhost/site/new/qnap_ts-109_ii_nas_apzvalga/
date: '2009-01-24 00:23:21 +0200'
date_gmt: '2009-01-24 00:23:21 +0200'
categories:
- Duomenų kaupikliai
- Apžvalgos
---
<p>Ši apžvalga bus viena tokių, kuri greičiausiai nesudomins dalies skaitytojų, tačiau norintys sužinoti daugiau apie tinklo įrangą ir apie plačias jos galimybes tikrai susidomės. Kaip jau supratote, šiandien apžvelgsime būtent šios rinkos atstovą, tiksliau sakant namų tinklo duomenų saugyklą iš <i>QNAP</i> – <i>TS 109 II</i>. Kadangi tai pakankamai sudėtingas įrenginys, apžvalgoje pasistengsiu viską paaiškinti išsamiai ir suprantamai, kad nekiltų bereikalingų klausimų. Be abejonės, jei turite įdomių klausimų ar pastebėjimų laukiame jų komentarų skiltyje.</p>
<p>Tinklo įranga niekada nebuvo ta rinka, kurios atgarsiai buvo skambiai juntami žiniasklaidoje. Apskritai, daugumą žmonių žodžių junginys „tinklų sistemos“ atbaido, ši IT pusė įsivaizduojama, kaip itin sudėtinga ir pažįstama tik tam tikriems specialistams. Tai buvo tikra tiesa dar visai neseniai, tačiau vis populiarėjant įvairiems papildomiems įrenginiams, kaip kad žaidimų konsolės, namų kino sistemos ir panašiai, tokio tipo įrenginių paklausa išaugo. Kuo toliau, tuo daugiau tokio tipo produktų atsiduria namuose, nes vartotojai be perstojo ieško produktų palengvinančių darbą ir, žinoma, suteikiančio daugiau galimybių pramogoms.</p>
<p><b>Turinys</b><br />
<br /><b>Apie NAS</b><br />
<br /><b>Apie QNAP</b><br />
<br /><b>Pakuotė ir komplektacija</b><br />
<br /><b>Specifikacijos ir sandara</b><br />
<br /><b>Įdiegimas</b><br />
<br /><b>Administravimas</b><br />
<br /><b>Savybės:</b></p>
<p><b>Web File Manager</b><br />
<br /><b>Multimedia Station</b><br />
<br /><b>Download Station</b><br />
<br /><b>Web Server</b><br />
<br /><b>NetBak Replicator</b></p>
<p><b>Išvados</b></p>
<p>Nors <i>NAS</i> kaip technologija buvo pristatyta dar gūdžiais 1983-iais, tačiau tik visai nesenai ji pradėta naudoti namuose ir nedideliuose biuruose. Pirmas bandymas pritaikyti šią technologiją buvo turbūt daugumai Jūsų žinomos kompanijos <i>Novell</i>, kuri naudojo <i>NCP</i> (<i>NetWare Core Protocol</i>) protokolą.  Pastaroji buvo sukurta <i>NetWare</i> operacinei sistemai, tačiau pritaikyta ir kitoms, ir skirta įvairių operacijų, kaip pavyzdžiui, laikrodžių suderinimui ar katalogų pasiekimui. Jau kitais metais pasirodė ir <i>Sun Microsystems NFS</i> (<i>Network File System</i>) protokolas, itin plačiai naudojamas ir dabar.</p>
<p><i>NAS</i> įrenginiai dažniausiai neturi nuosavų ekranų, todėl jie yra konfigūruojami naudojant prijungtą kompiuterį. Lygiai tą patį galime pasakyti ir apie <i>TS-109</i> bei daugumą kitų panašaus sprendimo produktų. Nors ir <i>NAS</i> nėra pritaikytas vykdyti standartines kompiuterių operacijas, pasitaiko atvejų, kai juose naudojamos operacinės sistemos, pavyzdžiui, <i>FreeNAS</i> ar <i>NASLite</i>. <i>NAS</i> naudojama sistema yra skirta dalintis informaciją bei ją talpinti <i>NFS</i> ar <i>SMB</i> protokolais. Itin dažnai dėl saugumo, o kartais ir spartos, priežasčių yra sukuriami <i>RAID</i> masyvai.</p>
<p><b>Apie QNAP</b></p>
<p><i>QNAP Systems, INC. </i> (toliau tiesiog <i>QNAP</i>) pristato save kaip pirmaujantį interneto prietaisų gamintoją. Nors kompanija gyvuoja dar tik šešis metus, ji jau yra išleidusi daugiau nei 30 tinklo duomenų saugyklų ir  skaitmeninių tinklo priežiūros įrenginių. Kompanija teigia turinti didelę patirtį integruotose <i>Linux</i> platformose, kurios būtent ir naudojamos dalyje <i>QNAP</i> įrenginių.  <i>QNAP</i> motininė bendrovė yra <a class="ns" href="http://www.icpems.com/en/default.asp"><i>ICP</i></a> grupė, o 2004 metais <i>QNAP</i> tavo savarankiška kompanija. <i>ICP</i> yra antras pagal dydį industrinis asmeninių kompiuterių gamintojas Taivane. Būtent dėl plačių gamybos linijų, pradedant azartinių lošimų mašinomis, baigiant medicinine įranga, yra galimybę itin smulkmeniškai ištestuoti kiekvieną naują <i>QNAP</i> <i>NAS</i> produktą. Pasak kompanijos, tai drėgmės, temperatūrų, triukšmo, vibracijų bei drebėjimo testai. </p>
<p>Vardas <i>QNAP</i> kilo iš „Quality Network Appliance Provider“, o tai lietuviškai skambėtų kaip „kokybiškos tinklo įrangos tiekėjas“. Paprašytas papasakoti šiek tiek daugiau apie kompaniją, atstovas paminėjo, kad visi darbuotojai yra iš prestižinių universitetų Taivane, Jungtinėse Amerikos Valstijose ir Europoje. Viskas skamba labai gražiai, tačiau dabar belieka įsitikinti ar giriami už energingumą darbuotojai sugebėjo sukurti tikrai gerą produktą ir pritaikyti jį eiliniam namų vartotojui.</p>
<p><b>Pakuotė ir komplektacija</b></p>
<p>Turint galvoje, kokio tai dydžio įrenginys, pakuotė yra labai kompaktiška. Perkant iš elektroninių parduotuvių toks pakavimo būdas turėtų padėti sutaupyti kelis litus. Reprezentacinėje pakuotės pusėje matome savybes, kuriomis išsiskiria <i>TS-109 II</i>, bei jo galimybes atlikti vieno ar kito įrenginio vaidmenį. Pasukus dėžutę matome aparatinės bei programinės įrangos specifikacijas ir kitas savybes, visas šias lenteles Jums pateiksime lietuviškai. Galinėje pakuotės sienelėje nubraižyta schema, kaip <i>TS-109 II</i> dirba su kitais įrenginiais : daugialypės terpės grotuvu, kompiuteriu ir pan. Taip pat čia išryškinamas ir <i>PS3</i> bei <i>Xbox 360</i> žaidimų kompiuterių palaikymas bei <i>TS-109 II</i> našumas lyginant su kitais <i>NAS</i> įrenginiais.</p>
<p><a class="ns" href="http://akuba.technews.lt/Qnap_Ts_109/1.jpg">
<div class="imgright"><img src="http://akuba.technews.lt/Qnap_Ts_109/mazos/1.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/2.jpg"><br /><img src="http://akuba.technews.lt/Qnap_Ts_109/mazos/2.jpg" /><br /></a></p>
<p> Kitoje šoninėje sienelėje bendra informacija pateikta prancūzų, vokiečių, italų ir ispanų kalbomis, o apatinėje jos dalyje – išorinė įrenginio sandara. Kadangi jau ankščiau vieną mūsų skaitytojų buvau sudominęs pasakojimu apie pakuotės medžiagą – kartoną, pakalbėsiu apie jį ir šį kartą. Jis ne toks malonus liesti, kaip <i>Xigmatek Battle-Axe</i> produkto, tačiau yra panašaus storio ir nudažytas panašiais, švelniai mėlynais blizgiais dažais :)</p>
<p><a class="ns" href="http://akuba.technews.lt/Qnap_Ts_109/3.jpg">
<div class="imgright"><img src="http://akuba.technews.lt/Qnap_Ts_109/mazos/3.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/4.jpg"><br /><img src="http://akuba.technews.lt/Qnap_Ts_109/mazos/4.jpg" /><br /></a></p>
<p>Kaip jau minėjau, pakuotė, turint galvoje <i>NAS</i> serverį, yra tikrai kompaktiška. Be pačio <i>TS-109 II</i> čia rasime ir dėžę su kita reikalinga įranga. Pats įrenginys buvo įdėtas į plastikinį maišelį ir iš šonų apsaugotas polistirolo laikikliais. Rudos spalvos dėžėje, pagamintoje iš identiško išorinei dėžutei kartono, rasime kitą įrangą ir instrukcijas. Kompanija čia įdėjo du apvalių galvučių varžtus <i>TS-109 II</i> montavimui, keturis plokščių galvučių varžtus kietojo disko tvirtinimui, 1,80 m ilgio Ethernet kabelį, du stovus, maitinimo laidą, išorinį maitinimo adapterį, kompaktinį diską, kuriame radome instrukcijas ir programinę įrangą, bei popierinį vartotojo vadovą.</p>
<p><a class="ns" href="http://akuba.technews.lt/Qnap_Ts_109/5.jpg">
<div class="imgright"><img src="http://akuba.technews.lt/Qnap_Ts_109/mazos/5.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/6.jpg"><br /><img src="http://akuba.technews.lt/Qnap_Ts_109/mazos/6.jpg" /><br /></a></p>
<p><b>Specifikacijos ir sandara</b></p>
<p><i>TS-109 II</i>, kaip ir jo pirmtakai, sudarytas iš dviejų dalių. Viena jų naudojama tik kaip dangtis, o štai antrojoje yra sumontuota motininė plokštė su reikalingais komponentais. Abidvi dalys yra pagamintos iš tvirto, tamsesnės nei įprasta spalvos, aliuminio, o padailinimui naudojamas matinis juodos spalvos plastikas. Gaminio korpusas yra tikrai tvirtas, o, kaip visi žinome, aliuminis yra gerai šilumai laidus metalas, todėl kietasis diskas bei kiti komponentai tikrai neturėtų perkaisti. </p>
<p><a class="ns" href="http://akuba.technews.lt/Qnap_Ts_109/7.jpg">
<div class="imgright"><img src="http://akuba.technews.lt/Qnap_Ts_109/mazos/7.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/8.jpg"><br /><img src="http://akuba.technews.lt/Qnap_Ts_109/mazos/8.jpg" /><br /></a></p>
<p>Lygiai tokios pačios išvaizdos yra ir pridedami laikikliai, be kurių įrenginys negalėtų stovėti. Jie puikiai susilieja į bendrą vaizdą ir atrodo, kad nėra atskirta nuo <i>TS-109 II</i> dalis. Išilgai korpuso eina išpjovimai, lyg kas nors aštriais nagais ar dantimis būtų išrėžęs tobulas tieses. Tai tik kosmetinis pagražinimas, realios naudos aušinimo efektyvumui jis tikrai neduoda, tačiau šiek tiek pagyvina gaminio išvaizdą. </p>
<p><a class="ns" href="http://akuba.technews.lt/Qnap_Ts_109/9.jpg">
<div class="imgright"><img src="http://akuba.technews.lt/Qnap_Ts_109/mazos/9.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/10.jpg"><br /><img src="http://akuba.technews.lt/Qnap_Ts_109/mazos/1.jpg" /><br /></a></p>
<p>Priekinėje korpuso dalyje rasime visą eilę mygtukų, <i>USB</i> jungtį bei atsarginių kopijų kūrimo bei įjungimo mygtukus. O štai galinėje produkto sienelėje matome dar dvi <i>USB</i>, o žemiau, atitinkamai <i>eSATA, LAN</i>, maitinimo jungtis. Pačioje apačioje yra įrengtas <i>Kensington</i> užraktas. Kaip jau minėjau, viena plokštė neatlieka jokio vaidmens – ją kartais netgi galima nuimti siekiant geresnio kietojo disko aušinimo. Visgi, tai daryti nėra jokio reikalo, aliumininis korpusas savo darbą atlieka gerai ir kartu paverčia ir taip tylų veikimą (triukšmą skleidžia tik kietasis diskas) dar tylesniu.</p>
<p><a class="ns" href="http://akuba.technews.lt/Qnap_Ts_109/11.jpg">
<div class="imgright"><img src="http://akuba.technews.lt/Qnap_Ts_109/mazos/11.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/12.jpg"><br /><img src="http://akuba.technews.lt/Qnap_Ts_109/mazos/12.jpg" /><br /></a></p>
<p>Žinoma, reikia šiek tiek papasakoti ir apie įvairias operacijas leidžiančius atlikti komponentus. Visi jie įlituoti/sumontuoti į žalios spalvos pagrindinę plokštę. Pagrindines operacijas atlieka 500 MHz taktiniu dažniu veikiantis <i>Marvell 5182</i> procesorius. Taip pat naudojama 256 MB DDR2 Hynix pagamintos operatyviosios ir 8 MB flash atminties. Didžiausias įmanomas prijungti diskas gali būti 1 TB talpos, o tai tikrai pakankama riba. Be to, naudojant <i>eSATA</i> arba <i>USB</i> jungtis galima prijungti dar viena tokios pat talpos laikmeną. </p>
<p><a class="ns" href="http://akuba.technews.lt/Qnap_Ts_109/13.jpg">
<div class="imgright"><img src="http://akuba.technews.lt/Qnap_Ts_109/mazos/13.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/14.jpg"><br /><img src="http://akuba.technews.lt/Qnap_Ts_109/mazos/14.jpg" /><br /></a></p>
<p><img src="http://www.technews.lt/upl/Failai/Hardware_lentele.PNG" /></p>
<p><i>TS-109 II</i> sveria 1200, o su visa įranga – 2100 gramų. Įrenginio aukštis siekia kiek daugiau nei 18, plotis 6, o ilgis – 21 centimetrą. Pasak kompanijos, ramybės būsenoje <i>TS-109 II</i> sunaudoja 6,6 W, o darbo metu – 14,4 W elektros energijos. Toks kiekis yra itin mažas.</p>
<p><a class="ns" href="http://akuba.technews.lt/Qnap_Ts_109/15.jpg">
<div class="imgright"><img src="http://akuba.technews.lt/Qnap_Ts_109/mazos/15.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/16.jpg"><br /><img src="http://akuba.technews.lt/Qnap_Ts_109/mazos/16.jpg" /><br /></a></p>
<p>Įrenginio paruošimas mechaniniam veikimui yra labai paprastas – tereikia įdėti kietąjį diską, jį užfiksuoti, kad būtų sujungtos maitinimo ir duomenų jungtys ir įprastai, naudojant keturis pridėtus varžtelius, užtikrinti laikymosi patikimumą. Nors ir atsuktuvas nebuvo pridėtas, neabejoju, kad jį turime kiekvienas iš mūsų. :)</p>
<p><a class="ns" href="http://akuba.technews.lt/Qnap_Ts_109/17.jpg">
<div class="imgright"><img src="http://akuba.technews.lt/Qnap_Ts_109/mazos/17.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/18.jpg"><br /><img src="http://akuba.technews.lt/Qnap_Ts_109/mazos/18.jpg" /><br /></a></p>
<p><img src="http://www.technews.lt/upl/Failai/software_lentele.PNG" /></p>
<p><b>Įdiegimas</b></p>
<p>Vos įdėjus kompaktinį diską su programine įranga iššoka langas su produktų pasirinkimais iš 109 ir 209 serijos. Praktiškai tai nėra reikalinga, nes programinė įranga originaliai, Pro ir II versijai yra vienoda. Labai abejoju ir tuo, ar yra kokių realių skirtumų nuo 209 serijos. Pasirinkus naudojamą gaminį matome jau kitą lentelę su daugiau parinkčių. Gamintojas iš pradžių rekomenduoja pasirinkti <i>QNAP</i> <i>Finder</i> įdiegimą, tačiau yra galimybė ir naudotis palengvintu įdiegimo proceso. Mes sekėme vartotojo vadovo nurodymus.</p>
<p><a class="ns" href="http://akuba.technews.lt/Qnap_Ts_109/19.jpg">
<div class="imgright"><img src="http://akuba.technews.lt/Qnap_Ts_109/mazos/19.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/20.jpg"><br /><img src="http://akuba.technews.lt/Qnap_Ts_109/mazos/20.jpg" /><br /></a></p>
<p>Įdiegimo procesas labai paprastas, užtenka pasirinkti norimą katalogą, kuriame bus laikomi reikalingi failai ir kelis kartus spustelti „Next“ mygtuką. Paleidus <i>QNAP</i> <i>Finder</i> programą, ji iškart pradeda ieškoti įrenginio. Patį pirmą kartą jis nebuvo surastas, tačiau perkrovęs <i>TS-109 II</i> galėjau tęsti įdiegimo procesą. </p>
<p><a class="ns" href="http://akuba.technews.lt/Qnap_Ts_109/21.jpg">
<div class="imgright"><img src="http://akuba.technews.lt/Qnap_Ts_109/mazos/21.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/22.jpg"><br /><img src="http://akuba.technews.lt/Qnap_Ts_109/mazos/22.jpg" /><br /></a></p>
<p>Suradusi įrenginį programa praneša, kad reikia jį sukonfigūruoti ir nuspaudus „Yes“ mygtuką reikia suvesti slaptažodį, kuris standartiškai būna „admin“. </p>
<p><a class="ns" href="http://akuba.technews.lt/Qnap_Ts_109/23.jpg">
<div class="imgright"><img src="http://akuba.technews.lt/Qnap_Ts_109/mazos/23.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/24.jpg"><br /><img src="http://akuba.technews.lt/Qnap_Ts_109/mazos/24.jpg" /><br /></a></p>
<p>Nesuklydus, nors suklysti renkant tokį slaptažodį tikrai sudėtinga, atsiranda langas, kuriame nurodoma visa įdiegimo proceso eiga. Judame toliau – programa leidžia pavadinti savo tinklo saugyklą – vardas yra ribojamas iki 14 simbolių ir nėra leidžiami kai kurie ženklai, kaip ir įprastų failų pavadinimuose.</p>
<p><a class="ns" href="http://akuba.technews.lt/Qnap_Ts_109/25.jpg">
<div class="imgright"><img src="http://akuba.technews.lt/Qnap_Ts_109/mazos/25.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/26.jpg"><br /><img src="http://akuba.technews.lt/Qnap_Ts_109/mazos/26.jpg" /><br /></a></p>
<p>Toliau matome du langelius, kuriuose reikia įvesti slaptažodį ir jį pakartoti. Jis gali būti 6-16 simbolių. Besirenkant laiko nustatymus akis užkliuvo už Lietuvos laiko juostos – kaip bebūtų, čia Vilniaus nėra, nors matome ir kaimynų Rygą, ir Taliną. Čia taip pat galima pasirinkti serverį, su kurių bus sinchronizuojami laiko nustatymai. </p>
<p><a class="ns" href="http://akuba.technews.lt/Qnap_Ts_109/27.jpg">
<div class="imgright"><img src="http://akuba.technews.lt/Qnap_Ts_109/mazos/27.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/28.jpg"><br /><img src="http://akuba.technews.lt/Qnap_Ts_109/mazos/28.jpg" /><br /></a></p>
<p>Tinklo nustatymuose suteikta galimybė kompiuteriui automatiškai susirasti IP adresus bei kitus duomenis. Be abejonės, jei mokate tinkamai elgtis, adresus galite suvesti ir patys. Sistemai aptikus <i>TS-109 II</i> esantį diską buvo pasiūlyta padalinti diską į reikalingus sektorius, kad jis būtų parengtas naudojimui.</p>
<p><a class="ns" href="http://akuba.technews.lt/Qnap_Ts_109/29.jpg">
<div class="imgright"><img src="http://akuba.technews.lt/Qnap_Ts_109/mazos/29.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/30.jpg"><br /><img src="http://akuba.technews.lt/Qnap_Ts_109/mazos/30.jpg" /><br /></a></p>
<p>Pirmą kartą bandant įvykdyti visus pakeitimus programinė įrangą nesulaukė atsako iš įrenginio. Pabandžius paleisti instaliaciją ir tik tada įdėti kietąjį diską atsakas buvo sulauktas, tačiau programai niekaip nepavykdavo atnaujinti programinės įrangos. Sprendžiant šią problemą buvo praleista daugybė laiko, ją bandė spręsti net <i>QNAP</i> atstovai prisijungę nuotoliniu būdu. Joks konfigūravimas nepadėjo, todėl buvo nuspręsta ieškoti problemų aparatinėje įrangoje. Nepatikėsite, tačiau padėjo kabelio pakeitimas kitu! Su komplektacijoje rastu kabeliu neveikė nė DSL modemas. Tikiuosi, kad tai tik gamyklinis brokas, nes jei visa serija brokuotų laidų pateko į rinką su <i>NAS</i> įrenginiais, kompanija gali susilaukti daug priekaištų dėl sugadinto laiko.</p>
<p><a class="ns" href="http://akuba.technews.lt/Qnap_Ts_109/31.jpg">
<div class="imgright"><img src="http://akuba.technews.lt/Qnap_Ts_109/mazos/31.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/32.jpg"><br /><img src="http://akuba.technews.lt/Qnap_Ts_109/mazos/32.jpg" /><br /></a></p>
<p><b>Administravimas</b></p>
<p>Nuo to laiko, kai programinė aparatinė įranga (firmware) nukopijuojama į <i>TS-109 II</i> – jis yra pasirengęs darbui. Vos tik pasibaigus įdiegimo procesui yra įjungiama interneto naršyklė su įrenginio IP adresu – būtent tokiu būdu konfigūruosime visus nustatymus bei failus. Atsiradusiame pagrindiniame meniu lange matome keturis pagrindinius pasirinkimus tinklo failų, nuotraukų galerijos, siuntimų ir tinklo serverio valdymui. Viršuje matome administratoriui ir slaptažodžio keitimui skirtus mygtukus. Pradeda nuo nustatymų, kuriuos keičia <i>TS-109 II</i> administratorius, šiuo atveju aš.</p>
<p><a class="ns" href="http://akuba.technews.lt/Qnap_Ts_109/33.jpg">
<div class="imgright"><img src="http://akuba.technews.lt/Qnap_Ts_109/mazos/33.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/34.jpg"><br /><img src="http://akuba.technews.lt/Qnap_Ts_109/mazos/34.jpg" /><br /></a></p>
<p>Pilkame fone matote daugybę parinkčių leidžiančių sukonfigūruoti įrenginį ir jį pritaikyti įvairioms galimybėms. Nors ir jų yra didelis kiekis, susigaudyti net ir „žaliam“ vartotojui čia neturėtų būti sunku. <i>QNAP</i> viską pateikė suprantamai ir patogiose vietose. Didžiausią dalį nustatymų užima tinklo ir sistemos įrankių nustatymai. Naudodami šį valdymo skydą galite keisti viską – nuo įrenginio matomo kompiuteriui pavadinimo iki vartotojų leidžiamų prisijungti prie <i>TS-109 II</i> skaičių.</p>
<p><a class="ns" href="http://akuba.technews.lt/Qnap_Ts_109/35.jpg"><br /><img src="http://akuba.technews.lt/Qnap_Ts_109/mazos/35.jpg" /><br /></a></p>
<p><i>TS-109 II</i> suteikia galimybę prijungti spausdintuvą tiesiai prie jo naudojant <i>USB</i> jungtį. Printeris atpažįstamas praėjus vos kelioms sekundėms nuo sujungimo. Jungčių yra ne viena, todėl galite prijungti ne vieną, o daugiau spausdintuvų taip sutaupydami laisvų lizdų skaičių kompiuteryje.</p>
<p><a class="ns" href="http://akuba.technews.lt/Qnap_Ts_109/36.jpg">
<div class="imgright"><img src="http://akuba.technews.lt/Qnap_Ts_109/mazos/36.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/37.jpg"><br /><img src="http://akuba.technews.lt/Qnap_Ts_109/mazos/37.jpg" /><br /></a></p>
<p>Toje pačioje įrenginių konfigūravimo skiltyje rasite ir galimybę vykdyti įvairias operacijas su kietuoju disku esančiu <i>TS-109 II</i> korpuse. Tarp jų – netgi klaidingų sektorių skenavimo savybė, disko patikrinimas bei formatavimas. </p>
<p>Kaip jau minėjau – čia galima keisti ir įvairių vartotojų savybes – pridėti naujų ar panaikinti senuosius. Taip pat galima nustatyti kvotas, grupes, slaptažodžius ar prisijungimus. Taip pat išskirti ir atskiri nustatymo langai vartotojų grupėms bei kvotoms. </p>
<p><a class="ns" href="http://akuba.technews.lt/Qnap_Ts_109/38.jpg">
<div class="imgright"><img src="http://akuba.technews.lt/Qnap_Ts_109/mazos/38.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/39.jpg"><br /><img src="http://akuba.technews.lt/Qnap_Ts_109/mazos/39.jpg" /><br /></a></p>
<p>Sisteminių įrankių sektoriuje yra labai daug galimybių įvairiai prisitaikyti gaminį savo poreikiams. Kaip pavyzdį pasirinkau aparatinės įrangos nustatymus, kurie kai kuriais atvejais gali daryti įtaką netgi <i>NAS</i> našumui arba energijos sunaudojimui.</p>
<p>Tai be abejo tik kelios nuotraukos iš administratoriaus valdymo skydo. Jis siūlo visas įmanomas galimybes pakeisti įvairius nustatymus ir nesukelia problemų net ir pradedančiajam.</p>
<p><b>Savybės:</b></p>
<p><b>Web File Manager</b></p>
<p>Ir štai – pagaliau esame pasirengę darbui su <i>TS-109 II</i>. Pasirinkus raidę, kuria įrenginys bus pasiekiamas kaip išorinis tinklo kietasis diskas galime failus talpinti tiesiog paprasčiausiu drag-drop būdu juos nukopijuodami/iškirpdami. Rinkmenoms talpinti standartiškai yra skirti penki katalogai – visiems prieinamas Public bei savą paskirtį turintys Qusb, Qmultimedia, Qdownload ir Qweb. Kaip bebūtų gaila, jų negalima ištrinti ar pervadinti, nes yra naudojami tam tikroms <i>NAS</i> galimybėms. Pirma pakalbėsime apie tinklo failų menedžerį. </p>
<p><a class="ns" href="http://akuba.technews.lt/Qnap_Ts_109/40.jpg">
<div class="imgright"><img src="http://akuba.technews.lt/Qnap_Ts_109/mazos/40.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/41.jpg"><br /><img src="http://akuba.technews.lt/Qnap_Ts_109/mazos/41.jpg" /><br /></a></p>
<p>Nors ir failus galima talpinti naudojant paprasčiausią priėjimą prie Explorer Windows operacinėje sistemoje, <i>Web File Manager</i> įgalina vartotoja pasiekti savo failus naudojant bet kokią naršyklę. Tai labai puikus sprendimas – taip savo failus galima pasiekti ir iš kito kompiuterio. Ši sistema yra pasiekiama surinkus <i>TS-109 II</i> IP adresą arba tiesiog nuspaudus <i>Web File Manager</i> mygtuką pagrindiniame meniu. Bet kuriam vartotojui reikia surinkti savo vardą ir atitinkamą slaptažodį norint prieiti prie bet kokio iš katalogų, netgi visoms grupėms ir vartotojams pasiekiamo Public. Ši paslauga įgalina mus daryti lygiai tokias pačias operacijas, kaip ir visiems iki gyvo kaulo pažįstamas Explorer. Čia galima kurti įvairius katalogus, įkelti naujus failus, juos trinti ir t.t.</p>
<p>Ilgus IP adresus atsiminti itin sunku, praktiškai neįmanoma, todėl prisijungiant nuotoliniu būdu dažniausiai yra naudojama Dynamic DNS paslauga leidžianti prisijungti naudojant žymiai trumpesnį adresą. Užtenka pasirinkti DDNS serverį, Host adresą, prisijungimo vardą ir slaptažodį ir netgi būdami prie visai kito kompiuterio turėsite galimybė kontroliuoti savo failus. Surinkus tinkamą adresą iškart atsiduriama pagrindiniame meniu. Visgi tam reikia nukreipti naudojamą „port‘ą“ į <i>NAS</i> įrenginį, kad visi duomenys keliautų būtent norimu būdu. Šiuo atveju lengvasis adresas yra ts109II.dyndns.org:8080.</p>
<p><a class="ns" href="http://akuba.technews.lt/Qnap_Ts_109/42.jpg"><br /><img src="http://akuba.technews.lt/Qnap_Ts_109/mazos/42.jpg" /><br /></a></p>
<p><b>Multimedia Station</b></p>
<p>Be jau minėtųjų, šis <i>NAS</i> įrenginys turi ir dar vieną savybę – daugialypės terpės, o tiksliau nuotraukų, albumą. Tai tikrai patiks visiems mėgstantiems fotografuoti ar norintiems saugiai laikyti savo šeimos ar kitas nuotraukas. Man asmeniškai tai būtų puikus būdas saugoti apžvalgoms skirtas nuotraukas. Norėdamas išsamiau supažindinti su <i>Multimedia Station</i> išvaizda bei galimybėmis. </p>
<p>Šis nuotraukų albumas naudoja nuotraukas įkeltas į Qmultimedia katalogą. Jas galima talpinti kaip tik norima – kopijuojant naudojant paprasčiausią Explorer arba įkeliant nuotraukas <i>Web File Manager</i> sistemoje. Be to, <i>QNAP</i> suteikė galimybę jas patalpinti ir tiesiog nuotraukų albumo puslapyje. Visoms įkeltoms nuotraukoms sukuriamos miniatiūros, kad būtų paprasta sužinoti, kur yra norima nuotrauka. Fotografijų eiliškumas gali būti sudėliotas pagal laiką, vardą arba dydį. </p>
<p><a class="ns" href="http://akuba.technews.lt/Qnap_Ts_109/43.jpg">
<div class="imgright"><img src="http://akuba.technews.lt/Qnap_Ts_109/mazos/43.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/44.jpg"><br /><img src="http://akuba.technews.lt/Qnap_Ts_109/mazos/44.jpg" /><br /></a></p>
<p>Įėjus į fotografijos meniu apie ją suteikiama daugybę informacijos. Čia yra pateikiama praktiškai visa informacija – pradedant nuo fotoaparato pavadinimo, fotografavimo datos ir baigiant išlaikymo laiku, lęšių matmenimis ar matrica. Be to čia galima palikti ir komentarus apie nuotrauka. Viršuje esančiame valdymo skydelyje galime pereiti prie kitos nuotraukos, dabar žiūrimą pasukti 90 laipsnių kampo, priartinti ir atitolinti. Nuotrauką nuspaudus du kartus iššoka originalaus dydžio variantas.</p>
<p>Ši daugialypės terpės, o tiksliau nuotraukų, sistema yra tikrai patogi. Norėdami parodyti nuotraukas draugams galime tiesiog nurodyti adresą, kaip jas pasiekti. Taip nereikia jų talpinti įvairiose sistemose abejojant dėl saugumo ar privatumo. </p>
<p>[b]Download Station[b]</p>
<p>Turbūt viena iš įdomiausių ir turbūt daugiausiai dėmesio iš skaitytojų sulauksianti įdomybė yra <i>Download Station</i>. Iš esmės ji nebūtų niekuo neypatinga, jei ne gamintojo teigiamas faktas, kad <i>TS-109 II</i> gali „pumpuoti“ failus net ir be veikiančio kompiuteriu. Taip, tai tikrai skamba įspūdingai, tačiau už šios galimybės išpildymo kompanijos tikrai negalime labai girti.</p>
<p><a class="ns" href="http://akuba.technews.lt/Qnap_Ts_109/45.jpg">
<div class="imgright"><img src="http://akuba.technews.lt/Qnap_Ts_109/mazos/45.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/46.jpg"><br /><img src="http://akuba.technews.lt/Qnap_Ts_109/mazos/46.jpg" /><br /></a></p>
<p>Pagrindinis langas yra pakankamai patogus – jis panašus į daugumą torrent klientų. Šone matome mygtukus skirtus pridėti torrent, http ar ftp adresus siuntimui, o taip pat ir dar kelias galimybes nustatyti siuntimo pirmumą, jį nutraukti ar pristabdyti. Greičiausiai didžiausia problema yra nustatymų langas, kuriame galime pakeisti vos kelis siuntimo nustatymus. Pridedant naują užduotį iššoka maži langai su prašymu nurodyti torrent failo vietą ar ftp/http adresą.</p>
<p><a class="ns" href="http://akuba.technews.lt/Qnap_Ts_109/47.jpg">
<div class="imgright"><img src="http://akuba.technews.lt/Qnap_Ts_109/mazos/47.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/48.jpg"><br /><img src="http://akuba.technews.lt/Qnap_Ts_109/mazos/48.jpg" /><br /></a></p>
<p>Visgi, su <i>Download Station</i> turėjome šiek tiek problemų – nustatyti siuntimai niekaip neprasidėjo. Pasak kompanijos atstovų DNS adresų pakeitimas turėtų padėti. Be naršyklinio varianto, siuntimą dar galime kontroliuoti ir QGET programa. Ji praktiškai identiška visiems torrent klientams, vienintelis erzinantis aspektas yra tas, kad dešiniajame viršutiniame ekrano kampe visada matome Qget logotipą. Tai tikrai erzina, o kartais ir trukdo. Jei <i>QNAP</i> patobulinti lėtai prasidedantį, o kartais ir visai neprasidedantį siuntimą, nustatymus ir dar kelias savybes – <i>Download Station</i> būtų tikrai puikus būdas taupyti elektros energiją ir išvengti triukšmo, jei naktimis paliekate įjungtą kompiuterį.</p>
<p><b>Web Server</b></p>
<p>Dar viena savybė, kurią tikrai turėtų pamėgti programuotojai, yra <i>Web Server</i>. Ji neturi atskiros vartotojo sąsajos, tačiau yra pakankamai vertinga. Įjungti šios sistemos galimybės reikia administratoriaus valdymo skyde. TS- 109 II galime priversti veikti net ir kaip SMTP serverį. Yra suteikta galimybė atkurti standartinį php.ini failą, ir jį redaguoti, o  tai leidžia dar paprasčiau paleisti PHP.</p>
<p><a class="ns" href="http://akuba.technews.lt/Qnap_Ts_109/49.jpg">
<div class="imgright"><img src="http://akuba.technews.lt/Qnap_Ts_109/mazos/49.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/50.jpg"><br /><img src="http://akuba.technews.lt/Qnap_Ts_109/mazos/50.jpg" /><br /></a></p>
<p>Su <i>MySQL</i> kyla pastebimai daugiau problemų. Jis nėra iš karto paruoštas naudoti, o net ir itin patyrusiam programuotojui paruošti jį darbui su <i>TS-109 II</i> gali kilti problemų. Kadangi aš nesu vienas iš tokių, apie šią <i>NAS</i> galimybę daug ir nepasakoju :).</p>
<p><b>NetBak Replicator</b></p>
<p><i>NetBak Replicator</i> yra dar viena programinės įrangos dalis apie kurią papasakosiu. Panašu, kad ji bus tikrai paprasta, todėl daug neišsiplėsiu. </p>
<p><a class="ns" href="http://akuba.technews.lt/Qnap_Ts_109/51.jpg">
<div class="imgright"><img src="http://akuba.technews.lt/Qnap_Ts_109/mazos/51.jpg" border="1" /></div>
<p></a><a class="ns" href="http://akuba.technews.lt/Qnap_Ts_109/52.jpg"><br /><img src="http://akuba.technews.lt/Qnap_Ts_109/mazos/52.jpg" /><br /></a></p>
<p>Paleidus programą yra surandamas <i>NAS</i> įrenginys ir tada laukiama patvirtinimo, ar tai būtent tas produktas kuriame bus norima sukurti atsargines kopijas. Apsižvalgius net ir pakankamai mažai su panašia įranga susidūręs vartotojas supras ką reikia daryti ir, be abejo, kam programa skirta. Čia matome tris laukelius – Backup, Restore ir Log. Pirmasis, kaip jau supratote, yra skirtas atsarginėms kopijoms <i>NAS</i> įrenginyje išsaugoti, antrasis – tuos duomenis atkurti, o trečiasis tiesiog peržiūrėti įvykdytų operacijų sąrašą. </p>
<p>Apačioje taip pat matome kelis pasirinkimo variantus – „Start“ skirtą pradėti kurti atsargines kopijas, „Schedule“ – nustatyti datai ar laikotarpiui, kuriam praėjus bus kuriamos kopijos, „File Filter“ skirtą atrinkti nenorimus kopijuoti failus bei „Monitor“ – proceso stebėjimui. Naudojant „Schedule“ galima pasirinkti tikslų metą, kada bus pradedamas kopijų atkūrimas – laiką ir kuriomis savaites dienomis šią operaciją atlikti. </p>
<p><a class="ns" href="http://akuba.technews.lt/Qnap_Ts_109/53.jpg"><br /><img src="http://akuba.technews.lt/Qnap_Ts_109/mazos/53.jpg" /><br /></a></p>
<p>Sumažinus programos langą prie apačioje veikiančių programų piktogramų matome ir <i>NetBak Replicator</i>. Čia nurodoma kiek pažengęs yra atsarginių kopijų kūrimas. NetBak Replicator yra viena patogesnių programų pridedamų prie <i>TS-109 II</i> – ji nesukelia problemų ir vykdo tikrai svarbią užduotį.</p>
<p>Tarp kitų galimybių galime paminėti ir USB atmintinėje esančių duomenų kopijų kūrimą. Įdėjus „raktą“ į <i>USB</i> jungtį užtenka spustelti pačiame įrenginio viršuje esantį „Copy“ mygtuką ir pradedamas failų kopijavimas į Qusb katalogą. Tai tik dar viena savybė padidinantį šio <i>NAS</i> vertę.</p>
<p><b>Išvados</b></p>
<p>Ši apžvalga buvo pati ilgiausia iš mano rašytų, tačiau pasakiau toli gražu ne viską, ką norėjau. <i>TS-109 II</i> turi tiek daug savybių, kad jų visų praktiškai neįmanoma išvardyti. Jokiu būdu negalima sakyti, kad tai produktas skirtas biurams, jis praverstų kiekvienų iš mūsų namuose, nes pritaikyti šį <i>NAS</i> galima itin skirtingose  situacijose. </p>
<p>Vienas iš svarbiausių dalykų, dėl ko <i>TS-109 II</i> yra puikus – tai labai mažas energijos suvartojimas ir kaitimas, turint galvoje kad tai aktyvių aušinimo dalių neturintis įrenginys. Be jokių abejonių – sąskaitos už elektros energiją bus mažesnės, jei kompiuterį pastoviai paliekate failų siuntimui. Visgi, būtent Download Station reikėtų suteikti daugiau galimybių įvairiems nustatymams. Tai ir MySQL yra vieninteliai šio produkto minusai. Sunkumų dėl brokuoto kabelio negalima vadinti minusu, nes tai nutinka tik itin mažai daliai parduodamų produktų. </p>
<p>Visų pliusų tikrai neverta vardinti, manau įsitikinote tuo skaitydami apžvalgą. Net ir 300 JAV dolerių kaina neatrodo didelė, kai suvoki, kad jis kai kuriose srityse yra pranašesnis net už AK. <i>QNAP</i> <i>TS-109 II</i> tai vienas iš tų produktų, kuriems „Technews.lt renkasi“ apdovanojimą skiriu be jokių abejonių.  </p>
<p><img src="http://www.technews.lt/upl/Failai/renkasi.png" /></p>
<p>Už galimybę testuoti TS-109 II ir pagalbą apžvalgos metu dėkoju visai <a class="ns" href="http://www.qnap.com">QNAP</a> komandai!</p>
<p>Autorius: <a class="ns" href="http://www.technews.lt/user/1">Wicked Akuba</a><br /></p>
