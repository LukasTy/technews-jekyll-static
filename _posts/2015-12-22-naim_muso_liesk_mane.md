---
layout: post
status: publish
published: true
title: "„Naim Mu-So“: liesk, sukiok, klausyk manęs"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 9166
wordpress_url: http://localhost/site/new/naim_muso_liesk_mane/
date: '2015-12-22 20:21:04 +0200'
date_gmt: '2015-12-22 20:21:04 +0200'
categories:
- Multimedia įrenginiai
- Apžvalgos
---
<p style="text-align: justify;">Bevielės technologijos ne tik sparčiai progresuoja, bet ir vis dažniau joms randamos naujos nišos. Į WiFi DAC‘us kaip į stebuklą nebuvo žiūrima net ir prieš gerą penkmetį, todėl Mu-So garso sistemai šiuo atžvilgiu prikabinti skambaus žodžio nepavyks. Visgi tarptautinėje garso aparatūros erdvėje puikiai žinomas anglų gamintojas „Naim“ nori savo kolonėlę pavadinti paskutiniu „viskas viename“ mados šauksmu, kuris apjungia dizainą, funkcionalumą ir, žinoma, garso kokybę.</p>
<p><img class="aligncenter" style="width: 520px; height: 207px;" src="http://technews.lt/userfiles/naimmuso(1).jpg" alt="" /></p>
<p>&nbsp;</p>
<p><strong>Mu-So. Kas jis?</strong></p>
<p style="text-align: justify;">Taip atrodo, kad Mu-So šaknys būtų kilusios ne iš Anglijos, bet iš Italijos. Panašu, jog geriausi garso aparatūros dizaineriai įsikūrę būtent Anglijoje, kur lietingomis dienomis ištisas valandas gali perbraižynėti produktų eskizus. Kas šįkart paliko „Naim“ patalpas pribloškia. Stačiakampio formos sistema pagaminta iš MDF plokščių, kurios aptrauktos šlifuoto aliuminio mantija, kolonėlės nugarinėje dalyje jai pavirstant į dantytą radiatorių, kuris naudojimosi metu visuomet likdavo vos šiltas. Visas kabinetas sujungtas su veidrodiniu akriliniu dugnu, turinčiu baltos šviesios diodus, kurie priekyje apšviečia kompanijos pavadinimą. „Naim“ nepamiršo apie nedidelę Mu-So modernizaciją, paliekant galimybę garsiakalbius dengiančios banguotos formos priekines groteles pasikeisti į mėlyną, raudoną arba oranžinį variantą.</p>
<p style="text-align: center;"><a href="http://technews.lt/userfiles/SAM_6732.jpg"><img style="width: 468px; height: 312px;" src="http://technews.lt/userfiles/SAM_6732.jpg" alt="" /></a></p>
<p style="text-align: center;"><a href="http://technews.lt/userfiles/SAM_6703.jpg"><img style="width: 232px; height: 155px;" src="http://technews.lt/userfiles/SAM_6703.jpg" alt="" /> </a><a href="http://technews.lt/userfiles/SAM_6709.jpg"><img style="width: 232px; height: 155px;" src="http://technews.lt/userfiles/SAM_6709.jpg" alt="" /></a></p>
<p style="text-align: justify;">Mu-So svoris siekia apie 13 kilogramų, todėl jokių įtarių klausimų apie panaudotų medžiagų ir tuo pačiu surinkimo kokybę nė negali būti. Tačiau svarbiausias Mu-So akcentas yra jo viršutinėje dalyje. Čia sumontuotas itin masyvus garso stiprumą valdantis aliumininis ratas, kuris LED efektų pagalba sugraduotas į 11 pakopų. Centre lieka iliuminuotas ekranas, turintis keletą į lietimus reaguojančių taškų – ikonėlių. Keliais lietimais galima pasirinkti radio tiunerį arba pageidaujamą įėjimą .</p>
<p style="text-align: center;"><a href="http://technews.lt/userfiles/SAM_6721.jpg"><img style="width: 232px; height: 155px;" src="http://technews.lt/userfiles/SAM_6721.jpg" alt="" /> </a><a href="http://technews.lt/userfiles/SAM_6724.jpg"><img style="width: 232px; height: 155px;" src="http://technews.lt/userfiles/SAM_6724.jpg" alt="" /></a></p>
<p style="text-align: justify;">„Naim Mu-So“ iš viso turi šešis 8 omų garsiakalbius: porą aukštų, pagamintų iš šilko, ir iš popieriaus pagamintų vidutinių bei žemų. Visi jie prijungti prie atskirų 75 W galios D klasės stiprintuvų, deklaruojamai galiai turint pasiekti 450 W.</p>
<p style="text-align: center;"><a href="http://technews.lt/userfiles/SAM_6734.jpg"><img style="width: 468px; height: 312px;" src="http://technews.lt/userfiles/SAM_6734.jpg" alt="" /></a></p>
<p style="text-align: justify;">Smegenų funkciją atlieka 32 bitų DSP procesorius, kuriam skirta aparatinė įranga, o tam tikri nustatymai gali būti keičiami į išmanųjį telefoną parsisiųstos specialios „Naim“ programėlės, kuri pritaikyta arba iOS, arba „Android“ operacinei sistemai. Be „lossy“ 16bit/48 kHz MP3, AAC, WMA ir OGG Vorbis formatų Mu-So kramto aukštos kokybės 24bit/192 kHz WAV, FLAC, AIFF ir 24bit/96 kHz ALAC failus, kurių kokybė belaidžiu būdu automatiškai sumažinama iki 48 kHz. Kadangi Mu-So buvo kur kas labiau kurtas muzikos klausymui būtent minėtu būdu, „Naim“ savo produktą aprūpino kone visomis šią dieną populiariausiomis bevielio transliavimo galimybėmis, įskaitant „Apple AirPlay“, Bluetooth su AptX kodeku, „Spotify Connect“, bevielį tiunerį ir uPnP, kuris greičiausiai bus pasirinkimas Nr.1 jungiant NAS su turima fonoteka. Tačiau Mu-So nėra vien tik viskas apie bevielį transliavimą. „Naim“ nepamiršo ir keletą laidinių pasirinkimų. Viename iš šonų įrengtas 3,5 mm analoginis įėjimas, o šalia jo USB lizdas, kuris geba pakrauti „Apple“ įrenginius. Laikmenoje esančią muziką galima rinktis „Naim“ programėlės pagalba, tačiau vartotojas pagrindines funkcijas gali atlikti pasitelkiant ir iliuminuotą ekraną. Jo pagalba garso takelis gali būti sustabdytas/paleistas ar pasirinktas prieš tai buvęs/sekantis. Tame pačiame krašte yra ir mažytis indikatorius, kuris parodo Mu-So darbinį statusą. Pavyzdžiui, balta švieselė parodo, kad Mu-So sėkmingai prijungtas prie tinklo, o štai mirksinti raudona įspėja apie galimą aparatūros gedimą.</p>
<p style="text-align: center;"><a href="http://technews.lt/userfiles/SAM_6727.jpg"><img style="width: 232px; height: 155px;" src="http://technews.lt/userfiles/SAM_6727.jpg" alt="" /> </a><a href="http://technews.lt/userfiles/SAM_6730.jpg"><img style="width: 232px; height: 155px;" src="http://technews.lt/userfiles/SAM_6730.jpg" alt="" /></a></p>
<p style="text-align: justify;">Likusi dalis laidinio prijungimo pasirinkimų išdėstyti kolonėlės apatinėje dalyje. Čia turime standartinį tinklo lizdą ir optinį TOSlink įėjimą. Keista, kad „Naim“ pamiršo šių dienų standartą – HDMI. Tiesa, kitame dugno krašte įrengė iškraipymus mažinančią ir boso gilumą sustiprinančią ventiliacijos angą.</p>
<p style="text-align: center;"><a href="http://technews.lt/userfiles/SAM_6705.jpg"><img style="width: 232px; height: 155px;" src="http://technews.lt/userfiles/SAM_6705.jpg" alt="" /> </a><a href="http://technews.lt/userfiles/SAM_6704%281%29.jpg"><img style="width: 232px; height: 155px;" src="http://technews.lt/userfiles/SAM_6704%281%29.jpg" alt="" /></a></p>
<p>&nbsp;</p>
<p><strong>Prijungimas</strong></p>
<p style="text-align: justify;">Kadangi Mu-So iš esmės belaidis prietaisas, pirmas ir galutinis tikslas yra pamaitinti Mu-So elektra, o tam tereikia vienintelio kabelio. Mu-So gali būti susietas su bevieliu tinklu keliais skirtingais būdais (priklausomai ar naudosime iOS, ar „Android“ įrenginį), tačiau „Naim“ programėlė telefone yra būtina. Mu-So taip pat turi integruotą Wi-Fi imtuvą, kurį galima suaktyvinti trisdešimt minučių tam, kad būtų sėkmingai baigtas įrenginio susiejimas su namų tinklu. Radus sužadintą Wi-Fi signalą ir prie jo prisijungus, telefono naršyklėje surenkamas specialus adresas, kur jau parenkamas norimas bevielis namų tinklas ir apsaugos kodas. Nors prijungimo metu tenka stebėti spalvas keičiantį šoninį Mu-So indikatorių, visa procedūra paprasta ir trumpa. Toliau viskas kontroliuojama „Naim“ programėle.</p>
<p style="text-align: center;"><img style="width: 480px; height: 800px;" src="http://technews.lt/userfiles/Screenshot_2015-12-01-00-50-23.png" alt="" /></p>
<p style="text-align: justify;">Iš tikrųjų būtent išmanusis telefonas, o ne nuotolinis pultas tampa pagrindiniu Mu-So valdymo įrenginiu. Neužilgo „Naim“ programėlė pranešė, kad galimas Mu-So programinio kodo atnaujinimas. Procedūra su įsijungusia mėlyna šviesele kolonėlės šone užtruko geras penkias minutes. Po jų Mu-So gavo 32bit muzikos failų palaikymą, žadintuvo funkciją, nepertraukiamą (angl. gapless) grojimą, bet svarbiausia atnaujinimo naujiena tapo 90 dienų nemokama „losless“ formatu siūlančio „Tidal“ serviso prieiga. „Naim“ programėlė siūlo daug funkcionalesnį valdymą nei ne itin prabangiai atrodantis originalus nuotolinis pultas, pradedant paprasčiausiu sistemos įjungimu/išjungimu, garso stiprumo ar LED efektų reguliavimu ir baigiant transliacijos būdo pasirinkimu bei naršymu po Wi-Fi radio kanalus. „Naim“ nusprendė palikti vartotoją be jokio ekvalaizerio ir siūlo iš esmės vienintelį garso nustatymą, kuris susijęs su žemų dažnių sustiprinimu/susilpninimu priklausomai nuo to, kaip toli Mu-So atsidūręs nuo sienų.</p>
<p><strong>Reprodukcija</strong></p>
<p style="text-align: justify;">Labai norėjos išbandyti „Tidal“ servisą, bet kažkodėl niekaip nepavyko jų sistemoje priregistruoti „Visa“ kortelės. „Tidal“ techninis aptarnavimas sureagavo pakankamai greitai (2 darbo dienos), tačiau tebuvo pasiūlyta „Firefox“ naršyklę pakeisti į „Chrome“ bei atjungti blokatorius, o jei nepadės pasinaudoti „Paypal“. Deja, nieko išbandyti nebepavyko. Vietoje to išbandėme Bluetooth AptX, analoginį įėjimą ir tiunerį.</p>
<p style="text-align: center;"><img style="width: 232px; height: 387px;" src="http://technews.lt/userfiles/Screenshot_2015-12-22-20-45-06.png" alt="" /> <img style="width: 232px; height: 387px;" src="http://technews.lt/userfiles/Screenshot_2015-12-22-20-45-11%281%29.png" alt="" /></p>
<p style="text-align: center;"><img style="width: 232px; height: 387px;" src="http://technews.lt/userfiles/Screenshot_2015-12-22-20-45-26.png" alt="" /> <img style="width: 232px; height: 387px;" src="http://technews.lt/userfiles/Screenshot_2015-12-22-20-46-19.png" alt="" /></p>
<p style="text-align: justify;">Tiuneris tikrai įstabus dėl vieno paprasto fakto – Mu-So transliuoja viską arba beveik viską, pradedant radijo stotimis iš tolimosios Australijos ir baigiant Europa. Žemynai ir šalys yra vienas iš pasirinkimų kaip yra suskirstytos stotys. Taip pat galima rinktis pagal žanrą, populiarumą arba tiesiog tai, ką rekomenduoja patys „Naim“. Žinoma, absoliuti dauguma stočių tesiūlo 128 kbps transliavimą, bet to užtenka, kad Mu-So grotų juntamai geriau už įprastus radijo imtuvus ar muzikinius centrus.</p>
<p style="text-align: center;"><img style="width: 232px; height: 387px;" src="http://technews.lt/userfiles/Screenshot_2015-12-22-20-46-54.png" alt="" /> <img style="width: 232px; height: 387px;" src="http://technews.lt/userfiles/Screenshot_2015-12-22-20-48-07.png" alt="" /></p>
<p style="text-align: center;"><img style="width: 232px; height: 387px;" src="http://technews.lt/userfiles/Screenshot_2015-12-22-20-47-10.png" alt="" /> <img style="width: 232px; height: 387px;" src="http://technews.lt/userfiles/Screenshot_2015-12-22-20-47-47.png" alt="" /></p>
<p style="text-align: justify;">Iš Mu-So priverstinai tikimės daug. Reprodukcija aiškiai natūrali, be pastebimo garsų išsklaidymo efekto. Garsas pateikiamas tiesiai klaustytojui, todėl erdviškumo pojūtis nesukeliamas. Tai leidžia geriau išryškinti detales, bet garsas kiek pernelyg anemiškas ir sausas, asmeniškai norisi daugiau šiltumo.</p>
<p style="text-align: justify;">Žemų dažnių gausa ir sodrumas priklauso nuo to, kur stovi Mu-So, koks atstumas tarp jo ir sienų.  Vienoje pozicijoje jų trūksta, bet radus Mu-So kitą vietą išraiška pasikeičia. Jie tampa sodresni, tvirtesni, tačiau pats gilumas iš esmės keičiasi nežymiai - tai yra tikrai nedidelių Mu-So garsiakalbių problema. Visgi tikėtis iš jų kažko daugiau pernelyg naivu - dar kartą pažiūrėjus į jų dydį jie savo darbą atlieka labai pagirtinai. Pro visai ne aštrius aukštus, kuriems kai kada net norisi pridėti šiek tiek daugiau gaivumo, vidutiniai randa kelią labai lengvai, negalint skųstis nei perteikiamomis emocijomis vokale, nei instrumentų išskyrimu. Visa tai nelinkę pradingti ir priartėjus prie maksimalaus garsumo, tačia Mu-So dar truputį labiau pritemsta, atšala ir vidutinių dažnių juosta truputį išsidraiko.</p>
<p>&nbsp;</p>
<p><strong>Išvados</strong></p>
<p style="text-align: justify;">Mu-So yra išskirtinė bevielė audio sistema, kuri pirmiausiai išsiskiria savo dizainu. „Naim“ sukūrė tikrai pribloškiančios išvaizdos produktą, aukščiausiame lygmenyje atsiduriant ir surinkimo kokybei. Sunku įsivaizduoti, ar šiuo atveju galima kažką imti ir patobulinti. Pirmu smuiku groja šlifuotu aliuminiu aptrauktas kūnas ir kolonėlės viršuje esantis iliuminuotas ekranas bei aplink jį esantis garso stiprumą reguliuojantis žiedas. Jo pasukimai tokie malonūs ir raminantys, kad praktiškai neįmanoma atitraukti rankos. Norisi vis liesti, vis sukinėti. Panašu į narkotiką. Deja, ne pigų.</p>
<p style="text-align: justify;">Mu-So galima įsigyti parduotuvėje <span style="background-color: #add8e6;"><a href="http://hero.lt/lt/mokilizingas-akcijos/1201--naim-mu-so-.html"><em>hero.lt</em></a></span>. Produktas skirtas tikrai ne kiekvienam ir tai ne vien dėl 1100 eurų viršyjančios kainos. Stebėtis tokiais skaičiais nereikėtų – „Naim“ yra Hi Fi gamintojas, kurio sukurta aparatūra montuojama į prabangiausius „Bentley“ automobilius. Antra, į Mu-So dairysis tas, kuris bet kokia kaina kambaryje sieks išvengti matomų laidų, kartu pirmenybę atiduodant plačioms bevielio transliavimo galimybėms. Net ir be HDMI jungties funkcionalumo Mu-So netrūksta ir kiek pavyko išbandyti skirtingus transliavimo būdus – jie veikia užtikrintai.</p>
<p style="text-align: justify;">Kad taip pat užtikrintai skamba ir pats Mu-So vienareikšmiškai pasakyti nelengva. Reprodukcija pakankamai aukštame lygyje, galinti pilnai užpildyti net ir didesnę patalpą, visiškai nespalvinta, su užslopintais pačiais žemiausiais ir aukščiausiais dažniais, jokių proveržinių pikinių garsų. Visgi rezultatas labai priklauso nuo to, kokios kokybės takelį duosime Mu-So sugroti, tačiau neretai net ir FLAC/ALAC formatu koduotiems takeliams trūksta gyvybingumo, turint šiek tiek per daug analitiškumo ir instrumentų koncentracijos į centrinį tašką. Panašu, kad sunkiausiai Mu-So sekėsi tvarkytis su jazz-rock muzika, kuomet keturis kartus pigesnė panašių išmatavimų „Marshall Stanmore“ kolonėlė nebuvo keturiais žingsniais už Mu-So nugaros. Išgirstus trūkumus galima nurašyti kompaktiškiems garsiakalbiams (tai yra svarbus niuansas) ir dėl to nesinori Mu-So pervadinti į So-So. Neabejojame, kad Mu-So yra viena geriausių kompaktiškų „wireless“ tipo audio sistemų, ką galima įsigyti Lietuvoje, tačiau jai reikia specifinio pirkėjo, kuris nekęstų laidų, stiprintuvų, kolonų ir širdyje būtų šiek tiek menininkas.</p>
<p style="text-align: center;"><img style="width: 200px; height: 200px;" src="http://technews.lt/userfiles/SP920award_vectorized.png" alt="" /></p>
