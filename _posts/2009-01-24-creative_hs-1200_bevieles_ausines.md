---
layout: post
status: publish
published: true
title: Creative HS-1200 bevielės ausinės
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 119
wordpress_url: http://localhost/site/new/creative_hs-1200_bevieles_ausines/
date: '2009-01-24 00:46:17 +0200'
date_gmt: '2009-01-24 00:46:17 +0200'
categories:
- Multimedia įrenginiai
- Apžvalgos
---
<p>Sveiki visi <i>Technews</i> skaitytojai. Šįvakar mūsų straipsnių skiltį paįvairinsiu garso įrangos produkto apžvalga, kuri bus pirmoji ir tikrai nepaskutinė bei tikiuosi atitrauks Jus nuo kompiuterio aušinimo klausimų.</p>
<p>Tikriausiai kiekvienas iš mūsų ne kartą sėdėdami prie kompiuterio bei žiūrėdami filmus, klausydami mėgstamos muzikos ar žaisdami žaidimus, vietoje garso aparatūros naudojame ausines. Juk irzlūs kaimynai ar pavargę šeimos nariai nesupras trankių klubinės muzikos ritmų ar ausį glostančių antrojo pasaulinio karo šūvių iš pamėgto kompiuterinio žaidimo. Būtent žaidimų mėgėjams ausinės yra itin svarbus atributas, kurį dažnai pasirinkti pagal savo poreikius yra sunkiau nei atrodo iš pirmo žvilgsnio. Taigi, <i>Creative</i> kompanijos dėka, skubu Jums palengvinti užduotį ir pasidalinti įspūdžiais apie naujausią šio gamintojo produktą skirtą „gamer‘iams“, tai yra bevieles <i>HS-1200</i> ausines.  </p>
<p><b>Pakuotė ir komplektacija</b></p>
<p>Ausinės yra įpakuotos gana tradicinės formos plastikiniame kevale, kuris yra apvyniotas tradiciniu, žalios spalvos kartonu. Priekinėje pakuotės dalyje yra padaryta išpjova, pro kurią matosi pačios ausinės, čia puikuojasi ir produkto pavadinimas, pagrindinės techninės specifikacijos bei marketingo raiškos priemonė – logotipas nurodantis, kad ausines testavo garsusis kompiuterinių žaidimų čempionas, amerikietis – „Fatal1ty“ (tikrasis vardas - Johnathan Wendel). Galinėje bei šoninėse įpakavimo dalyse randame dar daugiau gražių žodžių apie gaminį, dar keletą logotipų ir kiek plačiau išdėstytas specifikacijas. Dėžutės turinį apart ausinių, sudaro ir radijo bangų siųstuvas, tvarkyklių bei papildomos programinės įrangos kompaktinis diskas, bei naudojimosi instrukcija. Viskas paprasta ir standartiška.</p>
<p><a class="ns" href=" http://www.technews.lt/upl/Failai/Package_(Front)_1500px.jpg">
<div class="imgright"><img src=" http://www.technews.lt/upl/Failai/Package_(Front)_321px.jpg" border="1" /></div>
<p></a><a class="ns" href=" http://www.technews.lt/upl/Failai/Package_(Back)_1500px.jpg">
<div class="imgright"><img src=" http://www.technews.lt/upl/Failai/Package_(Back)_321px.jpg" border="1" /></div>
<p></a></p>
<p><a class="ns" href=" http://www.technews.lt/upl/Failai/Package_Contents_1500px.jpg"><br /><img src=" http://www.technews.lt/upl/Failai/Package_Contents(HS)_700px.jpg" /><br /></a></p>
<p><b>Dizainas ir konstrukcija</b></p>
<p><i>HS-1200</i> ausinių kaušeliai yra pagaminti iš tvirtos, dažytos plastmasės. Jų briaunos yra apjuostos plona dirbtine oda ir prikimštos natūraliu plaušu. Siuvimo kokybė yra tikrai gera, tad kimštiniai apvadai ant pagrindo laikosi tvirtai ir patikimai, o prigludę prie galvos nespaudžia, ir net po gero pusdienio dėvėjimo nelieka nemalonaus jausmo aplink ausis. Ant dešinio ausinių garsiakalbio randame keturis klavišus, tai – įjungimo, garso sumažinimo/padidinimo mygtukai bei klavišas skirtas pakelti <i>Skype</i> ar <i>Windows Messenger</i> skambučiams. </p>
<p><a class="ns" href=" http://www.technews.lt/upl/Failai/Hadphones_Side_Controls_1500px.jpg">
<div class="imgright"><img src=" http://www.technews.lt/upl/Failai/Hadphones_Side_Controls_321px.jpg" border="1" /></div>
<p></a><a class="ns" href=" http://www.technews.lt/upl/Failai/Hadphones_Side_Mic_Functions_1500px.jpg">
<div class="imgright"><img src=" http://www.technews.lt/upl/Failai/Hadphones_Side_Mic_Functions_321px.jpg" border="1" /></div>
<p></a></p>
<p><a class="ns" href="http://www.technews.lt/upl/Failai/LED_light_1500px.jpg"><br /><img src="http://www.technews.lt/upl/Failai/LED_light_700px.jpg" /><br /></a></p>
<p>Per vidurį yra integruotas LED diodas, kuris šviesdamas mėlynai informuoja apie įjungtas ausines, o mirksėdamas kartu su garsiniu signalu pačiose ausinėse praneša apie artėjančią baterijos mirtį. Garsiakalbio apačioje yra speciali jungtis skirta įkrovimo kištukui. Prie kairiojo garsiakalbio yra pritvirtintas mikrofonas, kuris pasuktas 50 laipsnių kampu žemyn - įsijungia, o grąžintas į ankstesnę poziciją, išsijungia. Ausinių garsiakalbiai prie lankelio yra pritvirtinti metalinėmis ašimis, kurios atsakingos ir už kaušelių aukščio reguliavimą. Dizainas yra gana paprastas, tačiau mano akimis tikrai išvaizdus. Bet kokiu atveju estetinius gaminio vertinimo kriterijus kiekvienas pasirenka pats, tad į klausimą ar ausinių dizainas yra ypatingas palieku atsakyti jums.</p>
<p><b>Naudojimas ir specifikacijos</b></p>
<p>Kalbant apie bevieles ausines iš karto kyla keli esminiai klausimai į kuriuos dabar ir atsakysiu. Visu pirma baterijos gyvavimo trukmė. <i>HS-1200</i> pilnai įkrovus (pats įkrovimas užtrunka 2h) naudotis galima, kaip ir teigia pats gamintojas, apie aštuonias valandas, kas yra tikrai neblogas rodiklis. Įdomus ir tikrai patogus <i>Creative</i> sprendimas įkrovimo kabelį integruoti radijo bangų siųstuvo laide, kas reiškia, kad baterija yra įkraunama per USB sąsają. Tai tikrai patogu ir nereikalauja papildomos rozetės namuose. Pats siųstuvas duomenis apie garsinę informaciją perduoda 2,4 GHz dažnio kokybišku signalu. Nors neturėjau galimybės ausinių išbandyti radijo bangų pilname kambaryje, bet dviejų WiFi maršrutizatorių apkrovą jis atlaikė be didesnio vargo ir neteko patirti jokių garso trikdžių. </p>
<p><a class="ns" href="http://www.technews.lt/upl/Failai/Receiver%5C's_led_light_1500px.jpg">
<div class="imgright"><img src="http://www.technews.lt/upl/Failai/Receiver%5C's_led_light_321px.jpg" border="1" /></div>
<p></a><a class="ns" href="http://www.technews.lt/upl/Failai/Receiver_front_1500px.jpg">
<div class="imgright"><img src=" http://www.technews.lt/upl/Failai/Receiver_front_321px.jpg" border="1" /></div>
<p></a><a class="ns" href="http://www.technews.lt/upl/Failai/Receiver%5C's_AC_and_USB_ports_1500px.jpg"><br /><img src="http://www.technews.lt/upl/Failai/Receiver%5C's_AC_and_USB_ports_700px.jpg" /><br /></a></p>
<p>Ausinių atsako diapazonas siekia 20 Hz – 20 kHz, <a class="ns" href="http://en.wikipedia.org/wiki/Signal-to-noise_ratio">S/N</a> reitingas – 114 dB. Garsiakalbiai yra pagaminti iš 40 mm neodiminio metalo ir klausantis muzikos skamba tikrai neblogai. Pridedamoje programinėje įrangoje yra geras derintuvas bei gausu kitų įvairių opcijų padėsiančių idealiai susikonfigūruoti skambesį įvairaus plauko melomanams. Kadangi pačio muzikinis skonis svyruoja nuo klasikinio iki avangardinio skambesio, galiu patikinti, kad visi garsai yra atkuriami tikrai gerai. Žiūrint filmus ausinės pasirodė taip pat neblogai ir nors nepalaiko <i>Dolby Digital</i>, <i>DTS</i> ar kitų skaitmeninių apsupties standartų (nenuostabu - juk tai žaidėjų ausinės) pasinaudojant komplekte esančia <i>X-Fi</i> programine įranga bei tokiomis technologijomis kaip <i>X-Fi CMSS-3D</i> (simuliuoja visavertę apsuptį naudojant ausines ar stereo garsiakalbius) ar <i>X-Fi Crystalizer</i> (programiškai išanalizuoja muzikos ar video rinkmeną ir automatiškai sodrina aukšto ir žemo skambesį) pavyko pasiekti tikrai neblogą garso kokybę. Labai nuvylė tai, kad komplektacijoje neradau išsamaus vadovo aprašančio visas programinės įrangos funkcijas, tad viską perprasti teko pačiam. Kad ir kaip bebūtų skambesys nors ir yra geras, tačiau tikrai norėtųsi kažko dar geresnio. Bet juk ne tam šios ausinės ir skirtos. </p>
<p><a class="ns" href="http://www.technews.lt/upl/Failai/Round_1500px.jpg"><br /><img src="http://www.technews.lt/upl/Failai/Round_700px.jpg" /><br /></a></p>
<p>Kalbant apie žaidimus, testavau ausines šaudydamas priešus povandeniniame <i>Bioshock</i> bei tropiniame <i>Crysis</i> pasauliuose, o mikrofono veiksmingumą <i>Battlefield 2</i> žaidime. Visi trys, kaip ir ausinės, palaiko <i>EAX</i> technologiją ir žaidžiant juos tikrai pasijutau daug realiau nei su savo senosiomis <i>Sony MDR-XD300</i> ausinėmis. Papildomai įjungus ir ankščiau minėtas <i>CMSS-3D</i> bei <i>Crystalizer</i> funkcijas priešų šūvių garsai skambėjo būtent iš ten, iš kur jie ir turėtų skambėti atsižvelgiant į žaidimo vaizdus ir tai padėjo išsisukti iš kai kurių nemalonių situacijų. Štai <i>Battlefield 2</i> karo lauke svarbu ne tik tikslus šūvių skambesys, bet ir geras komandinis darbas, kuris gerai yra valdomas tik gero mikrofono pagalba. <i>HS-1200</i> mikrofonas manęs neapvylė ir skambėjo itin gerai. Tiesa iš pradžių buvo kiek sunku jį tinkamai susikonfigūruoti, tačiau viską atlikus teisingai garsas skambėjo tikrai švariai ir be papildomų trikdžių.</p>
<p><a class="ns" href="http://www.technews.lt/upl/Failai/Microphone_1500px.jpg"><br /><img src="http://www.technews.lt/upl/Failai/Microphone_700px.jpg" /><br /></a></p>
<p><b>Išvados</b></p>
<p><i>Creative HS-1200</i> – vienareikšmiškai dėmesio vertas produktas. Nors jos neatstos aukštos klasės ausinių kokybiškam muzikos klausymuisi ar filmų peržiūrai, tačiau kaip žaidėjams orientuotas produktas, jos savo „pareigą“ atlieka tikrai puikiai. Patvari konstrukcija, mažas svoris, patogus įkrovimas bei ilga baterijos gyvavimo trukmė, o svarbiausia geras skambesys, patrauks ir ne tik žaidimų fanus, tad asmeniškai rekomenduoju visiems, kurie nori kažko paprasto bet kartu ir kokybiško. </p>
<p></p>
