---
layout: post
status: publish
published: true
title: Omnitel pradėjo teikti 4G LTE mobiliojo ryšio paslaugas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5813
wordpress_url: http://localhost/site/new/omnitel_pradejo_teikti_4g_lte_mobiliojo_rysio_paslaugas/
date: '2011-04-29 14:21:51 +0300'
date_gmt: '2011-04-29 14:21:51 +0300'
categories:
- Naujienos
---
<div class="imgright"><img src="http://technews.lt/upload/wimax-city.jpg"  /></div>
<p>Mobiliųjų telekomunikacijų bendrovė Omnitel pirmoji Lietuvos vartotojams vakar pasiūlė ketvirtosios kartos 4G LTE technologijos mobiliojo ryšio paslaugas. Omnitel 4G ryšį įdiegė penkiuose didžiuosiuose Lietuvos miestuose.</p>
<p>„Sparčiausią šiuo metu rinkoje egzistuojantį mobilųjį ryšį Lietuvoje pradedame teikti  praėjus vos metams po 4G LTE starto Švedijoje ir Norvegijoje ir tai tik patvirtina, kad Lietuva išlieka telekomunikacijų rinkos lydere. Omnitel klientai mobiliajam ryšiui kelia vis didesnius reikalavimus, ypač duomenų perdavimo srityje, todėl reaguojame į jų poreikius ir siūlome tai, kas šiuo metu pasaulyje pripažįstama toliausiai pažengusia technologija“ – sakė Omnitel prezidentas Antanas Zabulis.</p>
<p>Nuo vakar Omnitel 4G ryšys veikia Vilniaus centre – Gedimino prospekto rajone, J.Jasinskio gatvės Verslo trikampyje, apie Konstitucijos prospektą, Senamiestyje apie Didžiąją gatvę bei dalyje Naujamiesčio. Kaune 4G ryšys veikia Laisvės alėjos rajone, Klaipėdoje – apie Minijos gatvę, Šiauliuose bei Panevėžyje – miesto centruose. Antrasis Omnitel 4G tinklo plėtros etapas numatytas spalio mėnesį. Planuojama, kad po tinklo išplėtimo ketvirtos kartos mobiliuoju ryšiu galės naudotis apie 80 proc. Vilniaus gyventojų.</p>
