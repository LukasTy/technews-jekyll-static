---
layout: post
status: publish
published: true
title: "(SP) Intel pristatė Xeon 5500 procesorius"
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3352
wordpress_url: http://localhost/site/new/sp_intel_pristate_xeon_5500_procesorius/
date: '2009-03-31 16:58:05 +0300'
date_gmt: '2009-03-31 16:58:05 +0300'
categories:
- Naujienos
---
<div class="imgright"><img src="http://akuba.technews.lt/xeon_logo.gif" border="1" /></div>
<p> <i>Intel</i> pristatė 17 naujų procesorių, skirtų naudojimui verslo aplinkoje. Naujovių flagmanai – <i>Intel Xeon 5500</i> šeimos procesoriai, kurį kūrėjai vadina didžiausia naujove nuo pirmojo <i>Pentium Pro</i> lusto pasirodymo prieš beveik 15 metų. <i>Xeon 5500</i> šeimos lustai priklausomai nuo apdorojamų užduočių srauto gali automatiškai reguliuoti darbinę įtampa. Dideliuose duomenų centruose ši savybė leis žymiai sumažinti išlaidas elektros energijai.</p>
<p><i>Intel Xeon 5500</i> procesoriai yra artimiausio dešimtmečio inovacijų pagrindas. Jie pasižymi išskirtine sparta, rodo puikius rezultatus dirbant su virtualizacijos ir kintamos apkrovos užduotimis. Šie procesoriai išspręs sudėtingiausius uždavinius, padės plėtoti mokslą ir technologijas“, - sakė <i>Intel</i> viceprezidentas ir Skaitmeninio verslo grupės vadovas Patrikas Gelsingeris (Patrick Gelsinger).</p>
<p>Anksčiau darbiniu vardu <i>Nehalem-EP</i> vadinti <i>Xeon 5500</i> šeimos procesoriai suderinami su sistemos pritaikomumą ir pajėgumą išplečiančiomis technologijomis <i>Intel TurboBoost</i>, <i>Hyper-Threading</i>, <i>Power Gates</i>. Patobulinta ir virtualizacijos technologija, kuri leis dar labiau optimizuoti informacinių technologijų ūkį.</p>
<div class="imgright"><img src="http://akuba.technews.lt/Xeon5500_procesorius.jpg" border="1" /></div>
<p>Budėjimo režime <i>Xeon 5500</i>  naudoja tik 10W energijos – tai 50 procentų mažiau, nei naudojo ankstesnė šių procesorių karta. Nauji integruoti energijos valdikliai, grįsti <i>Intel</i> sukurta <i>high-k metal gate</i> technologija leidžia sparčiai išjungti nereikalingus lusto branduolius.</p>
<p>Naujieji <i>Xeon 5500</i> praplečia pažangaus energijos suvartojimo valdymo ribas siūlydami net 15 automatizuotų darbo režimo. Taigi, galima priderinti procesorių darbą prie realaus jiems tenkančio krūvio ir tokiu būdu sumažinti bendrąjį procesorių suvartojimą.</p>
<p>Daugiau nei 30 skaičiavimo pasaulio rekordų jau pagerinę <i>Xeon 5500</i> procesoriai siūlo daugiau nei dvigubą spartos prieaugį lyginant su ankstesnės kartos <i>Xeon 5400</i> lustais.</p>
<p><img src="http://akuba.technews.lt/Xeon_Waterside_Shot.jpg" /></p>
<p>Procesorių taktinis dažnis naudojant <i>DDR3</i> tipo operatyviąją atmintį (dirbančią iki 1333 MHz dažniu) gali siekti 2,93 GHz. Energijos suvartojimas svyruoja 60-95W intervale. Tam tikromis aplinkybėmis pasitelkus <i>Intel TurboBoost</i> technologiją gali būti pasiekiamas iki 3,33 GHz taktinis dažnis. Tokiu atveju energijos suvartojimas didėja iki 130W. Kiekvienas <i>Xeon 5500</i> procesorius turi iki 8 MB trečiojo lygmens spartinančios atminties.</p>
<p>Jau nuo šiandien <i>Xeon 5500</i>  naudojančias tarnybines stotis siūlys daugiau nei 70 viso pasaulio gamintojų, tarp kurių – <i>Cisco, Dell, Fujitsu-Siemens, HP, IBM, Sun Microsystems</i>. Tikimasi, kad pasaulinėje rinkoje bus pasiūlyta per 230 skirtingų sistemų su naujuoju lustu.<br /></p>
