---
layout: post
status: publish
published: true
title: Xbox 360 po ilgo laikotarpio įveikė Nintendo Wii
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4665
wordpress_url: http://localhost/site/new/xbox_360_po_ilgo_laikotarpio_iveike_nintendo_wii/
date: '2010-03-15 18:24:34 +0200'
date_gmt: '2010-03-15 18:24:34 +0200'
categories:
- Naujienos
---
<div class="imgright"><img src="http://t1.gstatic.com/images?q=tbn:KCPpOjcQaxScHM:http://news.cnet.com/i/ne/p/2005/Xbox360full_500x526.jpg"  /></div>
<p>NPD rinkos tyrimų grupė tradiciškai pateikė JAV rinkos žaidimų kompiuterių pardavimo skaičius ir šie iš tiesų nustebino – pasak jų, Xbox 360 tapo labiausiai perkamu žaidimų kompiuteriu vasario mėnesį. Antroje vietoje liko Nintendo Wii, trečioje – Sony PlayStation 3 įrenginys.</p>
<p>Kalbant skaičiais, tai reiškia 422 tūkstančius parduotų Microsoft Xbox 360 vienetų, o tai buvo kiek daugiau nei Nintendo Wii pasiekti 398 tūkstančiai. PlayStation 3 atsiliko visai nedaug – šio žaidimų kompiuterio buvo parduota 360 tūkstančiai vienetų. Tiesa, ne tai svarbiausia. Tai yra ypač geros žinios korporacijai Microsoft, kurią jau kuris laikas gąsdino rinkos analitikai teigdami, kad PlayStation 3 įgavo pagreitį ir netrukus visose rinkose pradės dominuoti ir artėti prie konkurentų.</p>
<p>Raundą vienoje iš didžiausių pasaulio rinkų praėjusį mėnesį laimėjo Xbox 360, tačiau nėra tiksliai aišku, kas lėmė tai, jog pastarasis žaidimų kompiuteris įveikė konkurentus. Galime tik spėti, jog tam įtakos turėjo nauja programinė įranga, servisai ir žaidimai bei mažmenininkų siūlytos nuolaidos įsigyjant būtent šį žaidimų kompiuterį. Tai taip pat primoji savotiška mini pergalė šiame kare šiais metais ir vos antras kartas apskritai, kai už Atlanto Xbox 360 įveikė taip visų dievinamą Nintendo Wii.</p>
<p>Kalbant apie bendrus skaičius, iki 2010 metų pradžios Nintendo Wii žaidimų kompiuterių buvo parduota apie 67 milijonai vienetų, antroje vietoje žengia Microsoft Xbox 360 su 39 milijonais vienetų, o Sony PlayStation 3 trečioje su 33 milijonais vienetų. Nepaisant to, kad analitikai jau kiek ankščiau prognozavo ir net matė PS3 pakilimą ir akivaizdų artėjantį dominavimą, Sony reikės parduoti be proto daug žaidimų kompiuterių, kad pavytų ne tik Wii, bet ir Xbox 360.<br /></p>
