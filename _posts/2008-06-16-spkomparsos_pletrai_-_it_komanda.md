---
layout: post
status: publish
published: true
title: "(SP)Komparsos plėtrai – IT komanda"
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 1962
wordpress_url: http://localhost/site/new/spkomparsos_pletrai_-_it_komanda/
date: '2008-06-16 10:29:46 +0300'
date_gmt: '2008-06-16 10:29:46 +0300'
categories:
- Naujienos
---
<p>UAB „Komparsa“, stiprindama ir plėsdama paslaugas verslo sektoriui, įveda IT ūkio priežiūros paslaugų paketą „IT komanda“ ir planuoja, kad ši strategija užtikrins 50 proc. paslaugų pardavimų augimą.<br />
<br><br />
<br> „Vykdydami projektus ir atlikdami kasdienes užduotis pastebėjome, kad klientai vertina paslaugas, teikiamas „vieno langelio“ principu. Paslaugos „IT komanda“ esmė – klientą aptarnauja kelių žmonių komanda, bet visuomet skiriame vieną darbuotoją, kuris yra pirmasis ir pagrindinis kontaktinis asmuo klientui. Toks specialistas uždavinių įgyvendinimui pasitelkia visos komandos kompetenciją ir koordinuoja paslaugos teikimą. Klientas visada žino į ką kreiptis ir kas atsakingas už galutinį rezultatą“ – teigia „Komparsos“ direktorius Ramūnas Petrošius. Šios bendrovės užsakymu rinkos analizės ir tyrimų grupės UAB „RAIT“ balandžio mėnesį atliktos apklausos duomenimis, absoliuti dauguma apklaustų verslo įmonių, besinaudojančių specializuotų kompanijų teikiamomis IT ūkio priežiūros paslaugomis kaip patį svarbiausią privalumą pabrėžia būtent jiems priskirto specialisto naudą.<br />
<br><br />
<br>Daugiau kaip 80 proc. įmonių, kurios naudojasi specializuotų kompanijų IT priežiūros paslaugomis, kaip didžiausią specialisto priskyrimo naudą įvardijo tai, kad jis geriausiai išmano konkrečios įmonės veiklos specifiką. Apklaustos įmonės kaip privalumus dar pabrėžė, kad specialisto priskyrimas padeda taupyti laiką, nes tam, kad būtų iškviestas specialistas, tereikia vieno pranešimo, be to specialistas lengvai pasiekiamas tiesiogiai. Apklaustieji taip pat paminėjo, kad, priskyrus konkretų specialistą, tampa lengvesnė atlikto darbo kokybės kontrolė, aiškesnė atsakomybė.<br />
<br><br />
<br>UAB „Nabukas“ generalinio direktoriaus Tomo Povilaikos, jau 1,5 metų bendradarbiaujančio su IT priežiūros paslaugas teikiančia bendrove, teigimu, sudaryti sutartį su tokia kompanija ekonomiškai naudinga. „Prieš sudarydami sutartį skaičiavome, svarstėme, ar nepigiau būtų turėti savo IT specialistą. Susumavus atlyginimą, atostogas, automobilį, kuris būtinas operatyviam specialisto darbui, išlaidas mobiliajam telefonui, paaiškėjo, kad finansiškai labiau apsimoka bendradarbiauti su IT priežiūros kompanija. Be to, dirbant su tokias paslaugas teikiančia bendrove, visada galima tikėtis geriausiai problemą išmanančio žmogaus“, - sako T. Povilaika.<br />
<br><br />
<br>UAB „Komparsa“ direktoriaus teigimu, kuriant paslaugų paketą „IT komanda“, priskirtų specialistų atrinkimas ir paruošimas tapo prioritetiniu uždaviniu. Teikiant IT ūkio priežiūros paslaugas, svarbus ne tik profesinis pasiruošimas, kompetencija, bet ir asmeninės savybės, tokios kaip diskretiškumas bei lojalumas paslaugas užsakiusiai įmonei. Priskyrus specialistą konkrečiai įmonei, atsiranda galimybė užmegzti artimesnį ryšį su klientu, įsigilinti į įmonės veiklos specifiką, jos poreikius, todėl specialistas gali pasiūlyti optimalius sprendimų variantus.<br />
<br><br />
<br><br />
<br><br />
<br></p>
