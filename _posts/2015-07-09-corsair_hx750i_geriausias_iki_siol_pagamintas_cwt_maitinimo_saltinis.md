---
layout: post
status: publish
published: true
title: "„Corsair HX750i“: geriausias iki šiol sukurtas CWT maitinimo šaltinis?"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8770
wordpress_url: http://localhost/site/new/corsair_hx750i_geriausias_iki_siol_pagamintas_cwt_maitinimo_saltinis/
date: '2015-07-09 13:07:02 +0300'
date_gmt: '2015-07-09 10:07:02 +0300'
categories:
- Maitinimo šaltiniai
- Apžvalgos
---
<p style="text-align: justify;">HX serija kurį laiką buvo pasirinkimas Nr.1 renkantis patį pažangiausią maitinimo šaltinį iš „Corsair“ asortimento. Bet tai buvo seniai. HX prarado poziciją AX, o šie AXi. Pastaroji serija šiuo metu yra pačioje viršūnėje ir joje neabejotinai išliks ir po HXi serijos, kurią sudaro 750, 850, 1000 ir 1200 W agregatai, pristatymo. Tačiau kartu su ja „Corsair“ pasiryžusi paversti 80+ Platinum sertifikatą turinčius maitinimo blokus dar patrauklesniais pirkėjui, nepamirštant tokių akcentų, kaip tyla ir skaitmeninė „Corsair Link“ sąsaja, leidžianti realiu metu stebėti ir keisti maitinimo šaltinio parametrus.</p>
<p style="text-align: justify;"><img class="aligncenter" style="width: 520px; height: 358px;" src="http://technews.lt/userfiles/HX750ilogo.png" alt="" /></p>
<p>&nbsp;</p>
<p><strong>Pakuotė ir komplektacija </strong></p>
<p style="text-align: justify;">HX750i rodomas iškart visu savo gražumu, antrame plane paliekant lipdukus, informuojančius apie maitinimo šaltinio efektyvumą, garantinį laikotarpį, itin tylų veikimą ir papildomą funkcionalumą dėka „Corsair Link“.</p>
<p style="text-align: center;"><a href="http://technews.lt/userfiles/SAM_4460.jpg"><img style="width: 232px; height: 155px;" src="http://technews.lt/userfiles/SAM_4460.jpg" alt="" /></a><a href="http://technews.lt/userfiles/SAM_4463.jpg"><img style="width: 232px; height: 155px;" src="http://technews.lt/userfiles/SAM_4463.jpg" alt="" /></a></p>
<p style="text-align: justify;">Kitoje dėžės pusėje vieta atitenka diagramoms, rodančioms efektyvumo priklausomybę nuo tinklo tipo ir maitinimo šaltinio pakrovos. „Corsair“ prisižada, kad įprastinėmis sąlygomis HX750i sugebės pasyviu režimu atiduoti 300 W galią. Pridedama ir išsami prijungiamų kabelių analizė.</p>
<p style="text-align: center;"><a href="http://technews.lt/userfiles/SAM_4461.jpg"><img style="width: 468px; height: 312px;" src="http://technews.lt/userfiles/SAM_4461.jpg" alt="" /></a></p>
<p style="text-align: center;"><a href="http://technews.lt/userfiles/SAM_4462.jpg"><img style="width: 232px; height: 155px;" src="http://technews.lt/userfiles/SAM_4462.jpg" alt="" /></a><a href="http://technews.lt/userfiles/SAM_4465.jpg"><img style="width: 232px; height: 155px;" src="http://technews.lt/userfiles/SAM_4465.jpg" alt="" /></a></p>
<p style="text-align: justify;">Kaip visada „Corsair“ puikiai pasirūpina savo produkcijos apsauga nuo išorinių veiksnių. Į komplektaciją įtraukiamas visai HXi serijai bendras vartotojo gidas, brošiūra su garantinėmis sąlygomis, tvirtinimo varžteliai, firminis lipdukas bei ne vienas ir ne du „zip-ties“ surišėjai.</p>
<p style="text-align: center;"><a href="http://technews.lt/userfiles/SAM_4466.jpg"><img style="width: 468px; height: 312px;" src="http://technews.lt/userfiles/SAM_4466.jpg" alt="" /></a></p>
<p>&nbsp;</p>
<p><strong>Specifikacijos</strong></p>
<p style="text-align: justify;">Ant popieriaus HX750i atrodo taip, kaip ir turėtų atrodyti 80+ Platinum klasės įrenginys. Maitinimo šaltinis ne tik gali tiekti nepertraukiamą 750 W galią aplinkos temperatūrai siekiant 50 °C, bet ir absoliučiai patenkins visų vartotojų poreikius kalbant apie integruotas apsaugas. HX750i sąskaitoje ir OTP (kuri, mūsų nuomone, būtina pusiau pasyvų aušinimo režimą turinčiam maitinimo šaltiniui), ir OPP apsaugos, neįskaitant įprastinių OVP, UVP, OCP bei SCP.</p>
<p style="text-align: center;"><img style="width: 511px; height: 170px;" src="http://technews.lt/userfiles/HX750ispecs.png" alt="" /></p>
<p style="text-align: justify;">HX750i +12V linijoje nešasi 62,5 A arba visus 750 W. Mažųjų linijų kombinuota galia siekia 150 W (+5 V – 25 A / +3.3 V – 25 A). Kaip 750 W galios įrenginiui, tai yra tikrai daug.</p>
<p style="text-align: justify;">Manome, kad „Corsair“ ant plokščio tipo kabelių integravo 750 W galią atitinkantį jungčių skaičių, įskaitant šešias PCI-E 6+2-pin, dvylika SATA ir aštuonias molex. Iš kitos pusės tas skaičius gal net per didelis. Kalbame apie dvi FDD jungtis, kurių 99,9 procento vartotojų tikrai nepanaudos. Gamintojas pasirūpino ilgais pagrindiniais kabeliais ir nutarė pateikti skirtingo ilgio SATA kabelius. Visada malonu turėti iš ko rinktis. Vienintelis kliūnantis dalykas – mažas 100 mm atstumas tarp periferijai skirtų jungčių.</p>
<p style="text-align: center;"><img style="width: 509px; height: 183px;" src="http://technews.lt/userfiles/HX750icables.png" alt="" /></p>
<p style="text-align: center;"><a href="http://technews.lt/userfiles/SAM_4475.jpg"><img style="width: 232px; height: 155px;" src="http://technews.lt/userfiles/SAM_4475.jpg" alt="" /></a><a href="http://technews.lt/userfiles/SAM_4477.jpg"><img style="width: 232px; height: 155px;" src="http://technews.lt/userfiles/SAM_4477.jpg" alt="" /></a></p>
<p style="text-align: justify;">
<p style="text-align: justify;"><strong>Išorinis dizainas </strong></p>
<p style="text-align: justify;">HX750i korpuso gylis nėra iš trumpiausių ir siekia 182 mm. Maitinimo šaltinio danga atspari pirštų atspaudams. „Corsair“ klijuoja elektrinių specifikacijų lipduką ant korpuso dugno. Pilkos spalvos ventiliatorių dengiančių grotelių dizainas labai panašus į panaudotą RM serijos maitinimo šaltiniuose.</p>
<p style="text-align: center;"><a href="http://technews.lt/userfiles/SAM_4468.jpg"><img style="width: 232px; height: 155px;" src="http://technews.lt/userfiles/SAM_4468.jpg" alt="" /></a><a href="http://technews.lt/userfiles/SAM_4473.jpg"><img style="width: 232px; height: 155px;" src="http://technews.lt/userfiles/SAM_4473.jpg" alt="" /></a></p>
<p style="text-align: justify;">Ant šoninių paviršių išėsdintas „Corsair“ pavadinimas ir tikslus maitinimo šaltinio modelis.</p>
<p style="text-align: center;"><a href="http://technews.lt/userfiles/SAM_4469.jpg"><img style="width: 232px; height: 155px;" src="http://technews.lt/userfiles/SAM_4469.jpg" alt="" /></a><a href="http://technews.lt/userfiles/SAM_4470.jpg"><img style="width: 232px; height: 155px;" src="http://technews.lt/userfiles/SAM_4470.jpg" alt="" /></a></p>
<p style="text-align: justify;">Dalį korio formos grotelių dengiančiu Informaciniu lipduku vartotojas įspėjamas, kad ventiliatorius nesisuks maitinimo šaltiniui dirbant mažomis apkrovomis. HX750i pasižymi visiškai moduliariu dizainu, vienu metu leisdamas prijungti visus į komplektacją pridedamus pagrindinius ir periferijai skirtus kabelius. Dėja, bet jų identifikaciniai užrašai pasirodė ne visiškai aiškūs, todėl teks stebėti, kad 6-pin periferijai skirtas kabelis neatsidurtų 8-pin lizde. Šone išdėstyti „Corsair Link“ ir „Corsair Commander Mini“ funkcionavimui skirti lizdai bei diagnostikos mygtukas, kurį paspaudus maitinimo šaltinis patikrins ne tik save patį, bet ir ventiliatorių.</p>
<p style="text-align: center;"><a href="http://technews.lt/userfiles/SAM_4471.jpg"><img style="width: 232px; height: 155px;" src="http://technews.lt/userfiles/SAM_4471.jpg" alt="" /></a><a href="http://technews.lt/userfiles/SAM_4472.jpg"><img style="width: 232px; height: 155px;" src="http://technews.lt/userfiles/SAM_4472.jpg" alt="" /></a></p>
<p>&nbsp;</p>
<p><strong>Po gaubtu</strong></p>
<p style="text-align: justify;">HX750i būdinga pusinio tilto su LLC rezonansiniu konverteriu topologija, savaip modifikuota CWT (Chanell Well Technology) gamykloje. Nereikėtų galvoti, kad HX750i yra pilnai skaitmeniniu būdu valdomas maitinimo šaltinis. MCU procesorius vis dar teturi tik AXi šeimos maitinimo šaltiniai, kuriuos gamina vienintelis OEM'as „Flextronics“.</p>
<p style="text-align: center;"><a href="http://technews.lt/userfiles/SAM_4479.jpg"><img style="width: 468px; height: 312px;" src="http://technews.lt/userfiles/SAM_4479.jpg" alt="" /></a></p>
<p style="text-align: justify;">Laikiname filtravime dalyvauja keturi Y ir du X kondensatoriai, taip pat dvi CM ritės ir metalo oksido varistorius. Ant PCB aptikome ir elektromagnetinę rėlę, kuri paprastai labiau būdinga „Seasonic“ platformoms. Viengubas diodų tiltelis aušinamas atskiru radiatoriumi.</p>
<p style="text-align: center;"><a href="http://technews.lt/userfiles/SAM_4481.jpg"><img style="width: 232px; height: 155px;" src="http://technews.lt/userfiles/SAM_4481.jpg" alt="" /></a><a href="http://technews.lt/userfiles/SAM_4482.jpg"><img style="width: 232px; height: 155px;" src="http://technews.lt/userfiles/SAM_4482.jpg" alt="" /></a></p>
<p style="text-align: justify;">APFC zonoje išdėstyti du paraleliai sujungti KMR serijos „Nippon Chemi-Con“ elektrolitiniai kondensatoriai (390 µF + 390 µF, 400V, 105 °C). Šalia, ant vertikalios papildomos montažinės plokštės, patalpinti APFC ir PFC valdikliai.</p>
<p style="text-align: center;"><a href="http://technews.lt/userfiles/SAM_4483.jpg"><img style="width: 232px; height: 155px;" src="http://technews.lt/userfiles/SAM_4483.jpg" alt="" /></a><a href="http://technews.lt/userfiles/SAM_4486.jpg"><img style="width: 232px; height: 155px;" src="http://technews.lt/userfiles/SAM_4486.jpg" alt="" /></a></p>
<p style="text-align: justify;">Antrinė zona neturi nė vieno radiatoriaus. +12 V liniją sugeneruoja ant dviejų vertikalių PCB patalpinti MOSFET tipo tranzistoriai. Tarp dviejų PCB įsprausti keturi KZH serijos elektrolitiniai (105 °C)  „Nippon Chemi-Con“ kondensatoriai. +3.3 ir +5 V linijas generuoja DC-DC konverteriai, kurie sutalpinti ant atskiros PCB, esančios šalia PSU krašto.</p>
<p style="text-align: center;"><a href="http://technews.lt/userfiles/SAM_4485.jpg"><img style="width: 232px; height: 155px;" src="http://technews.lt/userfiles/SAM_4485.jpg" alt="" /></a><a href="http://technews.lt/userfiles/SAM_4491.jpg"><img style="width: 232px; height: 155px;" src="http://technews.lt/userfiles/SAM_4491.jpg" alt="" /></a></p>
<p style="text-align: justify;">Už apsaugas atsakinga pagrindinė „Weltrend WT7502“ IC. Virš jos, ant dar vienos pridėtinės PCB, iškeltas PIC32MX procesorius, kuris leidžia sėkmingai funkcionuoti „Corsair Link“ sąsajai. Priminsime, kad ši programinė įranga/sąsaja leidžia sužinoti realų efektyvumą, stebėti ir rankiniu būdu koreguoti ventiliatoriaus sūkius, taip pat +12 V liniją išskaidyti į keletą atskirų bei keisti OCP apsaugos suveikimo vertę pagal amperus.</p>
<p style="text-align: center;"><a href="http://technews.lt/userfiles/SAM_4488.jpg"><img style="width: 232px; height: 155px;" src="http://technews.lt/userfiles/SAM_4488.jpg" alt="" /></a><a href="http://technews.lt/userfiles/SAM_4487.jpg"><img style="width: 232px; height: 155px;" src="http://technews.lt/userfiles/SAM_4487.jpg" alt="" /></a></p>
<p style="text-align: justify;">Pasirinktas 135 mm skersmens ventiliatorius (12 V, 0.22 A) pažymėtas NR135P raidžių ir skaičių deriniu. Jis naudoja FDB (Fluid Dynamic Bearing) guolius, kurie pasižymi mažiausiu įmanomu mechaniniu triukšmu.</p>
<p style="text-align: center;"><a href="http://technews.lt/userfiles/SAM_4492.jpg"><img style="width: 468px; height: 312px;" src="http://technews.lt/userfiles/SAM_4492.jpg" alt="" /></a></p>
<p>&nbsp;</p>
<p><strong>Testavimas </strong></p>
<p style="text-align: justify;">Maitinimo šaltinis testuotas įprastomis sąlygomis, ~40 laipsnių aplinkos temperatūroje, apkraunant jį 10, 20, 50, 75 ir 100 % numatytos jo galios. Testuojant matuotos linijų įtampos, triukšmo lygis (5 cm. atstumu nuo šaltinio), maitinimo šaltinio temperatūra, apskaičiuotas naudingumo koeficientas. Papildomai matuotos pulsacijos maitinimo šaltinio linijose.</p>
<p style="text-align: justify;">
<p><strong>Rezultatai</strong></p>
<p style="text-align: center;"><strong><img style="width: 520px; height: 336px;" src="http://technews.lt/userfiles/HX750iresults1.png" alt="" /></strong></p>
<p style="text-align: center;"><img style="width: 520px; height: 71px;" src="http://technews.lt/userfiles/HX750i+3_3ripple.png" alt="" /></p>
<p style="text-align: center;"><span style="font-size: 10px;">+3.3 V (100 % load)</span></p>
<p style="text-align: center;"><span style="font-size: 10px;"><img style="width: 520px; height: 73px;" src="http://technews.lt/userfiles/HX750i+5ripple.png" alt="" /></span></p>
<p style="text-align: center;"><span style="font-size: 10px;"><span style="font-size: 10px;">+5 V (100 % load)</span></span></p>
<p style="text-align: center;"><span style="font-size: 10px;"><span style="font-size: 10px;"><img style="width: 520px; height: 93px;" src="http://technews.lt/userfiles/HX750i+12ripple.png" alt="" /></span></span></p>
<p style="text-align: center;"><span style="font-size: 10px;"><span style="font-size: 10px;"><span style="font-size: 10px;">+12 V (100 % load) </span></span></span></p>
<p style="text-align: justify;">
<p style="text-align: justify;">84,6 procentai prie 9 % apkrovos neatrodo labai įspūdingai, prisiminus, pavyzdžiui „Seasonic SS-660XP3“, kuris imdamas iš tinklo vos 74 W sugebėjo pasiekti 88 % efektyvumą, nors turi tą patį 80+ Platinum sertifikatą. Kiti HX750i konkurentai ties grafa „minimalus efektyvumas“ atrodo geriau, nes iš tinklo ima šiek tiek daugiau vatų, todėl šių rezultatų nereikėtų itin sureikšminti. Visgi didinant apkrovą HX750i popieriai gerėja: 1,4 % viršyjami 80+ Platinum reikalavimai prie 20 %, pasiekiamas reikalaujamas 91 % prie 100 % apkrovos ir  pritrūkstama tik 0,2 %, kai apkrova lygi pusė PSU galios. Skaičiuojant vidutinį efktyvumą tiek „Corsair AX760“, tiek „Seasonic X-750“, kuris turi tik 80+ Gold sertifikatą, lieka gana toli priekyje, tačiau nereikia pamiršti, kad į skaičiavimus įtraukiami ir prie mažiausių apkrovų gauti rezultatai.</p>
<p style="text-align: justify;">Slopinant bangavimus mažosiose linijose kokurencija tarp visų trijų maitinimo šaltinių labai artima, bet HX750i su 14,1 mV sugeba nežymiai išeiti priekin. Išlaikyti 25 mV pagrindinėje +12 V linijoje sugeba tikrai ne kiekvienas, net ir aukštesnės klasės, produktas, bet tokio puikaus rezultato neužtenka nurungti kitų dviejų maitinimo šaltinių, kurie puikiai atliekamą HX750i darbą atlieka dar šauniau (šiek tiek).</p>
<p style="text-align: justify;">Mūsų nuostabai HX750i patenka į tą labai nedidelę grupelę, kurioje atsiduria tik tie maitinimo šaltiniai, kurie sugeba visų trijų linijų reguliaciją išlaikyti 1 % ribose. Reguliuojant +5 V liniją HX750i nusileidžia  konkurentams, tačiau bandant išlaikyti +12 V ir +3.3 V arčiau tobulybės iš esmės neturi lygių. Maksimalus, vos 0,92 % siekiantis, ir 0,6 % vidutinis nuokrypiai +12 V linijoje verti didžiausių pagyrimų.</p>
<p style="text-align: center;"><img style="width: 510px; height: 288px;" src="http://technews.lt/userfiles/HX750iresults.png" alt="" /></p>
<p style="text-align: justify;"><span style="font-size: 10px;">*Geriausias rezultatas pažymėtas oranžine spalva (perkrovos rezultatai neįtraukiami) </span></p>
<p style="text-align: justify;">HX750i ventiliatorius pajudėjo iš vietos tik pasiekus 75 % apkrovą. „Corsair“ tikrai nemelavo, kad HX750i yra pajėgus atiduoti 300 W dirbdamas pasyviu režimu. Maksimalios triukšmo emisijos pasiekė vos 50,8 dBA. HX750i neturi absoliučiai jokios konkurencijos.</p>
<p style="text-align: justify;">HX750i be jokių panikos ženklų sugebėjo atiduoti mūsų pareikalautus beveik 820 W. Bangavimai +12 V linijoje pakilo vos iki 26,6 mV, o +12 V reguliacija neiššoko iš 1 proc. ribų.</p>
<p>&nbsp;</p>
<p><strong>Išvados</strong></p>
<p style="text-align: justify;">Ne, tai ne „Be Quiet!“ maitinimo šaltinis. Tai, viso labo, „Corsair“ produktas (nenorime įžeisti). Virtualiai negirdimas veikimas iki pat 75 % apkrovos neabejotinai taps vizitine HX750i kortele, o geriausiai rinkoje vertinamas FDB ventiliatorius pridės papildomą dozę vertės, tačiau kam taip išlaidauti, kai ventiliatorius didesnę laiko dalį turbūt net nesisuks? Bet kokiu atveju visa tai patenka į visiškai nemeluojančią „Corsair“ marketingo politiką, nors, pasirodo, buvo galima sukurti ir daugiau propagandinių lipdukų, kaip „perfect regulation“ ar pan.</p>
<p style="text-align: justify;">Jei „ultra low noise“ užrašas nuteikė lūkesčiams apie mirtiną tylą, tai niekas nesitikėjo, kad HX750i sugebės prasibrauti į laimingųjų grupę, kuri priima tik įstengiančius visose trijose linijose išlaikyti vidutinę 1 % neviršijančią reguliaciją. Apžvelgę nemažą kiekį maitinimo šaltinių tiksliai nesuskaičiuosime kiek šiai dienai yra tų laimingųjų, tačiau jų nėra daug – ne daugiau penkių. 0,6 % +12 V linijoje ir beveik identiški nuokrypiai +5 V ir + 3.3 V linijose, atitinkamai 0,84 ir 0,85 %, atvėrė HX750i tiesų kelią į tą mažą grupelę. Atskiros grupės itin mažą bangavimą rodantiems maitinimo šaltiniams sukūrę nesamę ir HX750i greičiausiai nesitaikytų į šią grupę, bet užfiksuotiems rezultatams neturime jokių priekaištų. Naujasis HXi serijos produktas su nedidesniu nei 25 mV bangavimu išliko labai aukštame lygyje.</p>
<p style="text-align: justify;">Grįžtant prie pasyvaus režimo turime konstatuoti, kad „Corsair“ jau antrą kartą agresyviai nustato ventiliatoriaus įsijungimo ribą. Pirmasis kartas su RM serijos atstovu kėlė nuogąstavimų todėl, kad jame radome antrarūšių, abejotinos kokybės, elektrolitinių kondensatorių, kurie ilgo naudojimosi pasyviu režimu perspektyvoje gali neatlaikyti. HXi nerimo nekelia, nes visi elektrolitiniai kondensatoriai priklauso visų gerbiamai „Nippon Chemi-Con“. Polimerinių gamintojas nėra toks svarbus, bet ir čia turime geros reputacijos „Enesol“ kondensatorius iš Pietų Korėjos.</p>
<p style="text-align: justify;">Tokiems didiems konkurentams , kaip „Corsair AX760“ ir „Seasonic X-750“, iš esmės nusileidus tik efektyvumu (priežastis paaiškinta rezultatų pastraipoje), išlaikius 84 mėnesių garantiją, pridėjus „Corsair Link“ sąsają ir CWT su „Corsair“ sugebėjus pasiūlyti mažesnę kainą nei minėtų maitinimo šaltinių, HX750i atrodo išties gardžiu kąsneliu ieškantiems rimto 750 W galios produkto.</p>
<p style="text-align: justify;">
<p><em>Privalumai: </em></p>
<ol>
<li>Tiesiog puiki visų trijų linijų reguliacija, telpanti į 1 % ribas (skaičiuojant vidurkį);</li>
<li>Puikus bangavimų slopinimas visose trijose linijose;</li>
<li>Konkurencinga kaina;</li>
<li>Pilnas apsaugų paketas;</li>
<li>Visa galia prie 50 °C;</li>
<li>Ilgai trunkantis pusiau pasyvus aušinimo režimas;</li>
<li>Labai tylus net pilnai apkrautas;</li>
<li>Neturi kinietiškos kilmės elektrolitinių kondensatorių;</li>
<li>Kokybiškas, FDB guolius turintis, 135 mm ventiliatorius;</li>
<li>Pilnai modulinis;</li>
<li>„Stealth“ tipo ilgi kabeliai + skirtingo ilgio SATA kabeliai;</li>
<li>Septynių metų garantija;</li>
<li>Suderinamas su „Corsair Link“;</li>
<li>Atidavė 820 W, gali ir daugiau</li>
</ol>
<p><em>Vidutiniška:</em></p>
<ol>
<li>Per nago juodimą pilnai neišpildė 80+ Platinum reikalavimų;</li>
<li>Norėtųsi didesnio efektyvumo prie minimalių apkrovų;</li>
<li>Maži atstumai tarp periferijai skirtų kabelių jungčių</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/HX750iaward_vectorized.png" alt="" /><img style="width: 200px; height: 200px;" src="http://technews.lt/userfiles/HX750iaward2_vectorized.png" alt="" /></p>
