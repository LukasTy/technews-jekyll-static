---
layout: post
status: publish
published: true
title: Samsung vis tobulina sąvają Bada OS
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5903
wordpress_url: http://localhost/site/new/samsung_vis_tobulina_savaja_bada_os/
date: '2011-09-02 05:09:09 +0300'
date_gmt: '2011-09-02 05:09:09 +0300'
categories:
- Naujienos
---
<div class="imgright"><img src="http://www.part.lt/img/01994eaa02d754af3bd0416251ab86e049.jpg"  /></div>
<p>Samsung pristatė naują bada 2.0 SDK – programų, skirtų kompanijos mobiliesiems įrenginiams, kūrimo įrankį. Samsung tikisi, kad bada 2.0 visame pasaulyje paskatins išmaniųjų telefonų su bada operacine sistema populiarumą. </p>
<p>Pirmasis išmanusis telefonas su bada operacine sistema Samsung Wave buvo pristatytas 2010 m. birželio mėn. Operacinės sistemos bada plitimą taip pat paskatino Samsung Wave išmaniųjų telefonų sėkmė. Dėl prieinamos kainos ir funkcionalumo šios serijos telefonai itin populiarūs Europos ir pietryčių Azijos šalyse bei Kinijoje.</p>
<p>„Samsung bada operacinė sistema ir Wave linijos įrenginiai sėkmingai plinta visame pasaulyje. Rinkoje stiprinamos Samsung mobiliųjų technologijų ir prekės ženklo pozicijos, – kalbėjo JK Shinas, Samsung Mobiliųjų komunikacijų padalinio vadovas. – Sistemoje bada 2.0 įdiegėme mūsų svarbiausias mobiliąsias naujoves ir siekiame, kad ši operacinė sistema taptų  pirmaujančia rinkoje.”  </p>
<p>bada 2.0 versija, pristatyta pasauliniame mobiliųjų technologijų kongrese 2011 m. vasario mėn., turi daugybę naujų funkcijų. Kelios iš jų – Wi-Fi Direct, Near Field Communication ir balso atpažinimo technologijos. Tokios savybės suteikia galimybę vartotojams telefonu atlikti mobiliuosius mokėjimus, persiųsti duomenis nesijungiant bendrajame interneto tinkle ir kt. Interneto išmaniuosiuose telefonuose naudojimas populiarėja, todėl, bada 2.0 palaiko HTML5 ir Flash funkcijas. Įdiegus WAC 2.0 standartą, bada žymiai praplės savo kūrėjų ir naudotojų bendruomenę.  </p>
<p>„bada – reikšminga inovacija ir svarbus Samsung platformų įvairovės kūrimo strategijos komponentas. Esame pasiryžę investuoti į naujovės sėkmę. Plečiame programų kūrėjų ratą ir kuriame galingą ekosistemą, kuri bus naudinga ir kūrėjams, ir galutiniams vartotojams, – pabrėžė JK Shinas. </p>
<p>bada 2.0 SDK galima parsisiųsti iš bada kūrėjų tinklalapio developer.bada.com. Samsung tobulina Samsung Apps programėlių saugyklą ir gerina galimybes naudotis visomis paslaugomis 121 šalyje visame pasaulyje. Įdiegus 2.0 versiją, Samsung Apps pasiūlys daugiau diferencijuotų funkcijų – naujas pirkimo galimybes ir patobulintas rekomendacijų sistemas.<br /></p>
