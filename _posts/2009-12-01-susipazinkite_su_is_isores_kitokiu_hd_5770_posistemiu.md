---
layout: post
status: publish
published: true
title: Susipažinkite su iš išorės kitokiu HD 5770 posistemiu
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4325
wordpress_url: http://localhost/site/new/susipazinkite_su_is_isores_kitokiu_hd_5770_posistemiu/
date: '2009-12-01 18:01:13 +0200'
date_gmt: '2009-12-01 18:01:13 +0200'
categories:
- Naujienos
---
<p>AMD atrodo yra nusiteikusi grafinių vaizdo plokščių rinkoje daryti agresyvius sprendimus ir nepaisant to, kad vis dar nesulaukė konkurencijos ar negali patenkinti visos naujos kartos vaizdo plokščių paklausos, ji stengiasi sumažinti jų kainas.</p>
<p>Jei jums teko girdėti, MSI visai neseniai pristatė nestandartinę MSI Radeon HD 5770 vaizdo plokštę, kuri naudoja ne įprastą, bet tokį aušintuvą, kuris yra įsikūręs silpnesniame HD 5750 posistemyje. Pasak Fudzilla, tai nebuvo MSI sumanymas ir kiekvienas AMD partneris turės panašias vaizdo plokštes, o Sapphire savąją jau anonsavo.</p>
<p>AMD, matyt, po daugelio testų nustatė, kad HD 5750 aušintuvo visiškai pakanka HD 5770, o šis taip pat sumažina vaizdo plokštės kainą, nes kainuoja pigiau, nei originalusis aušintuvas. Taigi, tokios vaizdo plokštės nėra nestandartinės, nes šis dizainas atkeliavo kaip rekomenduojas iš AMD kompanijos, tačiau artimiausiu metu turėtų būti pristatytos tikrosios nestandartinės vaizdo plokštės, kaip kad HIS IceQ+.</p>
<p>Tiesa, nepaisant to, kad Sapphire HD5770 1GB GDDR5 PCIE New Edition vaizdo plokštė išlaikys tuos pačius dažnius, turės tas pačias HD5770 specifikacijas ir tokį patį „gaubtą“, kaip HD5750 atveju, pranešama, kad po juo esantis radiatorius yra šiek tiek pakeistas. Tai užtikriną tinkamą vaizdo plokštės aušinimą, bet vis tiek mažesnę kainą.</p>
<p><img src="http://www.part.lt/img/5c5f41e04a9fd8f0c3c9583ce45a0e00725.jpg" /></p>
