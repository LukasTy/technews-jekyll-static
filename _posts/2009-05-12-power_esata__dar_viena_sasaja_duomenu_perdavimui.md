---
layout: post
status: publish
published: true
title: Power eSATA – dar viena sąsaja duomenų perdavimui
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3506
wordpress_url: http://localhost/site/new/power_esata__dar_viena_sasaja_duomenu_perdavimui/
date: '2009-05-12 23:42:17 +0300'
date_gmt: '2009-05-12 23:42:17 +0300'
categories:
- Naujienos
---
<p>Šiandien mus pasiekė žinia apie naujo duomenų perdavimo sąsajos standarto atsiradimą – Power eSATA. Šią naujieną mums pranešė gerai kompiuterinės technikos sferoje žinoma Taivano bendrovė <i>MSI</i>.</p>
<p>Naujo standarto sukūrimas tikrai nėra bereikšmis. Dauguma išorinių atminties įrenginių, tokių kaip USB atmintinės ar 2,5“ diskiniai kaupikliai pastaruoju metu tampa vis našesni ir talpesni. USB 2.0 jungties tipo suteikiama sparta tiesiog nesugeba patenkinti nuolatos skubančių vartotojų duomenų pralaidos poreikių tad vis dažniau reiklesni žmonės renkasi eSATA sąsają kaip alternatyvą. Tačiau kad ir kaip bebūtų tai sukelia papildomų nepatogumų, kadangi jungiant įrenginius per šią sąsają yra būtinas papildomas maitinimas iš tos pačios USB jungties, o tam naudojamas papildomas kabelis. </p>
<p>Taigi, minėtoji <i>MSI</i> bendradarbiaudama su JAV kompanija <i>OCZ Technology</i> sujungė USB ir eSATA jungtis į vieną, universalesnio tipo jungtį, kuriai suteikė Power eSATA vardą. Prie pastarosios prijungtiems įrenginiams nereikės papildomo USB lizdo maitinimui, o ir greitis lyginant su USB išaugs net aštuonis kartus, kas teoriniu aspektu yra išties neblogas rodiklis. </p>
<p><img src=" http://ezx.technews.lt/images/Tables/power_esata_01.jpg" /></p>
<p>Kita vertus, turint omenyje, kad tai yra visiškai su USB ir eSATA jungtimis nesuderinamas standartas bei žinant, kad trečiosios USB kartos specifikacijos jau yra pristatytos (plačiau apie USB 3 pasiskaityti galite <a class="ns" href=" http://www.technews.lt/tekstas/USB_30_veiks_net_48_Gb_s_greiciu.html;;">čia</a>) kyla abejonių dėl jo išpopuliarėjimo tarp atminties įrenginių gamintojų, o kartu ir vartotojų. Šiuo metu vienintelis įrenginys, kurį galima prijungti prie <i>MSI</i> nešiojamuosiuose kompiuteriuose bei vieno modelio pagrindinėje plokštėje esančios <i>Power eSATA</i> jungties tėra vienintelis – tai <i>OCZ Throttle</i> atmintukas. Plačiau apie naują technologiją bei ją palaikančius prietaisus galite pasiskaityti apsilankę oficialiame pristatomajame <a class="ns" href=" http://www.msi.eu/poweresata/">puslapyje</a>.</p>
