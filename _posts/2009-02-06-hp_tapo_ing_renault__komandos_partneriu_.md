---
layout: post
status: publish
published: true
title: HP tapo ING Renault  komandos partneriu
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 287
wordpress_url: http://localhost/site/new/hp_tapo_ing_renault__komandos_partneriu_/
date: '2009-02-06 16:10:56 +0200'
date_gmt: '2009-02-06 16:10:56 +0200'
categories:
- Naujienos
---
<div class="imgright"><img src="http://www.part.lt/img/47bd3a947643d042542c799e04e4f058701.jpg" border="1" /></div>
<p>Pasaulinė IT sprendimų bendrovė <i>Hewlett-Packard (HP)</i> pasirašė dviejų metų bendradarbiavimo sutartį su <i>ING Renault</i> Formulės 1 (F1) komanda. Šis susitarimas paskelbtas per naujojo bolido <i>R29</i> pristatymą <i>Renault</i> būstinėje Paryžiuje.</p>
<p>Inovacijos ir pažangios technologijos yra bendri abiejų kompanijų skiriamieji bruožai, leidžiantys siekti pergalių tiek F1 trasose, tiek technologijų pasaulyje. Tiekdama patikimus ir novatoriškus produktus bei sprendimus, <i>HP</i> padės <i>ING Renault</i> komandai toliau siekti pergalių F1 čempionate.</p>
<p>Jungtinėje Karalystėje įsikūrusį bandymų centrą <i>HP</i> aprūpino <i>ProLiant BL456c</i> serveriais, kurie užtikrins efektyvius <i>Renault</i> bolidų testus ir jų priežiūrą. </p>
<p>Duomenų analizės centruose įrengtos stacionariosios <i>HP xw6600</i>  ir mobiliosios <i>HP 8530w</i> darbo stotys, leisiančios atkurti ir analizuoti duomenis, surinktus automobiliams lenktyniaujant trasose.<br />
<br />„Šis bendradarbiavimas dar kartą patvirtina, jog <i>HP</i> yra technologijų ir inovacijų lyderė, tiekianti aukščiausios kokybės produktus bei paslaugas,“ sakė Erikas Keidorius (Eric Cador), <i>HP</i> asmeninių įrenginių grupės (PSG) vice prezidentas Europos ir Vidurio Rytų regionui. „Mūsų patikimi ir pažangūs sprendimai leis <i>ING Renault</i> komandai toliau gerinti savo rezultatus F1 trasose.“</p>
<p>„Visiems puikiai žinoma, kokios svarbios informacinės technologijos F1, todėl mes pasitikime tik geriausiomis kompanijomis pasaulyje,“ teigė Flavijas Briatorė (Flavio Briatore), F1 komandos <i>ING Renault</i> vykdomasis direktorius. </p>
<p>Pasak Guilėmo Džeikuamino (Guillaume Jacquemin), <i>ING Renaultp</i> komandos IT padalinio vadovo, patikimos ir tikslios IT sistemos yra pačios svarbiausios, kai reikia čempionato metu suderinti automobilio dizainą, konstrukciją bei jo technines savybes. </p>
<p>„Pasirašyta sutartis su <i>HP</i> yra svarbus žingsnis, siekiant išlaikyti aukščiausią konkurencingumo lygį,“- pridūrė jis.</p>
