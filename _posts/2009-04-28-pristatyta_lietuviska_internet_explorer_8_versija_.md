---
layout: post
status: publish
published: true
title: "(SP) Pristatyta lietuviška Internet Explorer 8 versija"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3454
wordpress_url: http://localhost/site/new/pristatyta_lietuviska_internet_explorer_8_versija_/
date: '2009-04-28 13:37:27 +0300'
date_gmt: '2009-04-28 13:37:27 +0300'
categories:
- Naujienos
---
<div class="imgright"><img src="http://tbn3.google.com/images?q=tbn:9CBXyCRiDDSKvM:http://blogs.itworldcanada.com/idol/files/2009/03/ie8-screenshot.jpg" border="1" /></div>
<p>Bendrovė <i>Microsoft</i> pristatė lietuvišką interneto naršyklės <i>Internet Explorer 8</i> versiją. Visa programos vartotojo sąsaja išversta į lietuvių kalbą, be to, naujoji naršyklės versija pasižymi didesne darbo sparta, pagerinta asmeninės informacijos apsauga. </p>
<p>Naujas <i>Internet Explorer 8</i> savybes – naršymo spartintuvus (angl. accelerators) ir skiltis (angl. web slices) – savo lankytojų patogumui jau pritaikė ir populiarūs lietuviški tinklalapiai.</p>
<p><i>Internet Explorer 8</i> vartotojai gali įsidiegti naršymo spartintuvus, suderinamus su informacinių paslaugų svetaine 118.lt ir tinklalapiu klase.lt. Pasinaudoję skiltimis jie taip pat gali patogiai sekti fotografijos entuziastų tinklalapio www.fotokudra.lt atnaujinimus. <i>Internet Explorer 8</i>  priedai įdiegiami bandant pirmąsyk jais pasinaudoti suderinamame tinklalapyje.</p>
<p>„Ieškantiems verslo informacijos ar kontaktų internete naujos naršyklės įrankis „118“  leidžia bet kuriame internetiniame puslapyje labai greitai gauti informacijos apie  įmonę ar jos veiklą. Pažymėjus įmonės pavadinimą arba veiklos rūšį, užtenka pasirinkti 118.lt spartinimo funkciją ir paieška paslaugos 118 sukauptoje duomenų bazėje atliekama akimirksniu, o  rezultatai pateikiami neperkraunant puslapio“, – naršymo spartintuvo veikimą aiškina Aidas Simokaitis, UAB „Lintel“ paslaugų plėtros departamento vadovas.</p>
<p>Kita <i>Internet Explorer 8</i> naujovė, skiltys, leidžia pažymėti norimą suderinamo tinklalapio dalį ir sekti jos atnaujinimus neužsukant į pačią interneto svetainę. Tokiu būdu sutaupoma laiko, kuris būtų gaištamas tikrinant, ar neatnaujinta dominanti tinklalapio dalis. Fotografijos mėgėjų svetainė www.fotokudra.lt savo lankytojams jau siūlo pasitelkus skiltis patogiai sekti geriausios dienos nuotraukos skyrelio atnaujinimus.</p>
<p>„Naujų <i>Internet Explorer 8</i> savybių panaudojimas leis lietuviškoms interneto svetainėms geriau prisitaikyti prie vartotojų poreikių, o naršyklės naudotojams pagelbės lengviau ir greičiau rasti ieškomą informaciją. Suderinamumo su naujomis <i>Internet Explorer 8</i> funkcijomis diegimui reikia labai mažai laiko ir išlaidų, taigi ateityje naršymo spartintuvus ir skiltis naudojančių tinklalapių skaičius turėtų augti“, - prognozuoja bendrovės <i>Microsoft Lietuva</i> verslo plėtros ir rinkodaros vadovas Martynas Bieliūnas.</p>
<p>„Socialinių tinklų tipo portalai yra skirti aktyviam naršymui, tad kiekvieno puslapio užsikrovimo greitis yra itin svarbus faktorius, sukuriantis patogias sąlygas naudotis socialiniu tinklu. Abi naršyklės naujovės – spartinimo ir skilčių funkcijos – yra ne tik lengvai pritaikomos klase.lt turinio atžvilgiu, bet ir plačiai naudojamos“, – teigė tinklalapio klase.lt kūrėjas Tomas Kazlauskas.</p>
<p>Anot jo, klase.lt vartotojų paieškos spartinimo funkcija suteikia galimybę iš bet kurio tinklapio atlikti paiešką tarp kelių šimtų tūkstančių klase.lt vartotojų, o artimiausiu metu įdiegta skilčių funkcija klase.lt vartotojams padės sekti jiems aktualią svetainės informaciją ir atnaujinimus.</p>
<p>Lietuvišką interneto naršyklės <i>Internet Explorer 8</i> versiją galima parsisiųsti apsilankius <a class="ns" href="http://www.microsoft.com/lietuva/windows/internet-explorer/">lietuviškame Microsoft</a> tinklalapyje. Su lietuviškais tinklalapiais suderinami naršyklės priedai veikia ir angliškoje, ir lietuviškoje <i>Internet Explorer 8</i> versijose.</p>
