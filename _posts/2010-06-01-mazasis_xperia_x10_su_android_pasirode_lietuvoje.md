---
layout: post
status: publish
published: true
title: Mažasis Xperia X10 su Android pasirodė Lietuvoje
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4845
wordpress_url: http://localhost/site/new/mazasis_xperia_x10_su_android_pasirode_lietuvoje/
date: '2010-06-01 19:47:33 +0300'
date_gmt: '2010-06-01 19:47:33 +0300'
categories:
- Naujienos
---
<div class="imgright"><img src="http://www.part.lt/img/15a050212f96ed548e8a0d9a02ae3044182.jpg"  /></div>
<p>Prieš keletą dienų Lietuvoje prekyboje pasirodęs Sony Ericsson Xperia X10 Mini telefonas yra vos banko kortelės dydžio. Tai mažiausias telefonas su Android operacine sistema. Kiek vėliau vasarą bus pradėti pardavinėti ir Xperia X10 Mini Pro telefonai su išstumiama QWERTY klaviatūra.</p>
<p>Naujieji telefonai yra kompaktiškos Xperia X10 telefono versijos, tačiau mažas dydis nereiškia riboto funkcionalumo. Jutikliniais ekranais valdomi Xperia X10 Mini ir Xperia X10 Mini Pro naudoja Android operacinę sistemą ir turi galingą, suasmeninamą Sony Ericsson UX vartotojo sąsają, pritaikytą mažiems telefonams.</p>
<p>Pagrindinio ekrano kampuose yra 4 piktogramos, kurias galima pritaikyti savo poreikiams ir priskirti norimas programas ar komandas. Naudojant integruotą Sony Ericsson Timescape programą visos komunikacijos – praleisti skambučiai, gautos žinutės, draugų Facebook būsenos atnaujinimai, Twitter pranešimai matomi vienoje vietoje, tad nebereikia atversti daugybės skirtingų programų.</p>
<p>Greta jau įdiegtų Sony Ericsson ir Google programų, telefoną galima praturtinti daugybe programų iš Android Market ir taip susikurti sau patogiausią telefono versiją. Xperia X10 Mini ir Xperia X10 Mini Pro yra integruoti 5 mln. taškų fotoaparatai su autofokusavimo funkcija, A-GPS, palaikoma didelės spartos trečiosios kartos mobiliojo interneto technologija HSPA, Wi-Fi belaidis ryšys.</p>
