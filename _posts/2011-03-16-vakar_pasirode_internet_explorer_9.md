---
layout: post
status: publish
published: true
title: Vakar pasirodė Internet Explorer 9
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5682
wordpress_url: http://localhost/site/new/vakar_pasirode_internet_explorer_9/
date: '2011-03-16 15:28:20 +0200'
date_gmt: '2011-03-16 15:28:20 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:BjDIi0EgEOOeeM:http://www.turners.co.nz/About/news/PublishingImages/General%2520Logos/internet-explorer-logo.jpg"  /></div>
<p>Programinės įrangos kūrėja bendrovė Microsoft vakar paskelbė apie naršyklės Internet Explorer 9 galutinės versijos pasirodymą. Naujoms Internet Explorer 9 funkcijoms savo tinklalapius jau pritaikė daugiau nei 250 populiariausių pasaulyje portalų.</p>
<p>„Naujos Internet Explorer 9 funkcijos tinklalapių kūrėjams suteiks idėjų kūrybai, o paprasti vartotojai galės saugiau naršyti gražesniame pasauliniame tinkle. Greičiau nei per metus Internet Explorer 9 dėka partnerių – techninės įrangos gamintojų ir interneto bendruomenės - iš ankstyvos peržiūrai skirtos versijos virto į pilnavertę naršyklę, kuri iš esmės pakeis naršymo internete sąvoką“, – teigė Windows produktų grupės vadovas Baltijos šalims Aleksandras Golod. </p>
<p>Pasak Microsoft atstovo, naujoji naršyklė pasižymi ypatinga sparta, efektyvesniu asmeninio kompiuterio resursų išnaudojimu, vartotojų naršymą pagreitinančiais įrankiais ir funkcijomis. Internet Explorer 9 veikia dar saugiau, kūrėjams suteikia galimybę kurti vaizdingesnius tinklalapius, o vartotojams patogiau išnaudoti naršyklę savo asmeninėms reikmėms. </p>
<p>Galime priminti, kad vartotojai jau galėjo susipažinti su Internet Explorer 9 naršykle, kai praėjusių metų rugsėjį pasirodė bandomoji – beta – naršyklės versija. Iki galutinės naršyklės versijos pasirodymo beta versija buvo parsisiųsta daugiau nei 40 mln. kartų ir tapo visų laikų populiariausia Microsoft naršyklės bandomąja versija. Jau dabar naršykle nuolat naudojasi daugiau nei 2 proc. Windows 7 vartotojų.<br /></p>
