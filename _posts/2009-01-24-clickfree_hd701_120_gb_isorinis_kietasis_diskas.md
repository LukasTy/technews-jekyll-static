---
layout: post
status: publish
published: true
title: Clickfree HD701 120 GB išorinis kietasis diskas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 150
wordpress_url: http://localhost/site/new/clickfree_hd701_120_gb_isorinis_kietasis_diskas/
date: '2009-01-24 01:17:13 +0200'
date_gmt: '2009-01-24 01:17:13 +0200'
categories:
- Duomenų kaupikliai
- Apžvalgos
---
<p>Išorinis kietasis diskas yra puikus pagalbininkas, jeigu tenka pernešti didesnius atminties kiekius, kurie netelpa į USB atmintines. Kadangi dabartinių kietųjų diskų talpa netgi dešimtis kartų viršija talpiausių USB atmintinių talpas, o kaina yra kur kas mažesnė, jie puikiai tinka nuolat atnaujinamoms duomenų kopijoms daryti. Būtent šiam tikslui ir yra skirtas kompanijos <i>Storage Appliance Corporation</i>, <i>ClickFree HD701</i> išorinis 120 GB 2,5" kietasis diskas.</p>
<p><b>Apie gamintoją</b><br />
<br /><b>Pakuotė ir jos turinys</b><br />
<br /><b>Diskas</b><br />
<br /><b>Funkcionalumas</b><br />
<br /><b>Sparta</b><br />
<br /><b>Išvados</b></p>
<p><b>Apie gamintoją</b></p>
<p><i>Storage Appliance Corporation</i> kompanija savo veiklą pradėjo 2005 metų pradžioje Kanadoje. Kaip teigiama jos tinklapyje, kompanija buvo įkurta, kadangi rinkoje buvo paprastų duomenų saugojimo priemonių, kuriomis galėtų pasinaudoti, net visiškai nepatyrę kompiuterių vartotojai. Pagrindinis gamintojo tikslas - teikti kuo vartotojams patogesnius sprendimus duomenų atsarginėms kopijoms daryti.</p>
<p><b>Pakuotė ir jos turinys</b></p>
<p>Gamitojas mums atsiuntė pavyzdį testams tiesiai iš Kanados mažmeniniam pardavimui skirtoje pakuotėje, kuri greičiausiai per ilgą kelionę šiek tiek „apsitrynė“. Įpakavimas pakankamai reprezentatyvus: pro permatomą plastiką matyti pats kietasis diskas, galinėje dalyje pateikiamos ir miniamlios gamino speficikacijos bei savybių aprašymai, pakuotės turinys.</p>
<p><a class="ns" href="http://svarke.technews.lt/clickfree/1.jpg"><br /><img src="http://svarke.technews.lt/clickfree/s/1.jpg" /><br /></a></p>
<p><a class="ns" href="http://svarke.technews.lt/clickfree/3.jpg">
<div class="imgright"><img src="http://svarke.technews.lt/clickfree/s/3.jpg" border="1" /></div>
<p></a><a class="ns" href="http://svarke.technews.lt/clickfree/2.jpg"><br /><img src="http://svarke.technews.lt/clickfree/s/2.jpg" /><br /></a></p>
<p>Atidarę pakuotę be paties kietojo disko randame ir vartotojo instrukciją bei USB kabelį. Pastarasis vienam gale turi miniUSB jungtį, kuria yra jungiamas prie kietojo disko, o kitoje - dvi standarines USB jungtis disko prijungimui prie kompiuterio. Dauguma atvejų disko prijungimui visiškai pakaks ir vienos USB jungties. Antroji yra skirta tik tuo atveju, jeigu viena kompiuterio USB jungtis negalėtų tiekti pakankamo kiekio srovės disko veikimui.</p>
<p><a class="ns" href="http://svarke.technews.lt/clickfree/8.jpg">
<div class="imgright"><img src="http://svarke.technews.lt/clickfree/s/8.jpg" border="1" /></div>
<p></a><a class="ns" href="http://svarke.technews.lt/clickfree/4.jpg"><br /><img src="http://svarke.technews.lt/clickfree/s/4.jpg" /><br /></a></p>
<p>Žvilgelkime į patį kietąjį diską.</p>
<p><b>Diskas</b></p>
<p>Kaip jau minėjau pradžioje, <i>HD701</i> yra 2,5" colio  kaupiklis, todėl jis yra pakankamai kompakiškas. Kadangi <i>Clickfree</i> disko matmenys siekia 11,5 x 1,7 x 7,6 cm, jis iš tiesų yra netgi mažesnis už kai kuriuos kitus 2,5" kaupiklius:</p>
<p><a class="ns" href="http://svarke.technews.lt/clickfree/9.jpg"><br /><img src="http://svarke.technews.lt/clickfree/s/9.jpg" /><br /></a></p>
<p>Disko korpusas iš tiesų palieka labai gerus įspūdžius. Korpusas nebraška jį kiek stipriau suspaudus bei, nors ir yra mažas, sveria gana nemažai, kadangi yra pagamintas iš metalo. Visgi metalo spalvos yra tik disko galai. Vidurinė disko dalis yra padengta juodos spalvos danga, kuri netgi šiek tiek primena gumą. Dėl šios dangos diskas neslysta paėmus jį į ranką.</p>
<p><a class="ns" href="http://svarke.technews.lt/clickfree/6.jpg">
<div class="imgright"><img src="http://svarke.technews.lt/clickfree/s/6.jpg" border="1" /></div>
<p></a><a class="ns" href="http://svarke.technews.lt/clickfree/5.jpg"><br /><img src="http://svarke.technews.lt/clickfree/s/5.jpg" /><br /></a></p>
<p>Viršutinėje dalyje be dviejų mėlynų šviesos diodų, indikuojančių, jog diskas yra prijungtas bei jog iš jo skaitomi arba į jį įrašomi duomenys, matome gamintojo logitipą. Galinėje dalyje - gaminio pavadinimas, kilmės šalis ir pan.</p>
<p><a class="ns" href="http://svarke.technews.lt/clickfree/7.jpg"><br /><img src="http://svarke.technews.lt/clickfree/s/7.jpg" /><br /></a></p>
<p>Pažvelgę į galinę dalį matome įprastinę miniUSB jungtį, kuria diskas perduoda duomenis bei gauna veikimui reikalingą elektros energiją. Visgi gamintojas šalia įtaisė ir papildomą 5 V maitinimo jungtį. Tiesa, šia jungtimi <i>Clickfree</i> gaminyje greičiausiai neteks pasinaudot. To prireiktų nebent prijungiant diską prie kompiuterio, kurio USB lizdas nepajėgtų tiekti maitinimo diskui, o po ranka nebūtų gamintojo pridedamo kabelio su papildoma USB jungtimi. Tokiu atveju tektų pasiieškoti ir atskiro maitinimo adapterio, kuris prie disko nepridedamas.</p>
<p>Tikslių duomenų apie tai, koks diskinis kaupiklis naudojamas <i>HD701</i>, gamintojas nepateikia. Jo tinklapyje galima rasti šiuos duomenis:</p>
<p><img src="http://svarke.technews.lt/clickfree/specs.PNG" /></p>
<p><b>Funkcionalumas</b></p>
<p>Nors <i>Clickfree HD701</i> galima naudoti tiesiog kaip paprastą išorinį kaupiklį, pagrindinė jo funkcija daryti atsargines duomenų kopijas. Ir daryti jas taip, kad vos prijungus diską prie kompiuterio vartotojui nereiktų pajudinti nė piršto. Šiam tikslui diske įdiegta originali kompanijos programinė įranga. Jos platforma yra tokia pati, kaip ir prie <a class="ns" href="http://www.technews.lt/?id=Kas&Id=1983"><i>Staray</i></a> kietojo disko pridedamos programinės įrangos. Skirtumas tas, jog čia jos įdiegti jau nereikia, kadangi diskas jau yra pilnai paruoštas naudojimui. Tai reiškia, kad jokios papildomos programinės įrangos į kompiuterį diegti nereikės, tačiau tai taip pat reiškia, jog ja galės pasinaudoti tik kompiuterių su <i>Windows</i> (<i>2000, XP</i> ar <i>Vista</i>) operacine sistema savininkai. </p>
<p><a class="ns" href="http://svarke.technews.lt/clickfree/3.PNG">
<div class="imgright"><img src="http://svarke.technews.lt/clickfree/31.png" border="1" /></div>
<p></a><a class="ns" href="http://svarke.technews.lt/clickfree/1.PNG"><br /><img src="http://svarke.technews.lt/clickfree/11.png" /><br /></a></p>
<p>Tik prijungus <i>HD701</i> prie kompiuterio, po keliolikos sekundžių automatiškai pasileidžia programinė įranga, ir, nenurodžius kitaip, po 30 sekundžių pradeda skenuoti failus ir daryti atsargines jų kopijas. Programa kopijuoja visų disko skirsnių abėcėlės tvarka (C:, D:..) turinį, tačiau tai daro ne aklai. Skenuodama failus programa atrenka tik tam tikrus failus. Gamintojas mini nuotraukas, vaizdo bei garso įrašus, dokumentus, elektroninius laiškus, interneto nuorodas bei kitus failus (jų daugiau nei 400). Iš tiesų, jeigu pažiūrėsime į palaikomus failus disko programoje, matysime, jog kiekvienoje šioje grupėje yra visa galybė populiariausių ir ne tokių populiarių failų tipų. Standartiniais nustatymais kietasis diskas atliks visų jam žinomų tipų failų atsargines kopijas. Svarbu tai, jog failų sąrašą galima bet kada praplėsti patiems suvedus vien tik pageidaujamo failo plėtinį. Taip pat galima pasirinkti, kokius skirsnius ar netgi kokius aplankus programa turėtų skenuoti.</p>
<p><a class="ns" href="http://svarke.technews.lt/clickfree/set1.PNG">
<div class="imgright"><img src="http://svarke.technews.lt/clickfree/set31.png" border="1" /></div>
<p></a><a class="ns" href="http://svarke.technews.lt/clickfree/set2.PNG"><br /><img src="http://svarke.technews.lt/clickfree/set21.png" /><br /></a></p>
<p><a class="ns" href="http://svarke.technews.lt/clickfree/3.PNG">
<div class="imgright"><img src="http://svarke.technews.lt/clickfree/31.png" border="1" /></div>
<p></a><a class="ns" href="http://svarke.technews.lt/clickfree/1.PNG"><br /><img src="http://svarke.technews.lt/clickfree/11.png" /><br /></a></p>
<p><a class="ns" href="http://svarke.technews.lt/clickfree/f1.PNG">
<div class="imgright"><img src="http://svarke.technews.lt/clickfree/f11.png" border="1" /></div>
<p></a><a class="ns" href="http://svarke.technews.lt/clickfree/f3.PNG"><br /><img src="http://svarke.technews.lt/clickfree/f31.png" /><br /></a></p>
<p><img src="http://svarke.technews.lt/clickfree/space.PNG" /></p>
<p>Kadangi atsarginių kopijų darymo programa veikia tik <i>Windows</i> operacinėse sistemose, malonu, jog diskas dar paties gamintojo buvo suformatuotas NTFS failų sistema, todėl nekils problemų darant didesnių failų kopijas. Kitavertus, 120 GB (arba 111,8 GiB) šiomis dienomis nėra labai didelė talpa filmų, muzikos bei nuotraukų archyvui. Didesnės talpos ieškantiems gamintojas siūlo 160, 250, 320 GB, o greitai pasiūlys ir 500 GB kaupilius.</p>
<p><a class="ns" href="http://svarke.technews.lt/clickfree/restore.PNG">
<div class="imgright"><img src="http://svarke.technews.lt/clickfree/restore1.png" border="1" /></div>
<p></a><a class="ns" href="http://svarke.technews.lt/clickfree/2.PNG"><br /><img src="http://svarke.technews.lt/clickfree/21.png" /><br /></a></p>
<p><i>HD701</i> turi galimybę saugoti iki 5 kompiuterių duomenų kopijas (su visais kiekviename kompiuteryje parinktais nustatymais) ir prireikus automatiškai bet kada juos atstatyti į reikiamą kompiuterį. Kaupiklis kompiuterius atpažįsta pagal <i>Windows</i> kompiuteriams priskirtus vardus. Pageidaujant galima kompiuterio vardą pakeisti pačioje <i>Clickfree</i> programoje.</p>
<p><a class="ns" href="http://svarke.technews.lt/clickfree/tools.PNG"><br /><img src="http://svarke.technews.lt/clickfree/tools1.png" /><br /></a></p>
<p>Beje programinė įranga gali automatiškai atsinaujinti.</p>
<p><b>Sparta</b></p>
<p>Kietajajam diskui, ypač tokiam, į kurį bus įrašoma ir nuskaitoma daug skirtingo dydžio failų, svarbi yra sparta. Kietojo disko pajėgumui išbandyti naudotos <i>HDTach 3.0.4</i> (linijinis nuskaitymas, pasiekties laikas), <i>ATTO 2.34</i> (skirtingo dydžio failų blokų įrašymas/nuskaitymas) bei <a class="ns" href="http://www.xbitlabs.com">Xbitlabs</a> <i>FC-Test</i>, imituojanti realių skirtingų tipų failų įrašymą ir nuskaitymą. Programa turi penkis skirtingus testų modulius, besiskiriančius sukuriamų failų apimtimi ir kiekiu. Kaip konkurentą šiam diskui pateikiame <i>Verbatim</i> 500 GB 2,5" kaupiklį, ankstesniuose bandymuose parodžiusį gana gerus rezultatus. Testų kompiuterio konfigūraciją galite matyti žemiau.</p>
<p><img src="http://www.technews.lt/upl/Failai/PCConfigPropeller.PNG" /></p>
<p><i>Rezultatai</i></p>
<p><img src="http://svarke.technews.lt/clickfree/clickfreehdtach.png" /></p>
<p><span class="saltinis"><i>Clickfree</i></span></p>
<p><img src="http://svarke.technews.lt/VerbatimHDD/hdtachraw.PNG" /></p>
<p><span class="saltinis"><i>Verbatim</i></span></p>
<p>Vidutinis <i>HD701</i> diskinio kaupiklio nuskaitymo greitis <i>HDTach</i> teste siekia 33,3 MB/s. Tai ne ką mažiau mažiau už <i>Verbatim</i> kietojo disko pademonstruotą 35,1 MB/s greitį. Diagramoje aiškiai matyti, kada kietojo disko maksimalaus duomenų perdavimo kiekio ima neriboti USB magistralės pralaidumas. Džiugina tai, jog <i>Clickfree</i> disko pasiekties laikas tesiekia 17,9 ms, lyginant su 22,8 sekundės <i>Verbatim</i> pasiekties laiku.</p>
<p><img src="http://svarke.technews.lt/clickfree/clickfreeatto.PNG" /></p>
<p><span class="saltinis"><i>Clickfree</i></span></p>
<p><img src="http://svarke.technews.lt/clickfree/attoverb.PNG" /></p>
<p><span class="saltinis"><i>Verbatim</i></span></p>
<p><i>ATTO</i> programos rezultatai abiems diskams gana panašūs. Artimi beveik visų mažesnių dydžių duomenų blokų nuskaitymo ir įrašymo greičiai. Tik atliekant užduotis su didesniais failais išryškėja <i>Verbatim</i> kaupiklio pranašumas.</p>
<p><img src="http://svarke.technews.lt/clickfree/tab2.PNG" /></p>
<p><img src="http://svarke.technews.lt/clickfree/tab1.PNG" /></p>
<p><i>FC-Test</i> testuose <i>Clickfree</i> gaminys aiškiai atsilieka nuo konkurento. Visgi dviejuose testuose nors ir neženkliai, tačiau sugeba aplenkti varžovą.</p>
<p><b>Išvados</b></p>
<p>Ar <i>ClickFree HD701</i> gali iš tiesų be vartotojo įsikišimo atlikti visus atsarginių kopijų atlikimo darbus? Deja, ne. Vartotojo įsikišimas bus reikalingas bent jau pradžioje, nustatant, kokio tipo failų kopijas turės daryti, bei parenkant, kokiuose skirsniuose ar kataloguose jis tai darys. Visgi koncepcija pakankamai patraukli: į kompiuterį nereikia diegti jokios programinės įrangos, o viską nustačius, duomenų kopijų darymas ypatingai supaprastėja ir iš tiesų tampa „clickfree“.</p>
<p><i>HD701</i> sparta yra gana nebloga, tačiau jis nepretenduoja tapti greičiausiu 2,5" USB išoriniu disku. Kasdieniai failų kopijavimai, žinoma, neužtruks pernelyg ilgai, nors išsaugant atsargines duomenų kopijas norisi kuo greitesnio disko darbo. Spartesnė duomenų sąsaja (FireWire an netgi eSATA) šiam gaminiui tikrai praverstų.</p>
<p><i>Clickfree HD701</i> galima įsigyti už 99 JAV dolerius tiesiai iš <a class="ns" href="http://buy.goclickfree.com/ProductDetails.asp?ProductCode=701%2D1001%2D100">gamintojo svetainės</a>. Kaina tikrai nėra pati mažiausia, kokią galima sumokėti už 120 GB 2,5" išorinį kietąjį diską, tačiau ne visi jie turės patvarų korpusą ir tikrai nė vienas neturės <i>Storage Appliance Corporation</i> programinės įrangos. Pati 120 GB talpa išoriniam diskui taip pat toli gražu nėra optimali. Netgi <a class="ns" href="http://buy.goclickfree.com/SearchResults.asp?Cat=20">pažvelgus</a> į gamintojo parduodamus talpesnius šios serijos diskus akivaizdu, kad jų 1 GB kaina yra mažesnė.</p>
<p><img src="http://svarke.technews.lt/clickfree/logo.gif" /></p>
<p>Dėkojame <a class="ns" href="http://www.goclickfree.com/"><i>Storage Appliance Corporation</i></a> už suteiktą galimybę išbandyti šį gaminį.</p>
<p></p>
