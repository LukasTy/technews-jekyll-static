---
layout: post
status: publish
published: true
title: Nokia plečia Classic telefonų seriją
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 223
wordpress_url: http://localhost/site/new/nokia_plecia__classic__telefonu_serija/
date: '2009-01-30 20:49:06 +0200'
date_gmt: '2009-01-30 20:49:06 +0200'
categories:
- Naujienos
---
<div class="imgright"><img src="http://www.part.lt/img/c17d02def88001ac0aa51f59bd47c60a658.jpg" border="1" /></div>
<p>Mobiliųjų telefonų rinkos gigantas <i>Nokia</i> pranešė, kad pristatė tris naujus <i>Classic</i> serijos telefonus – tai naują išvaizdą turintys <i>Nokia 6700, Nokia 6303</i> ir <i>Nokia 2700</i> telefonai. Pasak gamintojo, naujos serijos atstovai, žinoma, pasižymės naujovišku dizainu, geresnėmis techninėmis savybėmis bei kitokia valdymo sąsaja. Minėtieji telefonai taip pat nebus brangūs – jų kaina sieks tarp 85-300 JAV dolerių. Tiesa, tai nereiškia, kad tokiomis kainomis telefonus pavyks įsigyti – gamintojas pateikia kainas be PVM ir kitų mokesčių.</p>
<p>Negalime sakyti, kad <i>Nokia 6700 Classic</i> yra tikslinis <i>Nokia 6700</i> atnaujinimas. Priešingai, šis naudojasi ypač populiaraus <i>Nokia 6300</i> telefono sėkmės formule bei į rinką stoja su šiuolaikišku dizainu bei praplėstomis galimybėmis. Tai savotiškas <i>Nokia 6300</i> „įpėdinis“, kuris šį kartą pasižymi net 5 MP fotokamera, GPS navigacija ir kitomis įprastomis funkcijomis, kuriomis puikuojasi brangesni modeliai. Wi-Fi, 3G, Bluetooth – tai tik keletas ypatybių, kuriomis pasižymi telefonas. Jis įeina į minėtos trijulės kainų barjerą, tad <i>Nokia 6700</i> ir yra įvertintas 300 JAV dolerių.</p>
<p>Kitas mūsų aptariamas telefonas yra <i>Nokia 6303 Classic</i>. Šis įvertintas 170 JAV dolerių, nors, kaip minėjome, reali jo kaina turėtų būti šiek tiek didesnė. Atsižvelgiant į kainą, šis turėtų būti skirtas žemos klasės segmentui. Taip ir yra – nei GPS, nei ypač kokybiškos integruotos vaizdo kameros, net 3G šiame mobiliajame telefone nerasime. Tiesa, kamera yra, nors ji pasižymi 3,2 MP raiška. Nepaisant mažos kainos, ekranas, kaip ne išmaniųjų telefonų, ganėtinai didelis – jo dydis 2,2 colio. Yra radijas, taip pat 3,5 mm skersmens tradicinė audio išvestis, kuri leidžia prijungti bet kokias ausines. </p>
<p>Trečiasis, o taip pat ir pats pigiausias, yra <i>Nokia 2700 Classic</i>. Dėl stiliaus nesiginčisi, tačiau čia jaučiamas pigumas, o tai nėra nieko keisto. Klaviatūra atrodo esanti <i>Nokia 6700 Classic</i> kopija, nes yra ant tos pačios lygios plokštumos. Ypatingomis savybėmis telefonas nepasižymės. Pigius, 85 JAV dolerius kainuojantis modelis turės 2 MP fotokamerą, rasime ir atminties kortelių lizdą, palaikysiantį iki 2 GB išorinės atminties.</p>
<p>Visi minėti telefonai nėra išmanieji, juose naudojamos <i>Nokia S40</i> operacinės sistemos. Lietuviškoje internetinėje parduotuvėje <i>Mobili</i> jau galima aptikti šiuos telefonas, tačiau kainos vis dar nėra pateiktos, o tai reiškia, kad juos netrukus bus galima įsigyti.</p>
