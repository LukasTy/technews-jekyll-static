---
layout: post
status: publish
published: true
title: MSI pristato ypač ilgai veikiantį Wind modelį
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3373
wordpress_url: http://localhost/site/new/msi_pristato_ypac_ilgai_veikianti_wind_modeli/
date: '2009-04-03 15:16:15 +0300'
date_gmt: '2009-04-03 15:16:15 +0300'
categories:
- Naujienos
---
<div class="imgright"><img src="http://ezx.technews.lt/images/Products/MSI_U115-Hybrid.jpg" border="1" /></div>
<p>Taivano bendrovė <i>Mirco-Star International</i>, arba tiesiog <i>MSI</i>, neseniai mums pranešė apie naują internetinių nešiojamųjų šeimos <i>Wind</i> narį – <i>MSI U115 Hybrid</i>. Įdomiausia šio nešiojamojo savybė – hibridinė diskinių kaupiklių bei kitos technologijos, kurios užtikrins ypatingai ilgą baterijos gyvavimo trukmę.</p>
<p>Kompiuteris turės 10 colių įstrižainės, skystųjų kristalų ekraną, kuris bus apšviečiamas LED diodais bei gebės atvaizduoti 1024 x 600 raiškos vaizdą. Šis modelis bus <i>Intel Menlow</i> platformos atstovas – nešiojamajame bus įdiegtas <i>US15W</i> lustų rinkinys, kuris darbuosis kartu su 1,6 GHz taktinio dažnio <i>Atom Z530</i> procesoriumi. Pastarajam duomenis apdorojimui parūpins 1 GB DDR2 tipo atmintinė, kurios taktinis dažnis sieks 533 MHz. </p>
<p>Bevielės duomenų perdavimo technologijos taip pat nebus užmirštos. Kaip jau tapo įprasta tokio tipo gaminiuose, <i>U115 Hybrid</i> turės integruotą <i>WiFi</i> (802.11b/g/n) modulį bei palaikys Bluetooth 2.0 EDR. Rasime čia ir integruotą 1,3 megapikselių fotokamera internetiniams pokalbiams bei keturi-viename tipo atminties kortelių skaitytuvą (palaikomi XD/SD/MMC/Memory Stick formatai).</p>
<p>Įdomiausia tai, kad kompiuteryje bus įgyvendinta hibridinė diskinių kaupiklių technologija. Tai reiškia, kad kompiuteris turės dviejų tipų kietuosius diskus – SSD (2,8 GB) ir HDD (160 GB). Pirmajame diske vartotojai įsigiję šį kompiuterį ras <i>Windows XP Home</i> operacinę sistemą, kuri turėtų veikti daug sparčiau, greičiau ir pasikrauti dėl naudojamų <i>SLC Nand Flash</i> atminties lustų. Antrasis kaupiklis bus skirtas saugoti visiems kitiems duomenims. Naršant internete ir nenaudojant jokių rinkmenų ar programų esančių HDD diske, jį galima bus tiesiog išjungti vos vieno klavišo paspaudimu ir taip sutaupyti energijos.</p>
<p>Nors šis 260 x 180 x 19-31,5 mm išmatavimus turintis ir apie 1,3 kg sveriantis mažylis energiją gaus tik iš standartinės šešių celių baterijos, dėl aukščiau aprašytų diskinių kaupiklių kombinacijos, LED ekrano apšvietimo bei kitų energiją taupančių technologijų, anot gamintojo, be įkrovimo gebės veikti apie 16 valandų, kas yra tikrai įspūdinga. Tačiau siųsto pranešimo išnašoje radau patikslinimą, kuriame rašoma, kad 16 valandų nepertraukiamo darbo laiko pavyko pasiekti išjungus HDD diską, WLAN, Bluetooth, internetinę kamerą, visiškai išjungus integruotų garsiakalbių garsą ir įjungus visas energijos taupymo technologijas. Tad realus darbo laikas „be rozetės“ turėtų būti žymiai trumpesnis. </p>
<p>Gamintojas nepranešė jokios informacijos apie produkto kainą bei pasirodymo rinkoje laiką.<br /></p>
