---
layout: post
status: publish
published: true
title: Patriot Memory Viper DDR3 PC3-12800 4GB atminties rinkinys
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3865
wordpress_url: http://localhost/site/new/patriot_memory_viper_ddr3_pc312800_4gb_atminties_rinkinys/
date: '2009-08-08 16:11:15 +0300'
date_gmt: '2009-08-08 16:11:15 +0300'
categories:
- Operatyvioji atmintis
- Apžvalgos
---
<p>
<br />Operatyvioji atmintis yra vienas svarbiausių kompiuterio komponentų, į kurį perkant reikėtų kreipti ne mažesnį dėmesį nei į kitas sistemos dalis, ypač jei kompiuteris bus spartinamas. Be abejonės, galima rinktis ir spartinimą, paliekant standartinį ar vos didesnį darbinės atminties lustų dažnį, tačiau didesne sparta veikiantys moduliai gali pridėti ne tik kelis FPS žaidimuose, tačiau ir greičio kasdienėse užduotyse. Šį kartą mūsų akys nukreiptos į antrą produktą iš <i>Patriot</i> kompanijos – pirmosios kartos <i>Viper</i> operatyviąją atmintį. Tai du DDR3 tipo moduliai, turintys po 2 GB atminties lustų ir radiatorius jų vėsinimui.</p>
<p><b>Turinys</b><br />
<br /><b><i>Apie gamintoją</i></b><br />
<br /><b><i>Žvilgsnis iš arčiau</i></b><br />
<br /><b><i>Specifikacijos</i></b><br />
<br /><b><i>Testavimas</i></b><br />
<br /><b><i>Išvados</i></b></p>
<p> <b><i>Apie gamintoją</i></b></p>
<p>Turbūt geriausiai <i>Patriot</i> yra žinoma, kaip operatyviosios atminties modulių gamintoja – populiarūs yra tiek pigesnės, vidutinės klasės <i>Signature</i> produktų šeima, tiek ir <i>Viper</i> gaminių linija entuziastams. <i>Patriot</i> buvo įkurta dar prieš daugiau nei 20 metų – 1985-iais. Pagrindinė kompanijos būstinė veikia JAV, Kalifornijoje, Fremonto mieste. Čia ne tik rūpinamasi marketingu, pardavimais, tačiau ir gaminami <i>Patriot</i> produktai. Kompanijos produktų galima nusipirkti visame pasaulyje ir nors sąraše nėra minimas Australijos žemynas. Manau, produktų pardavimu ten turėtų rūpintis Azijos biuras.</p>
<p><b><i>Žvilgsnis iš arčiau</i></b></p>
<p>Atminties moduliai atkeliauja paprastoje atverčiamoje plastikinėje pakuotėje, kuri yra uždaroma dviem viršuje esančiais spaustukais. Priekinėje dalyje matome sistemos nuotrauką, kurioje veikia pakuotėje esančios serijos moduliai. Taip pat čia ir kompanijos bei produkto logotipai, jo specifikacijos ir brūkšninis kodas. Apsukus įpakavimą galima apžiūrėti pačius modulius, tačiau papildomos informacijos čia nerasime. Atidarius pakuotę, matome, kad moduliai yra įtvirtinti ganėtinai stabiliai, todėl neturėtų būti pažeisti juos transportuojant.</p>
<p><a class="ns" href="http://akuba.technews.lt/Viper/1.jpg">
<div class="imgright"><img src="http://akuba.technews.lt/Viper/mazos/1.jpg"  /></div>
<p></a><a class="ns" href="http://akuba.technews.lt/Viper/2.jpg"><br /><img src="http://akuba.technews.lt/Viper/mazos/2.jpg" /><br /></a></p>
<p>Kaip jau minėjau pačioje apžvalgos pradžioje, šie ir kiti <i>Viper</i> serijos moduliai atminties lustų aušinimui turi iš abiejų pusių pritvirtintus varinius radiatorius su 25 išsišakojimais virš pačios montažinės plokštelės. Tai padeda greičiau išsklaidyti iš lustų išsiskiriančią šilumą ir taip pagerinti spartinimo rezultatus, bei kiek įmanoma pailginti modulių gyvenimo trukmę. Patys radiatoriukai yra priklijuoti specialia medžiaga, <i>Arctic Silver Thermal Adhesive</i> (kuri, tarp kitko, laukia savo eilės apžvalgai). Taip pritvirtintus elementus nuplėšti yra labai sunku, todėl neretai norėdami juos nuiimti, entuziastai deda modulius į šaldytuvą, kad tai padaryti būtų galima nepažeidžiant atminties lustų.</p>
<p><a class="ns" href="http://akuba.technews.lt/Viper/3.jpg">
<div class="imgright"><img src="http://akuba.technews.lt/Viper/mazos/3.jpg"  /></div>
<p></a><a class="ns" href="http://akuba.technews.lt/Viper/4.jpg"><br /><img src="http://akuba.technews.lt/Viper/mazos/4.jpg" /><br /></a></p>
<p><a class="ns" href="http://akuba.technews.lt/Viper/5.jpg">
<div class="imgright"><img src="http://akuba.technews.lt/Viper/mazos/5.jpg"  /></div>
<p></a><a class="ns" href="http://akuba.technews.lt/Viper/6.jpg"><br /><img src="http://akuba.technews.lt/Viper/mazos/6.jpg" /><br /></a></p>
<p>Nors ir radiatoriai yra pagaminti iš vario ir aliuminio lydinio pagal patentuotą <i>Patriot ACC technologiją</i>, tai pastebėti galima tik pažiūrėjus į vidinę jų pusę, kuri šiek tiek matosi virš PCB. Išoriškai moduliai atrodo sidabrinės spalvos, o vienoje iš pusių esantis didelis <i>Patriot</i> logotipas, dar blizgesnio atspalvio. Kitoje pusėje vartotojai ras brūkšninį kodą, produkto specifikacijas, perspėjimą dėl negaliojančios garantijos, jei lipdukas bus nuplėštas bei dešinėje pusėje esantį DDR3 logotipą. </p>
<p><a class="ns" href="http://akuba.technews.lt/Viper/7.jpg">
<div class="imgright"><img src="http://akuba.technews.lt/Viper/mazos/7.jpg"  /></div>
<p></a><a class="ns" href="http://akuba.technews.lt/Viper/8.jpg"><br /><img src="http://akuba.technews.lt/Viper/mazos/8.jpg" /><br /></a></p>
<p><b><i>Specifikacijos</i></b></p>
<p><img src="http://akuba.technews.lt/Viper/spec.PNG" /></p>
<p><b><i>Testavimas</i></b></p>
<p>Testų sistema :</p>
<p>CPU: <i>Core 2 Duo E6550</i> 1,35 V 2333 MHz (333 MHz x7)<br />
<br />MB: <i>AsRock 4Core1600Twins-P35 / MSI P45D3 Platinum</i><br />
<br />VGA: <i>XFX HD4850 XXX</i> 512 MB<br />
<br />RAM: <i>Corsair TWIN2X2048-6400C4</i> 2 x 1 GB / <i>Patriot Viper PVS34G1600LLK</i> 2 x 2 GB<br />
<br />Case: <i>Chieftec CH-07B-B</i><br />
<br />HDD: <i>Samsung HD403LJ; WD SE16</i><br />
<br />PSU: <i>Chieftec</i> 350 W<br />
<br />ODD: <i>Samsung DVD±R/RW Writemaster SH-S162A</i></p>
<p>Kaip matote viršuje esančiame sistemos komponentų sąraše, Viper moduliai buvo išbandyti su <i>P35</i> ir <i>P45</i> lustų rinkinius naudojančiomis motininėmis. Tiesa, iš karto turiu pasakyti, kad dėl problemų, lydėjusių mus testavimo metu, negalėsime pateikti standartiniu dažniu ir ciklų skaičiumi dirbančios operatyviosios atminties spartos rezultatų. Pirmiausia, <i>Viper</i> modulius išbandėme <a class="ns" href=" http://www.technews.lt/naujiena/n/a/MSI_P45D3_Platinum_motinines_plokstes_apzvalga.html">MSI P45D3 Platinum</a> motininėje plokštėje, tačiau net bandant įvairius nustatymus mano kolegai Ervinui nepavyko pasiekti tinkamo rezultato.</p>
<p>Spartinant <i>E5200</i> procesorių su sumažintu iki 6 daugikliu FSB pagalba, o operatyviajai atminčiai nustačius maksimalų daliklį FSB:RAM 1:2, nenaudojant XMP, pavyko pasiekti vos 1148MHz (procesoriaus FSB tuo tarpu siekė 287MHz). Dažnio beveik neįtakojo nei šiaurinio tilto ar atminties įtampos, bei RAM „taimingų“ keitimai. Bandant įjungti XMP prasidėjo anomalijos. Nustačius režimą „auto“ pagrindinė plokštė duodavo pasirinkti tik nelogiškus 4408MHz. FSB:RAM santykio mažinimas vis tiek neleido numušti operatyviosios atminties dažnio žemiau 2204MHz, kas irgi yra per didelis dažnis šiai operatyviajai atminčiai. Nustačius rankinį režimą viskas vyko lygiai taip pat, kaip bandant testuoti atmintį be XMP.</p>
<p>Įdomumo dėlei pakeičiau ant motininės plokštės esantį trumpiklį (jumper), kurio pagalba galima rankiniu būdu keisti procesoriaus pradinį FSB, nuo 200 iki 266MHz. <i>MSI P45D3 Platinum</i> iškart leido XMP nustatymuose pasirinkti 1600MHz, tačiau sistema su tokiu dažniu veikiančiais moduliais nestartavo. Maksimaliai su pradiniu FSB266 buvo leista pasiekti apie 1300MHz.</p>
<p>Nors <i>Patriot</i> atstovai mus ir patikino, kad moduliai yra suderinami su mūsų naudota <i>AsRock 4Core1600Twins-P35</i> motinine plokšte ir <i>Bearlake</i> lustų rinkiniu, problemų neišvengėme ir čia. Nustačius automatinį rėžimą, sistema veikdavo, tačiau moduliu dažnis siekė 1333 MHz, o ciklų skaičius – 7-9-9-24. Bandant spartinti procesorių ir taip kelti atminties dažnį sistema nepasikraudavo. „Taimingų“ labiau sumažinti nepavyko, nes to tiesiog neleido BIOS. Pritariant kompanijos atstovams pateiksime Jums nestandartiniu dažniu ir ciklų skaičiumi veikiančių modulių rezultatus, palygindami juos su DDR2 tipo <i>Corsair</i> operatyviąja atmintimi.</p>
<p>Patriot <i>Viper</i> atminties moduliai veikė 1:2 FSB:RAM santykiu, o palyginimui pasitelkti <i>Corsair</i> – 5:6. Testai buvo atliekami pasitelkiant Everest spartinančiosios (CPU) ir darbinės atminties įrankį, <i>GTA IV</i> žaidimą, <i>ScienceMark 2</i>, <i>PCMark 2005</i>, <i>3DMark 03</i> ir <i>SuperPi</i> programas. <i>GTA IV</i> veikė 1280x1024 raiška ir vidutiniais-aukštesniais nustatymais. <i>SuperPi</i> skaičiavo 1 mln. skaičių po kablelio, o <i>PCMark</i> pateikiami rezultatai – tiek bendri, tiek ir atskirų atminties testų.</p>
<p><img src="http://akuba.technews.lt/Viper/GTA.PNG" /></p>
<p>Kaip matote diagramoje, aukštesniu dažniu veikiantys <i>Viper</i> moduliai leidžia turėti 2 kadrais per sekundę daugiau. Tai yra maždaug 6 % didesnė sparta.</p>
<p><img src="http://akuba.technews.lt/Viper/3D.PNG" /></p>
<p>„Sintetinėje“ <i>3DMark 03</i> skirtumas praktiškai nematomas, nes operatyvioji atminties šiems testams nedaro beveik jokios įtakos.</p>
<p><img src="http://akuba.technews.lt/Viper/SM.PNG" /></p>
<p>Mokslinius skaičiavimus atliekanti <i>ScienceMark</i> programa, tiksliau jos testų įrankis mums rodo daugiau nei pusantro šimto taškų pranašumą prieš mažesniu dažniu veikiančią atmintį. Tai maždaug dešimtadalio pranašumas.</p>
<p><img src="http://akuba.technews.lt/Viper/PCM.PNG" /></p>
<p>Ganėtinai užčiuopiamas pranašumas žiūrint tik į operatyviosios atminties rezultatus, ir ne taip pastebimai paveikta bendra sistemos sparta – tokius duomenis mums pateikia <i>Futuremark PC Mark 2005</i> programinė įranga.</p>
<p><img src="http://akuba.technews.lt/Viper/EV1.PNG" /></p>
<p>Akivaizdus pranašumas skaitymo bei kopijavimo užduotyse ir ne toks apčiuopiamas – įrašymo.</p>
<p><img src="http://akuba.technews.lt/Viper/E.PNG" /></p>
<p>Ir čia pranašumą turi <i>Patriot</i> operatyvioji atmintis. Šiuo atveju, mažesnis gaišties laikas – geriau.</p>
<p><img src="http://akuba.technews.lt/Viper/SP.PNG" /></p>
<p><i>SuperPI</i> rezultatai praktiškai priklauso tik nuo procesoriaus, tačiau šiokį tokį pranašumą duoda ir didesnis operatyviosios atminties dažnis.</p>
<p><b><i>Išvados</i></b></p>
<p>Nepaisant to, kad negalėjome atlikti testų su standartiniais dažniais ir „taimingais“, įsitikinome, kad atmintis gali daryti nemažą įtaką sistemos našumui. <i>Patriot Viper </i>atmintis turi efektingai atrodančius ir tuo pačiu iš efektyviai šilumą sklaidančios medžiagos pagamintus radiatorius bei nedidelius ciklų skaičius (7-7-7-20) prie nemažo dažnio – 1600 MHz. Vartotojams, turintiems motinines plokštes su hibridinėmis operatyviosios atminties jungtimis, aukštesnio dažnio moduliai gali pridėti papildomo našumo. Visgi prieš perkant aukštu taktiniu dažniu veikiančią atmintinę, reikia įsitikinti, ar sisteminė plokštė bus pilnai suderinama ne tik vartotojo vadove, o ir realybėje.</p>
<p> Turintiems <i>Phenom II </i>ar aukštos klasės <i>LGA775 </i>sistemas ir ieškantiems gero DDR3 kainos/spartos santykio, šis <i>Patriot Viper </i>operatyviosios atminties rinkinys bus tikrai geras pasirinkimas – ypač turint galvoje po antros kartos <i>Viper </i>modulių pasirodymo sumažėjusias pirmtakų kainas. <i>Patriot Viper</i> DDR3 1600 MHz 4GB (2x2GB) rinkinio kaina siekia maždaug 80 JAV dolerių ir lyginant su tiesioginiais konkurentais, yra viena iš mažiausių.</p>
<p><img src="http://www.technews.lt/upl/Failai/derinys.png" /></p>
