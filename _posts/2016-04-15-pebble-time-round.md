---
layout: post
status: publish
published: true
title: Laikrodis „Pebble Time Round“ - išmanumas, suderintas su klasika
author:
  display_name: egliosha
  login: egliosha
  email: eklumbe@yahoo.com
  url: ''
author_login: egliosha
author_email: eklumbe@yahoo.com
wordpress_id: 19701
wordpress_url: http://www.technews.lt/portal/?p=19701
date: '2016-04-15 20:34:32 +0300'
date_gmt: '2016-04-15 17:34:32 +0300'
categories:
- Multimedia įrenginiai
- Apžvalgos
---
<p style="text-align: justify;"> „Pebble“ išmanieji laikrodžiai buvo sukurti remiantis Eric‘o Migicovsky‘io koncepcija, sakančia, kad laikrodis galėtų rodyti pranešimus iš išmaniojo telefono ir būti susietas su Android įrenginiais. „Pebble“ praplėtė šias galimybes siūlydami laikrodį tiek „Android“, tiek iOS operacinių sistemų naudotojams kartu bendradarbiaudami su kitais programinės įrangos (tiksliau išmanių programėlių) gamintojais, kad laikrodžiai atitiktų bet kokio vartotojo poreikius.</p>
<p style="text-align: justify;">2015 metų rugsėjo 15 dieną prekyboje pasirodė naujasis „Pebble Time Round“, į Europą jis atkeliavo 2016 metų pradžioje.</p>
<p style="text-align: justify;">„Pebble Time Round“ iš kitų laikrodžių išsiskiria pilnai funkcionaliu visada veikiančiu e.popieriaus ekranu, išskirtiniu dizainu  ir pačiu lengviausiu ir ploniausiu pasaulyje korpusu.</p>
<p style="text-align: justify;"><strong>Pakuotė ir komplektacija</strong></p>
<p style="text-align: justify;">Laikrodis pristatomas kartoninėje dėžutėje su skaidria viršutine dalimi, tad galima dar prieš perkant apžiūrėti prekės išvaizdą ir dizainą. Ant galinės dėžutės dalies galima pamatyti keliomis kalbomis surašytas funkcijas, kurių galite tikėtis iš naujojo laikrodžio.</p>
<p style="text-align: center;"><a href="http://www.technews.lt/portal/wp-content/uploads/2016/04/1.jpg"><img class="alignnone wp-image-19703" src="http://www.technews.lt/portal/wp-content/uploads/2016/04/1-533x800.jpg" alt="1" width="320" height="480" /></a><a href="http://www.technews.lt/portal/wp-content/uploads/2016/04/2.jpg"> <img class="alignnone wp-image-19704" src="http://www.technews.lt/portal/wp-content/uploads/2016/04/2-533x800.jpg" alt="2" width="320" height="480" /></a></p>
<p style="text-align: justify;">Pats laikrodis įdėtas į kartoninį rėmelį, įkrovimo laidą randame dar vienoje dėžutėje. Kartu pridedama garantijos kortelė ir greita įdiegimo instrukcija.</p>
<p style="text-align: justify;"><strong><a href="http://www.technews.lt/portal/wp-content/uploads/2016/04/4.jpg"><img class="aligncenter wp-image-19706" src="http://www.technews.lt/portal/wp-content/uploads/2016/04/4-800x533.jpg" alt="4" width="650" height="433" /></a></strong></p>
<p style="text-align: justify;"><strong>Specifikacijos</strong></p>
<p style="text-align: justify;">„Pebble Time Round“ turi 64 spalvų ekraną su LED pašvietimu. Ekranas nėra liečiamas, visas meniu valdomas mygtukų pagalba. Energijai tausoti gamintojas pasirinko e.popieriaus ekrano technologiją. Skirtingai nuo kitų ekranų su pašvietimu, kurie šviečia, e.popieriaus ekranai atspindi šviesą kaip popierius, dėl ko jame patogiau skaityti, be to, e.popierius duoda platesnį matymo kampą. Dėl šios technologijos statinis vaizdas ir paveikslai gali būti atvaizduojami neribotą laiką be elektros energijos, todėl gamintojas išmanųjį laikrodį priartino įprastam.</p>
<p style="text-align: justify;">Laikrodyje taip pat buvo sumontuotas mikrofonas komandoms balsu bei vibruojantis variklis.</p>
<p style="text-align: justify;">Prie „iPhone“ laikrodis jungiasi per Bluetooth LE (4.0), prie „Android“ įrenginių per Bluetooth LE. Visa programinė įranga atnaujinama bevieliu ryšiu. „Pebble Time Round“ veikia su iOS 8+ versijomis, „Android“ – 4.3 ir naujesnėmis.</p>
<p style="text-align: justify;">Laikrodžio akumuliatorius atlaiko iki dvejų dienų, priklausomai nuo to, kiek pranešimų gaunate, kokias programėles naudojate, pašvietimo ir atsakymų balsu naudojimo. Gamintojas nurodo, kad laikrodis turi greitojo įkrovimo funkciją – kad laikrodis veiktų per dieną, pakaks 15 minučių krovimo. Per pusę valandos galima įkrauti 80 proc. energijos.</p>
<p style="text-align: justify;">Kadangi laikrodis turi integruotą mikrofoną komandoms balsu, didelio atsparumo vandeniui galima nesitikėti, tačiau pagal IPX7 atsparumo vandeniui standartą galima nebijoti apsitaškyti, sulyti ar maudytis duše, nors šito asmeniškai nebandyčiau – tiek dėl mikrofono, tiek dėl odinės apyrankės.</p>
<p style="text-align: justify;">„Pebble Time Round“ galima rinktis ne tik pagal spalvą, bet ir pagal apyrankės plotį – 20 arba 14 mm keičiamas apyrankes.</p>
<p style="text-align: justify;">Labiausiai „Pebble“ didžiuojasi tuo, kad tai lengviausias ir ploniausias laikrodis lyginant su kitais išmaniaisiais laikrodžiais. Tik 7,5 mm storio ir 28 g svorio korpusas gali priversti pamiršti, kad tai nėra paprastas laikrodis.</p>
<p><a href="http://www.technews.lt/portal/wp-content/uploads/2016/04/specifikacijos.jpg"><img class="aligncenter wp-image-19721 size-full" src="http://www.technews.lt/portal/wp-content/uploads/2016/04/specifikacijos.jpg" alt="specifikacijos" width="612" height="267" /></a></p>
<p style="text-align: justify;"><strong>Išorinis dizainas</strong></p>
<p style="text-align: justify;">Kaip jau sakiau, „Pebble Time Round“ lengvai galima sumaišyti su paprastu mechaniniu laikrodžiu dėl apskrito korpuso, klasikinės odinės arba metalinės apyrankės, kurią galima pasikeisti pačiam specialios mažos rankenėlės pagalba. Gamintojas specialiai šiam modeliui turi sukūręs keičiamas apyrankes priklausomai nuo apyrankės pločio 14 mm apyrankės lengvesnės moteriškos, 20 mm – masyvesnės. Laikrodžio korpusas sukurtas iš lengvo aliuminio lydinio, vientisas, Gorilla Glass stiklas patikimai įrėminamas dar vienos aliuminio detalės.</p>
<p style="text-align: center;"><a href="http://www.technews.lt/portal/wp-content/uploads/2016/04/5.jpg"><img class="alignnone wp-image-19707" src="http://www.technews.lt/portal/wp-content/uploads/2016/04/5-800x533.jpg" alt="5" width="320" height="213" /></a> <a href="http://www.technews.lt/portal/wp-content/uploads/2016/04/6.jpg"><img class="alignnone wp-image-19708" src="http://www.technews.lt/portal/wp-content/uploads/2016/04/6-800x533.jpg" alt="6" width="320" height="213" /></a></p>
<p style="text-align: justify;">Labiausiai ko gero į akis krinta platus žiedas aplink ciferblatą, tačiau tai galima motyvuoti tuo, kad daugelis „Pebble“ kurtų programėlių yra sukurtos 1,25 colio ekranui. Tačiau priklausomai nuo spalvos galima rinktis laikrodį su valandų ar minučių užrašais analoginio laikrodžio ciferblatui ar dekoratyviais ratais.</p>
<p style="text-align: justify;">Šis laikrodis yra valdomas mygtukais, išdėstytais šonuose. Kairėje pusėje esantis įjungimui skirtas mygtukas taip pat įžiebia pašvietimą ir turi „atgal“ funkciją. Dešinėje pusėje išdėstyti mygtukai turi „aukštyn“, „pirmyn“ ir „žemyn“ funkcijas. Žemiau jų – mikrofonas. Visi mygtukai išdėstyti apatinėje laikrodžio korpuso pusėje, kas nėra labai patogu, nes kairėje pusėje esantį mygtuką tenka pasistengti paspausti, be to, kartu užgriebiami ir rankos plaukai. Su dešinėje esančiais mygtukais tokios problemos nekyla.</p>
<p style="text-align: center;"><a href="http://www.technews.lt/portal/wp-content/uploads/2016/04/7.jpg"><img class="alignnone wp-image-19709" src="http://www.technews.lt/portal/wp-content/uploads/2016/04/7-800x533.jpg" alt="7" width="320" height="213" /></a> <a href="http://www.technews.lt/portal/wp-content/uploads/2016/04/8.jpg"><img class="alignnone wp-image-19710" src="http://www.technews.lt/portal/wp-content/uploads/2016/04/8-800x533.jpg" alt="8" width="320" height="213" /></a></p>
<p style="text-align: justify;">Laikrodžio ekrano e.popierius yra kiek per tamsus, nors ryškioje saulės šviesoje viskas matosi tikrai labai aiškiai, išsiskiria visos spalvos. Tačiau gamintojas suteikia galimybę reguliuoti pašvietimą nuo „žemo“ iki „akinančio“ ar įjungti šviesos jutiklį (esantį ciferblato apačioje) kuris įjungs pašvietimą, kai jis yra reikalingas.</p>
<p style="text-align: center;"><a href="http://www.technews.lt/portal/wp-content/uploads/2016/04/9.jpg"><img class="alignnone wp-image-19712" src="http://www.technews.lt/portal/wp-content/uploads/2016/04/9-800x533.jpg" alt="9" width="650" height="433" /></a></p>
<p style="text-align: justify;">Vidinėje laikrodžio dalyje matosi jungtis USB krovikliui, kuris yra sukurtas specialiai taip, kad nereikia jokių adapterių su micro USB kabeliu, kuri gali pasitarnauti ne tik krovimui, tačiau per „smart straps“ susieti laikrodį su kitų gamintojų produktais, kaip GPS, širdies sensoriumi ar išoriniu akumuliatoriumi.</p>
<p style="text-align: center;"><strong> <a href="http://www.technews.lt/portal/wp-content/uploads/2016/04/91.jpg"><img class="alignnone wp-image-19711" src="http://www.technews.lt/portal/wp-content/uploads/2016/04/91-800x533.jpg" alt="9,1" width="650" height="433" /></a></strong></p>
<p style="text-align: center;">[youtube https://www.youtube.com/watch?v=1gShdjrHsRI&amp;feature=youtu.be]</p>
<p style="text-align: justify;"><strong>Naudojimas</strong></p>
<p style="text-align: justify;">Turint pridedamą greitąją įdiegimo instrukciją, susieti laikrodį su telefonu yra paprasta. Išmanioji programėlė yra tik anglų kalba, tačiau ji yra pritaikyta individualiems vartotojų poreikiams ir savo platformoje siūlo įvairias programėles, pradedant plačiu laikrodžio ciferblatų stilių pasirinkimu ir baigiant žaidimais. „Pebble Time Round“ gali pasigirti tuo, kad bendradarbiauja su kitais gamintojais, ir siūlo vartotojams „Uber“, „Swarm“, „ESPN“, „Pandora“, „Evernote“  ir „Misfit“ išmaniąsias programėles, pritaikytas šiam laikrodžiui (nuolat dirbama ties šiuo reikalu). Taigi, susieję laikrodį su telefonu išmaniosios „Pebble“ programėlės platformoje rasite 150 programėlių ir apie 400 laikrodžio ciferblato dizainų (2016 m. kovo 9 d. žiniomis).</p>
<p style="text-align: center;"><a href="http://www.technews.lt/portal/wp-content/uploads/2016/04/10.png"><img class="alignnone wp-image-19713" src="http://www.technews.lt/portal/wp-content/uploads/2016/04/10.png" alt="10" width="215" height="382" /></a> <a href="http://www.technews.lt/portal/wp-content/uploads/2016/04/11.png"><img class="alignnone wp-image-19714" src="http://www.technews.lt/portal/wp-content/uploads/2016/04/11.png" alt="11" width="215" height="383" /></a> <a href="http://www.technews.lt/portal/wp-content/uploads/2016/04/12.png"><img class="alignnone wp-image-19715" src="http://www.technews.lt/portal/wp-content/uploads/2016/04/12.png" alt="12" width="215" height="382" /></a></p>
<p style="text-align: justify;">Laikrodžio ciferblatas visada yra aktyvus ir rodo valandas, tai yra didžiulis pliusas naudotojui, nes nereikia aktyvuoti laikrodžio kas kart, norint sužinoti, kiek dabar valandų. Ciferblato dizainą  galima pasikeisti tiek telefone, tiek pačiame laikrodyje. Galiu pasakyti, kad šiuo atžvilgiu laikrodis yra labai funkcionalus – be telefono galima nustatyti kalbą, apie kokius pranešimus pranešti, nusistatyti žadintuvą, atmesti skambutį iš anksto paruošta žinute, stebėti miego režimą, informaciją apie nueitus žingsnius/kilometrus ne tik tos pačios dienos duomenis, tačiau ir visos savaitės prieš tai, rezultatus atvaizduojančiose diagramose, reguliuoti apšvietimo nustatymus.</p>
<p style="text-align: justify;">Fiziniam aktyvumui sekti gamintojas siūlo „Misfit“ programėlę, pritaikytą „Pebble“ laikrodžio platformai. Deja, kad sekti savo aktyvumo duomenis telefone, ne tik laikrodyje, turėsite parsisiųsti papildomai ir ją, nes laikrodyje galima peržvelgti tik savaitės fizinio aktyvumo duomenis. Tačiau pati programėlė atrodo labai patraukliai, joje kaupiama aktyvumo, miego ir netgi svorio pokyčių informacija.</p>
<p style="text-align: center;"><a href="http://www.technews.lt/portal/wp-content/uploads/2016/04/13.png"><img class="alignnone wp-image-19716" src="http://www.technews.lt/portal/wp-content/uploads/2016/04/13.png" alt="13" width="215" height="382" /></a> <a href="http://www.technews.lt/portal/wp-content/uploads/2016/04/15.png"><img class="alignnone wp-image-19718" src="http://www.technews.lt/portal/wp-content/uploads/2016/04/15.png" alt="15" width="215" height="382" /></a> <a href="http://www.technews.lt/portal/wp-content/uploads/2016/04/14.png"><img class="alignnone wp-image-19717" src="http://www.technews.lt/portal/wp-content/uploads/2016/04/14.png" alt="14" width="215" height="382" /></a></p>
<p style="text-align: justify;">Gamintojas sukūrė savo laikmačio, chronometro ir užrašų (kuri veikia su balso įrašymo funkcija) išmaniąsias programėles.</p>
<p style="text-align: justify;">Miego ypatumus galima sekti telefone „Pebble“ programėlėje „Morpheus“, tačiau duomenų atvaizdavimas joje atrodo statiškai ir nepatraukliai. Apskritai man atrodo labai įdomus pasirinkimas su visomis tomis atskiromis programėlėmis pagal vartotojų poreikį – jų daug, bet geriausiai atidirbtos, žinoma, trečiųjų šalių siūlomos. Realiai pačioje „Pebble Time Round“ platformoje telefone kaip ir niekas nevyksta (čia tik susidiegi viską, kas būtina), nes viskas perkeliama į laikrodį ar kitų gamintojų produktus. Visos įdiegtos programėlės yra matomos laikrodyje ir gali būti valdomos jame. Pavyzdžiui, tiesiog įsijungi laikrodyje „Watchfaces“ ir pasikeiti ciferblato išvaizdą.</p>
<p style="text-align: center;"><a href="http://www.technews.lt/portal/wp-content/uploads/2016/04/16.png"><img class="alignnone wp-image-19719" src="http://www.technews.lt/portal/wp-content/uploads/2016/04/16.png" alt="16" width="320" height="569" /></a> <a href="http://www.technews.lt/portal/wp-content/uploads/2016/04/17.png"><img class="alignnone wp-image-19720" src="http://www.technews.lt/portal/wp-content/uploads/2016/04/17.png" alt="17" width="320" height="569" /></a></p>
<p style="text-align: justify;">Fiziškai laikrodžio išvaizdą pakeisti taip pat paprasta – gamintojas sukūrė specialų apyrankės dizainą, leidžiantį greitai ir paprastai pasikeisti apyrankę nauja. Jei nepatinka komplektacijoje esanti odinė, galima rinktis iš mažiausiai dvejų metalinių, tačiau tai kainuos papildomus 34,95 €.</p>
<p style="text-align: justify;">„Pebble Time Round“ turi mikrofoną atsakymams ar pastaboms balsu. Pranešimai balsu veikia daugumoje „Android“ programėlių, įskaitant SMS žinutes, „Hangouts“, „Gmail“, „Facebook Messenger“, „Whatsapp“ ir t.t. Neaišku, kaip su „iPhone“ naudotojais, nes gamintojas praneša, kad ši funkcija jiems bus prieinama po būsimų programinės įrangos atnaujinimų.</p>
<p style="text-align: justify;">Ir galiausiai pranešimai iš telefono. Galite rinktis klasikinį rinkinuką – skambučius, žinutes, socialinių tinklų pranešimus ir elektroninio pašto laiškus ir pan. Visas žinutes galima skaityti pačiame laikrodyje, kas yra labai patogu, nes nereikia eiti prie kompiuterio ar telefono.</p>
<p style="text-align: justify;">Nors e.popieriaus ekranas liaupsinamas dėl savo taupumo, tačiau laikrodžio akumuliatorius tik šiaip ne taip ištempia dvi dienas naudojimo, kas yra ko gero didžiausias „Pebble Time Round“ minusas.</p>
<p style="text-align: justify;">Laikrodį galite įsigyti <a href="https://www.topocentras.lt/catalogsearch/result/?q=pebble" target="_blank">www.topocentras.lt.</a></p>
<p style="text-align: justify;"><strong>Išvados</strong></p>
<p style="text-align: justify;">Laikrodis, nors iš pradžių galima pasimesti toje programėlių gausoje, yra labai paprastas savo naudojimu. Pats savaime jis talpina tikrai nemažai informacijos, ir, norint apžvelgti fizinio aktyvumo ar miego duomenis, nereikia trauktis telefono iš kišenės, o keliais mygtukų paspaudimais išsikviesti visas diagramas į ekranėlį. Paties ekrano veikimas yra sklandus, vaizdai persijungia pakankamai greitai. Nors naudojant patalpose norėtųsi kiek šviesesnio ir ryškesnio ekrano, tačiau saulės spinduliuose jis tampa labai aštrus, atspindėdamas pagrindinę e.popieriaus savybę. Tai visiškai paprastai ir įprastai atrodantis laikrodis, kurio kūrėjai puikiai pritaikė visas programėles apvaliam ekranui. Tam jis panaudojo ne tik savo kurtas funkcijas, bet į platformą įtraukė ir programėles „iš šono“, kaip „Misfit“ ir pan.</p>
<p style="text-align: justify;">Tai pats gražiausias ir stilingiausias mano matytas išmanusis laikrodis, juk ne veltui gamintojas tam paaukojo akumuliatorių ir atsparumą vandeniui. Ryškiausios „Pebble Time Round“ ypatybės yra jo plonumas, lengvumas ir mažumas, taigi jis labai tiks tiems, kurių rankos smulkios, ir kiekvienas laikrodis atrodo per didelis.</p>
<p style="text-align: justify;"><u>Pliusai:</u></p>
<p style="text-align: justify;">Patrauklus dizainas.</p>
<p style="text-align: justify;">Interaktyvus ekranas, kuriame galima sekti visą fizinio aktyvumo veiklą/miego kokybę.</p>
<p style="text-align: justify;">Beveik viską galima sekti ir nustatinėti pačiame laikrodyje.</p>
<p style="text-align: justify;"><u>Minusai:</u></p>
<p style="text-align: justify;">Silpnas akumuliatorius.</p>
<p style="text-align: justify;">Suderinamumas su „iPhone“ atsilieka nuo „Android“ operacinės sistemos varomų telefonų.</p>
