---
layout: post
status: publish
published: true
title: "(SP) Tarp 150 novatoriškiausių Europos mokytojų – ir Lietuvos atstovė"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3321
wordpress_url: http://localhost/site/new/sp_tarp_150_novatoriskiausiu_europos_mokytoju__ir_lietuvos_atstove_/
date: '2009-03-25 17:03:19 +0200'
date_gmt: '2009-03-25 17:03:19 +0200'
categories:
- Naujienos
---
<div class="imgright"><img src="http://tbn1.google.com/images?q=tbn:2mcNSGsR-81G8M:http://www.ljmu.ac.uk/MKG_Global_Images/library_pc_student.jpg" border="1" /></div>
<p>Novatoriškiausia Lietuvos mokytoja tapusi Tatjana Kriliuvienė turi galimybę pažangius mokymo metodus pristatyti Europos mastu. Savo idėjas kaip informacines technologijas originaliai integruoti į ugdymo procesą ji atskleis daugiau nei 150 pedagogų iš 40 šalių, susirinkusių į Europos mokytojų novatorių forumą Austrijos sostinėje Vienoje.</p>
<p>Kovo 24-27 dienomis vykstančiame Europos mokytojų novatorių forume pedagogai keičiasi idėjomis apie mokymo metodiką, dalinasi sukaupta patirtimi. Tai jau šeštasis Europos mokytojų novatorių forumas, kurį organizuoja pasaulinė informacinių technologijų bendrovė „Microsoft“.</p>
<p>„Galimybė susitikti su kolegomis, keistis patirtimi ir susipažinti su naujausiais mokymo metodais mokytojus skatina tobulėti, ieškoti neišbandytų metodinių priemonių. Atrasdami naujausias technologijas ir kūrybiško jų panaudojimo mokyme būdus jie randa naujus kelius pažinimui skatinti“, – sakė „Microsoft Lietuva“ generalinis direktorius Mindaugas Glodas. </p>
<p>Jo teigimu, aktyvus informacinių technologijų naudojimas mokyme ne tik suteikia kompiuterinio raštingumo įgūdžių, bet ir padeda užmegzti glaudesnius mokytojų ir mokinių ryšius, skatina didesnį mokinių įsitraukimą į mokymosi procesą. </p>
<p>Trijų dienų forumą Vienoje vainikuos iškilmingi novatoriškiausių mokytojų Europoje apdovanojimai. Konkursui pateikti darbai varžosi keturiose kategorijose – novatoriško bendradarbiavimo, novatoriško bendruomenės kūrimo, novatoriško turinio ir „Mokytojų pasirinkimo“. Konkurso nugalėtojai dalyvaus pasaulio mokytojų novatorių forume, kuris lapkritį vyks Brazilijoje. </p>
<p>Įvairiose pasaulio dalyse vykstantys mokytojų novatorių forumai yra bendrovės „Microsoft“ socialinės programos „Unlimited Potential“ dalis. Ji skirta informacinių technologijų taikymui mokymo procese skatinti. Praėjusiais metais Europos mokytojų forume T. Kriliuvienės darbas buvo pripažintas vienas geriausių „Mokytojo pasirinkimo“ kategorijoje. „Microsoft“ įkurtam mokytojų novatorių tinklui priklauso daugiau nei 1,6 mln. pedagogų iš 80 valstybių.<br /></p>
