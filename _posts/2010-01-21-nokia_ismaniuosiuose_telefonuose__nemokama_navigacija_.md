---
layout: post
status: publish
published: true
title: Nokia išmaniuosiuose telefonuose – nemokama navigacija
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4528
wordpress_url: http://localhost/site/new/nokia_ismaniuosiuose_telefonuose__nemokama_navigacija_/
date: '2010-01-21 19:02:20 +0200'
date_gmt: '2010-01-21 19:02:20 +0200'
categories:
- Naujienos
---
<div class="imgright"><img src="http://t1.gstatic.com/images?q=tbn:amz50J3Q_jjxVM%3Ahttp://blog.commvine.com/wp-content/uploads/2009/10/Ovi-Maps-image.jpg"  /></div>
<p>Pasaulinė mobiliųjų technologijų lyderė Nokia paskelbė, kad išmaniųjų telefonų savininkai gali nemokamai naudotis vairuotojams ir pėstiesiems skirta navigacija telefone. Nemokama navigacija gali naudotis ne tik naujų, bet ir senesnių išmaniųjų telefonų modelių, kurie yra suderinami su naujausia Ovi Žemėlapių versija, pirkėjai. Jiems tereikia parsisiųsti Ovi Žemėlapius iš www.nokia.com/maps.</p>
<p>Naujoje Ovi Žemėlapių versijoje – navigacija ir keliaujantiems automobiliu, ir pėstiesiems. Programoje yra išsamūs 180 šalių žemėlapiai, o navigacija balsu veikia 74-iose pasaulio šalyse ir net 46 skirtingomis kalbomis, tarp kurių ir lietuvių kalba. Navigacija balsu informuoja apie kiekvieną posūkį bei priekyje esančias transporto spūstis (veikia 10-tyje valstybių). </p>
<p>„Siekiame, kad vartotojams navigacijos funkcija telefone būtų tokia pat įprasta, kaip SMS žinutės siuntimas ar fotografavimas telefonu. Manau, kad prie to žymiai prisidės mūsų sprendimas nemokamai suteikti vartotojams geriausius pasaulyje žemėlapius ir garsinę navigaciją, – sakė Anssis Vanjokis, Nokia vykdantysis viceprezidentas. – Kam vartotojui turėti daug įrenginių, kurie veikia tik viename ar keliuose regionuose. Mes sujungėme galimybes į visumą, įtraukėme visas pasaulio šalis ir padarėme paslaugą nemokama, kad su Nokia telefonu ir žemėlapiais vartotojas galėtų be rūpesčių keliauti po beveik bet kurį miestą pasaulyje ir automobiliu, ir pėsčiomis“. </p>
<p>Penkios pagrindinės  Ovi Žemėlapių išskirtinės savybės: </p>
<p>1. Nemokama<br />
<br />Nemokamoje programoje Ovi Žemėlapiai yra visų valstybių žemėlapiai ir pažangios navigacijos galimybės. Vartotojui nereikia pirkti nei licencijų žemėlapiams, nei papildomų paslaugų, tokių kaip informacija apie transporto kamščius ar miestų gidai.</p>
<p>2. Išsamiausi žemėlapiai<br />
<br />Navigacija mobiliuoju telefonu galima nemokamai naudotis visame pasaulyje. Į Ovi Žemėlapius įtraukta 180 valstybių žemėlapiai, 74-iose šalyse galima naudotis navigacija vairuotojams ir keliaujantiems pėsčiomis. Navigacinė sistema įgarsinta 46-iomis skirtingomis kalbomis. Tai – daugiausia vietovių apimantys ir išsamiausi pasaulyje žemėlapiai, kurie yra siūlomi nemokamai.</p>
<p>3. Mobilusis internetas – nebūtinas<br />
<br />Naudojantis Nokia navigacija nereikia naudoti mobiliojo interneto, kuris ir kainuoja, ir sekina telefono bateriją. Žemėlapius galima iš anksto įkelti į telefoną per kompiuterį ir pasirinkti, kad nustatydama vietą, Ovi Žemėlapių programa nenaudotų mobiliojo interneto, nes GPS technologija yra labai tiksli. Ši galimybė itin aktuali keliaujant po užsienio šalis, nes tarptautiniai mobiliojo interneto tarifai aukšti.</p>
<p>4. Mišri technologija<br />
<br />Ovi Žemėlapiuose“ naudojama pažangi technologija, vadinama mišriais vektoriniais žemėlapiais. Vektoriniai žemėlapiai užima daug mažiau atminties ir sparčiau veikia nei taškiniai žemėlapiai. Tai taip pat reiškia, kad jeigu vartotojas nori parsisiųsti žemėlapius naudodamasis mobiliuoju internetu, tai jam padaryti bus pigiau. </p>
<p>5. Valdymas balsu ir informacija apie transporto spūstis<br />
<br />Nemokamai naudotis apie kiekvieną posūkį balsu informuojančia navigacija vartotojas gali ir keliaudamas automobiliu, ir pėsčiomis. Programoje įdiegtas vadinamas transporto juostų asistentas, kuris perspėja, kada reikia persirikiuoti į kitą eismo juostą, informuoja apie transporto spūstis, greičio matuoklius ar viršijamą leistiną greitį. Keliaujantiems pėsčiomis įtrauktos pėsčiųjų zonos ir trumpiausi takeliai per parkus iš daugiau nei 100 pasaulio miestų. Taip pat žemėlapiuose yra apie 6 tūkst. trimačių pastatų ir objektų, kurie padės lengviau susiorientuoti 200 miestų.</p>
<p>Šiuo metu naujoji Ovi Žemėlapių programinė įranga yra suderinama su 10 Nokia išmaniųjų telefonų, tarp kurių – populiarieji Nokia N97 mini, Nokia 5800 XpressMusic ir Nokia E72. Artimiausiomis savaitėmis telefonų asortimentas padidės. Suderinamų telefonų turėtojai, norėdami pradėti naudotis nemokama navigacija, gali tai padaryti parsisiuntę naujausią Ovi Žemėlapių įrangą internetu iš www.nokia.com/maps.  </p>
<p>Nuo 2010 m. kovo rinkoje pasirodysiantys išmanieji telefonai, turintys GPS funkciją, turės iš anksto įdiegtą Ovi Žemėlapių programinę įrangą ir šalies, kurioje yra parduodami, žemėlapį. Žinoma, kartu vartotojas gaus nemokamą navigaciją automobiliu ar pėsčiomis ir nemokamus Lonely Planet bei Michelin kelionių gidus visam laikui, kol bus naudojamas telefonas.  </p>
