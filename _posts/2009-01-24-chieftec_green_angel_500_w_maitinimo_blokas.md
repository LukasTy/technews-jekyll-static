---
layout: post
status: publish
published: true
title: Chieftec Green Angel 500 W maitinimo blokas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 141
wordpress_url: http://localhost/site/new/chieftec_green_angel_500_w_maitinimo_blokas/
date: '2009-01-24 01:07:49 +0200'
date_gmt: '2009-01-23 23:07:49 +0200'
categories:
- Maitinimo šaltiniai
- Apžvalgos
---
<p>Maitinimo blokas yra  vienas iš tų komponentų, kuriam dėmesio renkantis kompiuterį dažniausiai skiriama per mažai. Neretai taupant pasiliekama prie varianto įsigyti korpusą kartu su maitinimo bloku, tačiau ne visada toks sprendimas yra geras, mat nuo maitinimo bloko priklauso viso kompiuterio stabilumas. </p>
<p><i>Chieftec</i> buvo malonūs ir atsiuntė mums išbandyti savo <i>Green Angel</i> serijos 500 W (CTP-500-12G) maitinimo bloką. Nors šis straipsnis ir dedikuotas jo apžvalgai, iš karto noriu atsiprašyti, jog negalėjome jo ištestuoti visavertiškai dėl technikos trūkumo, todėl šiame straipsnyje vietoje įprastinių testų bus šiek tiek daugiau informacijos apie pagrindines maitinimo blokų specifikacijas ir šis tas iš teorinės pusės.</p>
<p><b>Apie gamintoją</b><br />
<br /><b>Pakuotė ir išorinis vaizdas, jungtys</b><br />
<br /><b>Žvilgsnis į vidų</b><br />
<br /><b>Specifikacijos</b><br />
<br /><b>Testavimas</b><br />
<br /><b>Išvados</b></p>
<p><b>Apie gamintoją</b></p>
<p>Kompanija <i>Chieftec</i> įsikūrė dar 1990 metais Taivane. Kadangi pagrindinė šio gamintojo rinka yra Europoje, 1994 metais kompanija atidarė savo būstinę Vokietijoje. Pagrindiniai <i>Chieftec</i> produktai yra korpusai ir maitinimo blokai. Kompanija daug dėmesio skiria serverių rinkai.<br />
<br /><i>Chieftec</i> turi daugiau nei 6000 darbuotojų trijuose savo fabrikuose, kurių du yra Kinijoje, o vienas - Taivane.</p>
<p><b>Pakuotė ir išorinis vaizdas, jungtys</b></p>
<p><a class="ns" href="http://svarke.technews.lt/Angel/2.jpg">
<div class="imgright"><img src="http://svarke.technews.lt/Angel/s/2.jpg" border="1" /></div>
<p></a><a class="ns" href="http://svarke.technews.lt/Angel/1.jpg"><br /><img src="http://svarke.technews.lt/Angel/s/1.jpg" /><br /></a></p>
<p><i>Green Angel</i> 500 W pardavinėjamas akį patraukiančioje šviesiai žalioje pakuotėje. Ja, kaip ir pavadinimu gamintojas nori pabrėžti, jog ši produktų serija yra „draugiška“ aplinkai, ir turi aukštą naudingumo koeficientą, apie kurį pakalbėsime šiek tiek vėliau. Priekinėje pakuotės dalyje pateikta informacija apie <i>Green Angel</i> maitinimo blokų seriją, keli logotipai su technologijomis, kurias palaiko gaminys. Galinėje dalyje taip pat nerandame daug informacijos apie produktą. Visi šios serijos maitinimo blokai pakuojami į vienodas dėžutes. Vienintelis skirtumas, kuris leidžia nustatyti, kokios galios maitinimo blokas (<i>Green Angel</i> maitinimo blokų galios svyruoja tarp 300 W ir 500 W) yra pakuotėje jos neatidarius - lipdukas ant viršutinės dalies, žymintis modelio pavadinimą.</p>
<p><a class="ns" href="http://svarke.technews.lt/Angel/4.jpg">
<div class="imgright"><img src="http://svarke.technews.lt/Angel/s/4.jpg" border="1" /></div>
<p></a><a class="ns" href="http://svarke.technews.lt/Angel/3.jpg"><br /><img src="http://svarke.technews.lt/Angel/s/3.jpg" /><br /></a></p>
<p>Atidarę dėžutę randame vartotojo vadovą, standartinį maitinimo kabelį, 4 tvirtinimo varžtus ir patį maitinimo bloką. Pastarasis įprasto 14 cm x 15 cm x 8,6 cm dydžio, su apačioje sumontuotu ir grotelėmis apsaugotu 120 x 120 mm ventiliatoriumi. Bloko šoninėje dalyje randame ir lipduką su gaminio specifikacijomis apie amperažą skirtingos įtampos linijoms.</p>
<p><a class="ns" href="http://svarke.technews.lt/Angel/8.jpg">
<div class="imgright"><img src="http://svarke.technews.lt/Angel/s/8.jpg" border="1" /></div>
<p></a><a class="ns" href="http://svarke.technews.lt/Angel/5.jpg"><br /><img src="http://svarke.technews.lt/Angel/s/5.jpg" /><br /></a></p>
<p>Galinėje maitinimo bloko dalyje yra korio formos grotelės, pro kurias šiltas oras šalinamas iš maitinimo bloko ir taip pat iš korpuso. Čia taip pat randame ir įjungimo/išjungimo jungiklį ir AC maitinimo laido jungtį. Blokas geba veikti tiek 115, tiek 230 V įtampos tinkluose ir automatiškai prisitaiko prie jų, todėl nėra jokio jungiklio, perjungti iš vieno standarto į kitą.</p>
<p><a class="ns" href="http://svarke.technews.lt/Angel/7.jpg">
<div class="imgright"><img src="http://svarke.technews.lt/Angel/s/7.jpg" border="1" /></div>
<p></a><a class="ns" href="http://svarke.technews.lt/Angel/9.jpg"><br /><img src="http://svarke.technews.lt/Angel/s/9.jpg" /><br /></a></p>
<p>Laidų „kuokštas“ (laidai 18 <a class="ns" href="http://en.wikipedia.org/wiki/American_wire_gauge"><i>AWG</i></a> storio), išeinantis iš maitinimo bloko, palyginti kuklus. Jame randame vieną 20 + 4 kontaktų pagrindinės plokštės jungtį, vieną 4 kontaktų +12 V maitininimo jungtį (P4) procesoriui, vieną PCI-E 6 kontaktų maitinimo jungtį, penkias įprastines (buitiškai vadinamas "molex") įrenginių maitinimo jungtis, dvi SATA įrenginių maitinimo jungtis ir vieną floppy maitinimo jungtį. Visgi malonu būtų čia sutikti ir 8 kontaktų <i>EPS12V</i> jungtį, kuri sutinkama dažnoje dabar gaminamoje pagrindinėje plokštėje.</p>
<p><img src="http://svarke.technews.lt/Angel/6.jpg" /></p>
<p>Deja, kuklus laidų pasirinkimas gali būti ne vienintelė problema kai kurių korpusų savininkams. Iš pirmo žvilgsnio maitinimo bloko laidai pasirodė pakankamai trumpi, todėl pamėginau jį įdėti į <i>Antec Three Hundrer</i> korpusą, kuriame maitinimo blokas montuojamas į korpuso apačią. Abejonės buvo ne be pagrindo: maitinimo bloko pagrindinės plokštės maitinimo bei procesoriaus maitinimo laidai buvo iš tiesų per trumpi juos prijungti.</p>
<p><b>Specifikacijos</b></p>
<p>Kaip teigia gamintojas, maksimali šio <i>Green Angel</i> tiekiama galia siekia 500 W. Ši suma susidaro iš visų 12, 5 ir 3,3 V linijų. Kadangi galia proporcinga įtampai ir srovės stipriui (P=IU), kiekviena iš linijų turi įvertintą srovės maksimumą, kuris gali ja tekėti. Šiuos dydžius ir galima pamatyti gamintojo pateikiamoje specifikacijų lentelėje. Svarbiausios ir taip pat labiausiai apkraunamos linijos dabartiniuose kompiuteriuose yra +12 V. Iš čia ir susidaro pagrindinė kompiuterio naudojama galia. <i>Chieftec</i> gaminys, pasak gamintojo turi dvi virtualias +12 V linijas, kurių amperažas siekia po 18 A.</p>
<p>Tikriausiai pastebite, jog bandant paprastai sudėti kiekvienos linijos galias, gaunamas ne toks skaičius, kokį gamintojas deklaruoja. Gamintojas pažymi maksimalias ribas, pasiekiamas toje linijoje, tačiau linijos viena nuo kitos dažniausiai yra nemažai priklausomos ir maksimali jų galia gali priklausyti nuo kitų linijų apkrovimo, todėl dažniausiai specifikacijose gamintojas pažymi atskirų linijų kombinuotą (maksimalią) galią, kurią maitinimo blokas gali tiekti atitinkamos įtampos linijomis.</p>
<p><i>Green Angel</i> 500 W maitinimo bloko galios paskirstymą skirtingose linijose galite matyti kiek žemiau:</p>
<p><img src="http://svarke.technews.lt/Angel/psu.PNG" /></p>
<p>Be tiekiamų galių svarbios ir kitos maitinimo bloko savybės. Pirmiausiai, efektyvumas. Tai yra maitinimo bloko specifikacija, kuri nusako, kiek procentų elektros energijos, imamos iš elektros lizdo yra paverčiama energija, panaudojama komponentų maitinimui. <i>Chieftec Green Angel</i> seriją gamintojas siekė padaryti kuo ekologiškesnę, todėl ji turi 80 procentų efektyvumo reitingą (angl. 80+ sertificate), o tai reiškia, jog maitinimo blokas iš rozetės maksimaliai apkrautas teoriškai naudotų 600 W. Taigi kuo didesnis maitinimo bloko efektyvumas, tuo mažiau energijos sueikvojama veltui ir tuo mažesnes sąskaitas reikės mokėti.</p>
<p>Maitinimo bloko efektyvumas nėra vienodas skirtingai apkraunant maitinimo bloką. 80+ sertifikatas byloja, jog PSU efektyvumas neturėtų nukristi žemiau 80 procentų, o kartais ir būti didesnis. Paprastai maitblokių efektyvumas didžiausias būna naudojant maždaug 50 - 60 jo maksimalios galios, o tai dar viena priežastis siekiantiems kuo mažesnių elektros sąnaudų, įsigyti kiek galingesnį maitinimo bloką negu reikalauja jų konfigūracija.</p>
<p><b>Žvilgsnis į vidų</b></p>
<p>Atidaryti maitinimo blokui užtenka atsukti keturis varžtus, tačiau juos atsukus prarandama gamintojo suteikiama garantija, mat pažeidžiamas apsauginis lipdukas.</p>
<p>Viduje matome žalią 120 x 120 x 25 mm <i>Yate Loon Electronics</i> firmos ventiliatorių (specifikacijos pateikiamos žemiau esančioje lentelėje), iš kurio laidas su termodavikliu nuvestas iki vieno iš trijų nedidelių radiatorių, pagamintų iš aliuminio bei aušinančių tranzistorius, todėl ventiliatorius sukasi priklausomai nuo jų temperatūros. Apžiūrėjus montažinę plokštę matome ir jos numerį. Pasirodo, jog tikrasis maitinimo bloko gamintojas yra <i>CWT (Channel Well Technology)</i>, gaminanti maitinimo blokus daugybei kompanijų.</p>
<p><img src="http://svarke.technews.lt/Angel/fanspecs.PNG" /></p>
<p><a class="ns" href="http://svarke.technews.lt/Angel/12.jpg">
<div class="imgright"><img src="http://svarke.technews.lt/Angel/s/12.jpg" border="1" /></div>
<p></a><a class="ns" href="http://svarke.technews.lt/Angel/13.jpg"><br /><img src="http://svarke.technews.lt/Angel/s/13.jpg" /><br /></a></p>
<p>Kaip ir pridera kokybiškiem maitinimo blokams, kampe randame ir pilną pirminio filtravimo sistemą (vienas kondensatorius priklausantis jam įrengtas iškart už AC maitinimo lizdo). Iškart virš filtro yra ir srovės išlyginimo tiltelis. Kai kurie maitinimo blokai ant šio tiltelio turi atskirus radiatorius. <i>Chieftec</i> modelyje išsiversta be jo.</p>
<p><a class="ns" href="http://svarke.technews.lt/Angel/11.jpg">
<div class="imgright"><img src="http://svarke.technews.lt/Angel/s/11.jpg" border="1" /></div>
<p></a><a class="ns" href="http://svarke.technews.lt/Angel/10.jpg"><br /><img src="http://svarke.technews.lt/Angel/s/10.jpg" /><br /></a></p>
<p>Dar aukščiau įrengta aktyvi PFC (angl. Power Factor Correction) grandinė. Galios koeficientas (PF) - tai realios maitinimo bloko galios ir šios bei reaktyvios galios vektorinės sumos santykis. Kuo jis didesnis, tuo sunaudojama mažiau reaktyviosios galios. Kad šis santykis būtų kuo didesnis, naudojamos PFC grandinės. Būtent aktyviosios PFC grandinės leidžia pasiekti ypatingai didelį galios koeficientą (0,99). Pagrindinis kondensatorius - <i>Samxon</i> (330 µF, 400 V).</p>
<p><b>Testavimas</b></p>
<p>Priėjome iki esminės apžvalgos dalies, kurioje turėtumėme išsiaiškinti, kaip šiam maitinimo blokui sekasi atlikti savo darbą, tačiau, kaip jau minėjau pačioje apžvalgos pradžioje, testai bus labai paviršutiniški. Tinkamai išbandyti maitinimo bloką reikia kelių sąlygų. Pirmiausiai, sugebėti pilnai jį apkrauti, o tam stalinis kompiuteris nėra visiškai tinkamas. Tik linijom veikiant maksimaliu gamintojo nurodytu pajėgumu galima įsitikinti, jog maitinimo blokas yra visiškai stabilus veikdamas tiekdamas komponentams tokią galią, kokią gamintojas nurodo. Tuomet reikėtų išmatuoti (multimetru) kokią įtampą teikia visos linijos ir ar rodomos reikšmės neišeina iš ATX 2,3 standarto (kurį ir palaiko <i>Chieftec Green Angel</i> 500 W) reikalavimų, jog įtampos gali svyruoti +/-5 procentų diapazone. Tačiau multimetras vis dėlto nefiksuoja ir dar vienos svarbios savybės - smulkių maitinimo bloko linijų įtampų svyravimų (angl. ripple), pagal kurių dydį galima vertinti tiekiamos įtampos kokybę. Šiam darbui paprastai naudojamas osciloskopas. Taip pat galima išbandyti maitinimo bloko efektyvumą, bloko apsaugas nuo per didelės įtampos, srovės ar temperatūros (šis maitinimo blokas turi jas visas). Tokie veiksniai kaip aplinkos temperatūra taip pat turi nemažą įtaką maksimaliai maitinimo bloko galiai.</p>
<p>Šiandieniniai <i>Green Angel</i> testai apsiriboja jo išbandymu su įprastine testų kompiuterio konfigūracija (ją matote apačioje), kuri toli gražu nereikalauja 500 W maitinimo bloko (nenaudojama net pusė jo maksimalios galios). Kompiuteris <i>Windows</i> terpėje buvo paliktas ramybės būsenoje ir tuomet multimetru pamatuota +3,3, +5 ir +12 V įtampos. Po to, pasinaudojus <i>Prime 95, GPU Caps</i> bei <i>IOMeter</i> pagalba, komponentai buvo apkrauti ir įtampos pamatuotos dar kartą. Rezultatai - lentelėje.</p>
<p><img src="http://svarke.technews.lt/Angel/pccfg.PNG" /></p>
<p><img src="http://svarke.technews.lt/Angel/psurez.PNG" /></p>
<p>Su šiuo kompiuteriu maitinimo bloko įtampos išliko stabilios ir neperžengė ATX standarto numatytų ribų. Kiek daugiau nukrypę buvo +12 V įtampos. Didžiausias nuokrypis buvo +12 V linijose neapkrovus komponentų (2,2 procento). </p>
<p><b>Išvados</b></p>
<p>Ko gero suprantama, jog neatlikus pilnų testų, tinkamai įvertinti maitinimo bloko nepavyks. Paties maitinimo bloko konstrukcija pakankamai gera, jis stabiliai veikė su negalinga testų sistema, ventiliatorius sukosi tyliai (nors artėjant prie maksimalios bloko galios triukšmas greičiausiai imtų kilti), tačiau negalime tinkamai įvertinti, kaip jis veiktų apkrautas maksimaliai. Visgi turiu kelis pastebėjimus dėl maitinimo bloko naudojimo. Pirmiausiai, šis PSU tinkamas naudoti tik su pakankamai nedideliais korpusais, kuriuose maitinimo blokas montuojamas korpuso viršuje. Taip pat malonu būtų korpuse matyti dar vieną PCI-E maitinimo jungtį tokioms vaizdo plokštėms kaip <i>HD4870</i> ar panašioms, kurias maitinimo blokas yra pajėgus „išmaitinti“.</p>
<p><i>Chieftec Green Angel</i> 500 W maitinimo bloką Lietuvoje galima įsigyti už maždaug 200 litų.</p>
<p><img src="http://www.technews.lt/upl/Failai/chieftec_logo.gif" /></p>
<p>Dėkojame <a class="ns" href="http://www.chieftec.eu/"><i>Chieftec</i></a> už suteiktą galimybę išbandyti šį gaminį.</p>
<p></p>
