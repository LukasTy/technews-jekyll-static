---
layout: post
status: publish
published: true
title: "(SP) Slaptažodžių vagišiai kėsinasi į Facebook vartotojų duomenis"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3538
wordpress_url: http://localhost/site/new/sp_slaptazodziu_vagisiai_kesinasi_i_facebook_vartotoju_duomenis/
date: '2009-05-28 13:08:42 +0300'
date_gmt: '2009-05-28 13:08:42 +0300'
categories:
- Naujienos
---
<div class="imgright"><img src="http://tbn3.google.com/images?q=tbn:A9CLN0OCuAhybM:http://www.ashorten.com/wp-content/uploads/2009/04/facebook-small-logo.png" border="1" /></div>
<p>Vartotojų slaptažodžius bandantys išvilioti sukčiai pasiekė ir dalį Lietuvos virtualaus socialinio tinklo <i>Facebook</i> naudotojų. Jų prisijungimo duomenis mėginama išvilioti pasitelkiant suklastotas interneto svetaines, savo išvaizda primenančias originalų <i>Facebook</i> prisijungimo tinklalapį. Nuorodos į pavojingus puslapius platinamos per draugų žinutes.  </p>
<p>„Iš socialinių tinklų naudotojų pavogta informacija naudojama siekiant gauti finansinės naudos. Sukčiai, pasinaudoję pavogtais duomenimis, jūsų draugams prašydami materialinės pagalbos gali išsiųsti laiškus apie neva jus ištikusią nelaimę“, – teigė Darius Černeckis, <i>ESET</i> saugumo sprendimams šalyje atstovaujančios bendrovės <i>NOD Baltic</i> pardavimų vadovas.</p>
<p>Pasak jo, geriausia apsauga nuo tokio tipo sukčiavimo – vartotojų atidumas. Gavus įtartiną nuorodą siūloma pasitikslinti, ar jūsų draugas tikrai ją siuntė. Pasitikrinti, ar jūsų vartotojo paskyra nebuvo panaudota internetiniams nusikaltimams galima peržiūrėjus išsiųstas žinutes. Rekomenduojama ir reguliariai keisti prisijungimo slaptažodžius.</p>
<p>„Internetiniai nusikaltėliai sugaišta nemažai laiko, ieškodami naujų būdų žmonėms apgauti ir jų pinigams išvilioti. Socialinių tinklų naudotojus siekiama paveikti rašant jų pažįstamų asmenų vardu. Deja, paskui paaiškėja, kad tų žmonių prisijungimo vardai ir slaptažodžiai yra pavogti“, – pasakojo Džefas Debrus (Jeff Debrosse), <i>ESET</i> Tyrimų departamento vadovas.</p>
<p>Socialinio tinklo <i>Facebook</i> atstovai, pastebėję tokio pobūdžio sukčiavimus, ėmėsi aktyviai spręsti problemą – blokuojamas prisijungimas prie netikrų svetainių, keičiami apgautųjų vartotojų slaptažodžiai ir trinamos suklastotos žinutės.</p>
