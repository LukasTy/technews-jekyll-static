---
layout: post
status: publish
published: true
title: Asus plečia Eee produktų seriją su planšetais (Atnaujinta)
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4842
wordpress_url: http://localhost/site/new/asus_plecia_eee_produktu_serija_su_plansetais/
date: '2010-06-01 16:22:04 +0300'
date_gmt: '2010-06-01 16:22:04 +0300'
categories:
- Naujienos
---
<p>Computex 2010 paroda oficialiai prasideda šiandien, tačiau naujienų turėjome ir vakar. Štai kompanija Asus Taivane prasidėjusioje parodoje oficialiai pristatė du naujus Eee serijos produktus – Eee Pad EP121 ir EP101TC.</p>
<p><img src="http://www.part.lt/img/21e0e574eaa6294350e3d55f050bd159675.jpg" /></p>
<p>Asus Eee Pad EP121 pasižymi net 12 colių įstrižainės lietimui jautriu ekranu ir, pasak kompanijos, galės dirbti iki 10 valandų. Kompanija siūlys ir specialų rinkinį su QWERTY tipo klaviatūra. Įstačius planšetą į klaviatūrą, jūs vargu ar pasakytumėte, jog tai nėra tiesiog įprastas internetinis nešiojamasis. Įrenginį varys Intel CULV serijos procesorius, o jį valdysime Windows 7 Home Premium operacinės sistemos pagalba.</p>
<p><img src="http://www.part.lt/img/5ab33ed11b5f43e5d9f9288f9459bab9922.jpg" /></p>
<p>Antrasis pristatytas produktas yra kiek mažesnis, nes Eee Pad EP101TC turės 10 colių lietimui jautrų ekraną. Jame įdiegta Windows Embedded Compact 7 operacinė sistema, kuri kiek skirsis nuo mums įprastos Windows 7. Nors kompanija nekalbėjo apie šio planšeto aparatinę įrangą, užkulisiuose kalbama, kad jame dirbs ARM architektūros centrinis procesorius.</p>
<p>Apie kainas bei pasirodymo datas Asus daug nekalbėjo, tačiau užsiminė, kad abu produktai veikiausiai pasirodys tik kitų metų pirmajame ketvirtyje. Bet kokiu atveju, veikiausiai kiek vėliau Computex 2010 parodoje kompanija apie tai pakalbės plačiau.</p>
<p><b>Atnaujinta</b>: Pasirodė informacija, kad Asus Eee Pad įrenginiai kainuos kažkur 400-500 JAV dolerių ribose, bet mes vis dar liekame smalsūs. Vis dar neaiškios visos aparatinės įrangos ypatybės ir vidinė įrenginių talpa.</p>
