---
layout: post
status: publish
published: true
title: Apple norėtų rinkai pasiūlyti pigesnį iPad?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6078
wordpress_url: http://localhost/site/new/apple_noretu_rinkai_pasiulyti_pigesni_ipad/
date: '2011-10-13 15:21:26 +0300'
date_gmt: '2011-10-13 15:21:26 +0300'
categories:
- Naujienos
---
<div class="imgright"><img src="http://technews.lt/upload/apple-ipad-2.jpg"  /></div>
<p>Nepaisant to, kad Apple iPad planšetinių kompiuterių užimama rinkos dalis yra tiesiog milžiniška, konkurentai kompanijai kvėpuoja į nugarą. Ypač Apple sunerimo po to, kai Amazon išleido Kindle Fire planšetinį kompiuterį vos už 200 JAV dolerių.</p>
<p>Pasak analitiko Briano White‘o, kuris neva kalbėjo su Kinijos aparatinės įrangos tiekėjais, Apple norėtų pristatyti iPad Mini planšetą, kuris kainuotų šiek tiek pigiau, nei dabartinis Apple iPad planšetinis kompiuteris, tačiau pasižymėtų tokio pat dydžio ekranu.</p>
<p>Pasak analitiko, Apple pigesnį iPad turėtų pristatyti kitų metų pradžioje, o praėjus dar porai mėnesių kompanija veikiausiai išleis ir žymiai galingesnę bei viskuo geresnę iPad 3 versiją. Visgi kiek gi galėtų kainuoti pigesnis iPad Mini, nei jo pirmtakas?</p>
<p>Šiuo metu pagaminti Apple iPad 2 reikia apie 326 JAV dolerių. Vien ekranas, pasak apskaičiavimų, Apple kainuoja net 127 JAV dolerius, o 512MB darbinė DDR2 atmintis su 16GB talpa kartu 66 JAV dolerių. Tai antras pagal brangumą aparatinės įrangos rinkinys.</p>
<p>Taip, atminties kainos krito, tačiau sunku įsivaizduoti, kad Apple pasiūlytų iki 300 JAV dolerių kainuojantį, 10 colių ekranu pasižyminti iPad, kuris vis dar neštų pelną. Tuo tarpu Amazon žengia visiškai kitu keliu – Kindle Fire pagaminimo kaina 10 JAV dolerių didesnė, nei pardavimo.</p>
<p>Žinoma, kaip kad Apple iPhone 5 atveju, tai gali būti nieko veikti neturinčių analitikų sapalionės, tačiau aišku viena, jog Apple reikės reaguoti ne tik į tiek pat ir šiek tiek daugiau kainuojančius Android planšetus, bet ir į žymiai pigiau kainuojančius jų pusbrolius.</p>
