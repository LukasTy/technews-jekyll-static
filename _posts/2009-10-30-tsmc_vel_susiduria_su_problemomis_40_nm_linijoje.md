---
layout: post
status: publish
published: true
title: TSMC vėl susiduria su problemomis 40 nm linijoje
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 4232
wordpress_url: http://localhost/site/new/tsmc_vel_susiduria_su_problemomis_40_nm_linijoje/
date: '2009-10-30 18:50:51 +0200'
date_gmt: '2009-10-30 18:50:51 +0200'
categories:
- Naujienos
---
<p>AMD sprendimas keltis savo naujausių aukštos klasės vaizdo plokščių kainas darosi vis labiau suprantamas ne tik dėl to, kad kol kas 5800 serija neturi  tiesioginių naujų konkurentų iš Nvidia pusės, tačiau ir dėl kitų priežaščių, apie kurias praneša portalas <a class="ns" href="http://www.digitimes.com/news/a20091030PD209.html">DigiTimes</a>. Pasak šio naujienų portalo, Taivanio lustų gamintojas TSMC, tiekiantis AMD grafinius lustus vėl turi problemų su 40 nm technologiniu procesu. Be abejo, mes visi puikiai prisimename šias problemas, kilusias tiek HD 4770 pasirodymo metu, tiek ir ilgą laiką po jo. </p>
<p> TSMC pripažįsta, kad 40 nm technologiniu procesu pagrįstų lustų gamybos efektyvumas krito iki vos 40 procentų. Kompanijos generalinis direktorisu Morris Chang, sako, kad tai vyksta dėl problemų viename gamybos etapų ir kad kompanija turėtų šias bėdas ištaisyti iki šio ketvirčio pabaigos. Šiek tiek ankščiau, po HD 4770 vaizdo plokštės išleidimo, analitikai kalbėjo apie tai, kad 40 nm linijos efektyvumas tesiekia 20-30 procentų. O pats Morris Chang dar liepą sakė, kad linijos gali veikti ir 60 % lygyje. </p>
<p>Įdomu tai, kad Radeon HD 5850 vis dar sunku įsigyti, o štai HD 5750 ir 5770 modeliai daug kur yra laisvai prieinami. Įdomu, kaip TSMC seksis sutvarkyti 40 nm proceso problemas iki Nvidia GT300 lusto pristatymo, kuris taip pat bus paremtas tuo pačiu procesu ir gaminamas Taivanio kompanijos. Nepaisant to, kad 45/40 nm lustai lėmė vos 4 % kompanijos pajamų, o pirmajame ir antrajame ketvirtyje šis rodiklis buvo dar mažesnis ir siekė vos 1 nuošimtį, „mažiausieji“ procesai gali nešti daugiausiai pelno už vienetą, o jų kiekiai vis didės. TSMC tikisi, kad tokių lustų dalis sieks dešimtadalį jau šių metų pabaigoje.<br /></p>
