---
layout: post
status: publish
published: true
title: "Žemos klasės HD 6000 nariai kol kas prieinami tik partneriams"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5525
wordpress_url: http://localhost/site/new/zemos_klases_hd_6000_nariai_kol_kas_prieinami_tik_partneriams/
date: '2011-02-08 17:17:11 +0200'
date_gmt: '2011-02-08 17:17:11 +0200'
categories:
- Naujienos
---
<div class="imgright"><img src="http://technews.lt/upload/HD6570.jpg"  /></div>
<p>AMD vakar pristatė net keletą naujų AMD Radeon HD 6000 šeimos žemos klasės narių, kurie, kaip bebūtų gaila, kol kas yra prieinami tik partneriams, kurie šias vaizdo plokštes gali panaudoti jau surinktose sistemose, kaip kad viskas viename kompiuteriuose.</p>
<p>Du vaizdo posistemiai, tiksliau Radeon HD 6670 ir Radeon HD6570, yra pagrįsti Turks kodiniu vardu žinomu lustu, kuris yra pagamintas panaudojant 40nm technologinį procesą. Šis lustas taipogi pasižymi 128 bitų pralaidos GDDR5 arba GDDR3 atminties kontroleriu.</p>
<p>Nepaisant to, kad abu gaminiai turi tiek pat srovių procesorių, tai yra 480 vienetų, jie skiriasi tiek dažniais, tiek ir naudojama darbine atmintimi. Štai HD 6670 branduolys dirba 800MHz dažniu, darbinė atmintis 4.0GHz efektyviu dažniu, o AMD partneriams siūlo dvi versijas su 512MB arba 1GB GDDR5 tipo talpos darbine atmintimi bei, žinoma, 128 bitų pralaida.</p>
<p>AMD Radeon HD 6570 yra tas pats Turks, tačiau jo branduolys jau tedirba 650MHz dažniu, o darbinės atminties tipai variuoja – jie gali būti ir GDDR5, ir GDDR3. Štai versijos su GDDR5 tipo darbine atmintimi galės turėti iki 1GB talpos bei dirbti efektyviu 4.0GHz dažniu, kai versija su GDDR3 galės turėti net iki 2GB talpos darbinės atminties ir dirbti efektyviu 1.8GHz dažniu.</p>
<p>Paskutinis, žemiausios klasės gaminys HD 6450 naudoja kitokį, jau Caicos kodiniu vardu žinomą lustą. Šis teturi 160 srovių procesorių, vos 64 bitų atminties pralaidą, tačiau čia ir vėl matomas platus ne tik atminties, tačiau ir branduolio dažnių pasirinkimas. Čia galima naudoti GDDR5 arba DDR3 darbinė atmintis, o branduolio dažnis gali variuoti 625-750MHz diapazone pagal partnerių pasirinkimą.</p>
<p>Nepaisant to fakto, kad AMD nepranešė apie mažmeninę šių vaizdo posistemių prekybą, mes manome, kad šie gaminiai mažmenininkų lentynas turėtų pasiekti dar šį mėnesį, nes paklausa žemos klasės produktams visgi yra. Neaišku tik tiek, ar versijų bus tiek pat daug, kiek jų siūloma partneriams.<br /></p>
