---
layout: post
status: publish
published: true
title: Japoniškasis Drakonas, arba kitaip – Scythe Orochi
author:
  display_name: Kiewliszki
  login: Kiewliszki
  email: ervinas.r@gmail.com
  url: ''
author_login: Kiewliszki
author_email: ervinas.r@gmail.com
wordpress_id: 3362
wordpress_url: http://localhost/site/new/japoniskasis_drakonas__arba_kitaip__scythe_orochi/
date: '2009-04-01 18:01:08 +0300'
date_gmt: '2009-04-01 18:01:08 +0300'
categories:
- Procesoriai
- Apžvalgos
---
<p>Sveiki, gerbiamieji <i>Technews.lt</i> skaitytojai. Šį kartą apžvalgai atkeliavęs <i>Scycthe Orochi</i> nepalieka abejingų – aušintuvas stebina ne tik dešimčia „heatpipe“, galimybe aušinti procesorius pasyviai, bet ir dydžiu. Įdomus ir produkto pavadinimas - <i>Orochi</i>. Japonų mitologijoje, tai į gyvatę panašus milžiniškas padaras su aštuoniomis galvomis – <i>Scythe</i> marketologai irgi padirbėjo, rasdami išskirtinį pavadinimą išskirtiniam gaminiui.</p>
<p><b><i>Turinys</i></b>: </p>
<p><b>Apie Scythe</b><br />
<br /><b>Pakuotė ir komplektacija</b><br />
<br /><b>Apie patį aušintuvą</b><br />
<br /><b>Montavimas</b><br />
<br /><b>Testavimas</b><br />
<br /><b>Išvados</b></p>
<p><b>Apie Scythe </b></p>
<p><i>Scythe Co., Ltd.</i> (įregistruota Tokijuje, Japonijoje) pradėjo savo veiklą garsiajame Japonijos Akihabara elektronikos miestelyje, kur lankytojai gali rasti platų prekių pasirinkimą nuo naujausių kompiuterių komponentų iki moderniausių elektronikos prietaisų. </p>
<p>Kompanija pradėjo savo veiklą 2002-ųjų metų lapkritį kaip distributorius ir pasyvių bei mažą triukšmą keliančių kompiuterių komponentų gamintojas. Nuo to laiko kompanija įsteigė tyrimų ir plėtros infrastruktūrą Taivane ir Kinijoje, biurą JAV, Los Andžele bei Hamburge, Vokietijoje, lankščiam klientų aptarnavimui. Būtent iš čia ir buvo atsiųstas produktas apžvalgai. </p>
<p>Turbūt dauguma Jūsų žinote apie tokius garsius aušintuvus procesoriams kaip <i>Ninja</i> ar <i>Infinity</i>, kurie nusipelnė pagarbos kaip vieni efektyviausių savo laiku. Tačiau tai toli gražu ne vieninteliai gaminiai, kuriuos gamina <i>Scythe</i> – daug kam žinomi ir tokie produktai kaip <i>Mugen</i>, <i>Zipang</i> ar <i>Shuriken</i>. Kaip jau pastebėjote, visi pavadinimai japoniški - tai skiriamasis <i>Scythe</i> ženklas. </p>
<p><b>Pakuotė ir komplektacija </b></p>
<p>Nors dėžutė, kurioje įsitaisęs <i>Scythe Orochi</i>, kaip eiliniam procesoriaus aušintuvui yra tikrai didelė, tačiau šiam milžinui ji kaip tik – pats aušintuvas dėžutėje užima beveik visą erdvę, palikęs tik kampuką ventiliatoriui. </p>
<p><a class="ns" href="http://svarke.technews.lt/or1.jpg">
<div class="imgright"><img src="http://svarke.technews.lt/mor1.jpg" border="1" /></div>
<p></a><br />
<br /><a class="ns" href="http://svarke.technews.lt/or2.jpg"><br /><img src=" http://svarke.technews.lt/mor2.jpg" /><br /></a><br />
<br /><a class="ns" href="http://svarke.technews.lt/or3.jpg">
<div class="imgright"><img src=" http://svarke.technews.lt/mor3.jpg" border="1" /></div>
<p></a><br />
<br /><a class="ns" href="http://svarke.technews.lt/or4.jpg"><br /><img src=" http://svarke.technews.lt/mor4.jpg" /><br /></a></p>
<p>Informacija, esanti ant dėžutės, nustebina savo išsamumu – jos tikrai daug, ir ji naudinga. Minėdamas „naudinga“ noriu pasakyti tai, kad skirtingai nuo dažnai pasitaikančių atvejų, kai ant gaminio pakuotės matome tik krūvą reklaminių frazių, nieko tikslaus nepasakančių apie produktą, informacija esanti ant <i>Scythe Orochi</i> dėžutės tikrai padės eiliniam pirkėjui. Čia rasime ir ventiliatoriaus charakteristikas, ir palaikomus procesorių lizdus, ir tikslius radiatoriaus išmatavimus bei svorį.      </p>
<p>Į aušintuvo komplektaciją įeina šie komponentai:</p>
<p>* Tvirtinimo rėmelis Socket 478 ir LGA 775 lizdams<br />
<br />* Du „geležiukai“ aušintuvo tvirtinimui Socket 478 ir LGA 775 lizdams<br />
<br />* Galinio montavimo plokštelė (angl. Backplate), skirta aušintuvo montavimui Socket 478 ir LGA 775 lizduose<br />
<br />* Varžteliai ir tarpinės<br />
<br />* Tvirtinimo rėmelis Socket 754/939/940 ir Socket AM2 lizdams<br />
<br />* Instrukcija anglų, prancūzų, vokiečių, ispanų ir japonų kalbomis.<br />
<br />* Apie 1 gramas termopastos<br />
<br />* Dvi vielutės ventiliatoriaus tvirtinimui prie aušintuvo.</p>
<p><a class="ns" href=" http://svarke.technews.lt/or15.jpg"><br /><img src=" http://svarke.technews.lt/mor15.jpg" /><br /></a></p>
<p><b>Apie patį aušintuvą</b></p>
<p>Nors prieš gaudamas <i>Scythe Orochi</i> buvau jau perskaitęs nemažai jo apžvalgų bei pamatęs krūvą šio aušintuvo nuotraukų, tačiau tik palaikius jį rankose iš tikrųjų supranti, koks šis daiktas didelis. Anksčiau monstrais buvo laikomi <i>Zalman 7700CU</i> ar netgi pirmieji bokšto tipo aušintuvai su 120 mm ventiliatoriais, tačiau <i>Scythe Orochi</i> yra visai kito „kalibro“. Aušintuvo išmatavimai siekia 120 x 194 x 155 mm, svoris su ventiliatoriumi - 1285 gramus. Skaičiai kalba patys už save. </p>
<p><a class="ns" href=" http://svarke.technews.lt/or5.jpg">
<div class="imgright"><img src=" http://svarke.technews.lt/mor5.jpg" border="1" /></div>
<p></a><br />
<br /><a class="ns" href=" http://svarke.technews.lt/or6.jpg"><br /><img src=" http://svarke.technews.lt/mor6.jpg" /><br /></a><br />
<br /><a class="ns" href=" http://svarke.technews.lt/or7.jpg">
<div class="imgright"><img src=" http://svarke.technews.lt/mor7.jpg" border="1" /></div>
<p></a><br />
<br /><a class="ns" href=" http://svarke.technews.lt/or8.jpg"><br /><img src=" http://svarke.technews.lt/mor8.jpg" /><br /></a></p>
<p>Aušintuvo konstrukcija gana paprasta. Iš pagrindo išeinantys 10,6 mm pločio šiluminiai vamzdeliai pereina per 35 aliuminio plokšteles, kurių išmatavimai yra 120 &#1093; 100 mm (verta paminėti, kad plokšteles prilaiko tik šiluminiai vamzdeliai). Plokštelių plotis maždaug pusė milimetro, o tarpai tarp jų sudaro apie 4 mm. Žinant, kad kituose aušintuvuose tarpai tarp plokštelių būna net iki kelių kartų mažesni, galima aiškiai matyti, kad <i>Scythe Orochi</i> orientuotas į pasyvų aušinimą. Arba <i>Scythe</i> inžinieriai nenorėjo gąsdinti pirkėjo dar didesniu aušintuvo svoriu :).      </p>
<p><a class="ns" href=" http://svarke.technews.lt/or9.jpg">
<div class="imgright"><img src=" http://svarke.technews.lt/mor9.jpg" border="1" /></div>
<p></a><br />
<br /><a class="ns" href=" http://svarke.technews.lt/or10.jpg"><br /><img src=" http://svarke.technews.lt/mor10.jpg" /><br /></a></p>
<p>Prie pat aušintuvo pagrindo pritvirtintas nemažas aliuminis radiatorius, kurio išmatavimai yra 82 &#1093; 44 &#1093; 48mm. Nors bendram <i>Orochi</i> fone jis tikrai neišsiskiria ir išvis, už pagrindinių plokštelių yra vos matomas, tačiau jo dydis yra tik šiek tiek mažesnis už firminį <i>AMD</i> radiatorių!</p>
<p><a class="ns" href=" http://svarke.technews.lt/or11.jpg"><br /><img src=" http://svarke.technews.lt/mor11.jpg" /><br /></a></p>
<p><i>Scythe Orochi</i> pagrindo kokybė yra puiki. Nuotraukoje matomas vos ne veidrodinis atspindys. </p>
<p><a class="ns" href=" http://svarke.technews.lt/or12.jpg">
<div class="imgright"><img src=" http://svarke.technews.lt/mor12.jpg" border="1" /></div>
<p></a><br />
<br /><a class="ns" href=" http://svarke.technews.lt/or13.jpg"><br /><img src=" http://svarke.technews.lt/mor13.jpg" /><br /></a></p>
<p>Ventiliatoriaus, pridedamo prie aušintuvo, išmatavimai yra 140 x 140 x 25 mm, o tikslus modelio pavadinimas - <i>SY1425SL12L</i>. Jis sukasi 500 (+-10%) apsisukimų per minutę greičiu, sukurdamas 29,39 CFM oro srautą ir 10,8 dBa triukšmo lygį. Praktikoje tai reiškia, kad aušintuvas neskleidžia jokio garso.</p>
<p><a class="ns" href=" http://svarke.technews.lt/or14.jpg"><br /><img src=" http://svarke.technews.lt/mor14.jpg" /><br /></a></p>
<p>Ventiliatorius prie radiatoriaus montuojamas dviejų vielučių pagalba. Uždėjimas atrodo paprastas, bet iš tikrųjų tenka pasistengti, kol su vielutėm ventiliatorių pritvirtini dėl reikalingų vos ne keturių rankų. Atrodytų, senas geras tvirtinimas varžteliais yra patogesnis, bet čia greičiausiai tik įpratimo reikalas. Reikia paminėti, kad teoriškai prie radiatoriaus galima primontuoti net tris didelius arba šešis mažesnius ventiliatorius, bet tai, kaip minėta, yra labiau teorinė galimybė.     </p>
<p><b>Montavimas</b></p>
<p>Aušintuvas, nors buvo testuojamas tik <i>LGA775</i> platformoje, vėliau buvo sumontuotas ir ant <i>Socket AM2</i> lizdo, tai galiu įvertinti jo tvirtinimo ypatumus abiejose populiariose platformose.</p>
<p>Tvirtinimas <i>LGA 775</i> ir <i>AM2</i> sistemose lengvumu gan aiškiai skiriasi.  Nors montuojant aušintuvą ant abiejų lizdų reikia prisukti prie aušintuvo pagrindo tam lizdui skirtą tvirtinimo rėmelį, <i>LGA 775</i> lizdui dar reikia iš anksto sumontuoti du geležiukus prie galinės montavimo panelės, kas man sukėlė šiokių tokių sunkumų dėl, matyt, pervežimo metu atsiradusios vieno iš jų deformacijos. Tuo tarpu <i>Socket AM2</i> sistemoje viskas paprasčiau – tvirtinimas vyksta labai panašiu principu, kaip „BOX“ aušintuvo montavimas, prie jau motininėje plokštėje esančio standartinio laikiklio. </p>
<p><a class="ns" href=" http://svarke.technews.lt/or16.jpg">
<div class="imgright"><img src=" http://svarke.technews.lt/mor16.jpg" border="1" /></div>
<p></a><br />
<br /><a class="ns" href=" http://svarke.technews.lt/or17.jpg"><br /><img src=" http://svarke.technews.lt/mor17.jpg" /><br /></a></p>
<p>Teoriškai <i>Scythe Orochi</i> galima uždėti ant pagrindinės plokštės visomis kryptimis dėl jo tvirtinimo rėmelių universalumo prisukant prie aušintuvo, tačiau praktikoje viskas kiek sunkiau. Dažniausiai yra įmanomas vienintelis variantas su aušintuvo nukreipimu horizontaliai, „ilgają“ pusę pakreipus į dešinę. Kitaip radiatoriui trukdys tai PSU, tai vaizdo plokštė, tai korpuso galinė sienelė. </p>
<p>Beje, man neiškilo problemų dėl aušintuvo aukščio, nes testai vyko atvirame korpuse, tačiau dažnai minima, kad kartais ant radiatoriaus  neįmanoma uždėti ventiliatoriaus – tiesiog tada korpuso šonas neužsidaro.   </p>
<p>Pasak intrukcijos, geriausias efektyvumas pasiekiamas <i>Scythe Orochi</i> nukreipus ilgąja puse į viršų. Praktiškai, kaip jau minėjau, reikia turėt specialų korpusą (arba jo išvis neturėt), kad tokie manevrai būtų įmanomi.    </p>
<p><b>Testavimas</b>  </p>
<p>Kompiuterio komplektacija, kurioje buvo atliekami testai:</p>
<p><i>Intel Core Duo E5200</i> procesorius paspartintas iki 3,1 GHz su 1,4 V įtampa<br />
<br /><i>MSI P45D3 Platinum</i> motininė plokštė<br />
<br /><i>PQI 2 x 1 GB DDR3 1066 MHz</i> operatyvioji atmintis<br />
<br /><i>Sparkle GeForce 9600GT</i> vaizdo plokštė.<br />
<br /><i>Cooler Master Premium</i> termopasta</p>
<p>Pagrindiniu <i>Scythe Orochi</i> konkurentu buvo parinktas <i>Thermaltake Big Typhoon</i> aušintuvas, kuris nepaisant savo ilgo egzistavimo vis dar priskiriamas prie galingų aušintuvų grupės. Buvo naudotas aušintuvo komplektacijoje esantis 120 mm ventiliatorius, besisukantis apie 1200 aps/min greičiu.  </p>
<p>Procesorius dėl tam tikrų bėdų su motinine plokšte nebuvo paspartintas iki tiek, kiek sugeba eiti iš tikrųjų, bet ir ties 3,1 GHz sugebėjo skleisti tiek šilumos, kad būtų galima įvertinti, kaip gi atrodo <i>Scythe Orochi</i>. </p>
<p>Testavimas vyko atvirame korpuse, kambaryje buvo apie 19 laipsnių pagal Celsijų temperatūra. Procesoriaus apkrovimui naudota <i>Prime95 25.7</i> programa.</p>
<p>Kurį laiką galvojau, ar ant aušintuvo apsimoka dėti du 120 mm ventiliatorius, tačiau suvokęs, kad aušintuvas orientuotas grynai į tylos mėgėjus, šios minties buvo atsisakyta. Be to, dėl didelių tarpų tarp radiatoriaus plokštelių, didesnio kiekio ventiliatorių nauda būtų abejotina.</p>
<p>Na tai ką gi, laukti testų rezultatai:        </p>
<p><img src="http://svarke.technews.lt/diagrama.png" /></p>
<p>Mhm.. Gerbiamieji skaitytojai ašikiai matome, kad vaizdas nėra toks, kokio buvo galima tikėtis. Tiesą sakant, mane jis irgi smarkiai nustebino, ir nustebino ne iš gerosios <i>Scythe Orochi</i> aušintuvui pusės. Pralaimėta, nors ir labai nesmarkiai, bet jau ne pirmos jaunystės aušintuvui. Taip, pralaimėjimas tesiekia vos pora laispnių, bet buvo kai tikėtasi tik pergalės, rezultatai iš pradžių pasirodė kaip mano darbo brokas.</p>
<p>Vis dėlto perdėjus aušintuvą ir kaip reikiant suveržus varžtus rezulatai nepasikeitė. Gaila.  </p>
<p>Smagu nebent tai, kad aušintuvas susitvarkė su spartintu <i>E5200</i> procesoriumi pasyviame rėžime. Temperatūra, nors ir nemaža, bet buvo laikoma normos ribose.</p>
<p><b>Išvados</b></p>
<p>Jeigu atvirai, matant <i>Scythe Orochi</i> dydį, tikėjausi iš jo didesnio aušinimo efektyvumo. Ir, kas blogiausia, būtent aušinimo efektyvumas galėtų pateisint monstrišką dydį ir gan nemažą kainą. Tačiau yra kaip yra. Pirkdamas <i>Scythe Orochi</i> pirkėjas turi žinoti ko nori, o tai gali būti arba įspūdinga aušintuvo išvaizda, arba sugebėjimas aušinti procesorių pasyviu rėžimu. Gal Jūs surastie ir kitų privalumų.  </p>
<p><b>Privalumai</b>:     </p>
<p>* Dėmesį traukianti išvaizda<br />
<br />* Begarsis (tikslinu: visiškai begarsis) darbas<br />
<br />* Lengvas tvirtinimas Socket AM2 platformoje.<br />
<br />* Puikiai pagaminta pakuotė.</p>
<p><b>Trūkumai</b></p>
<p>* Milžiniškas svoris<br />
<br />* Efektyvumas neatitinka aušintuvo gabaritų ir už jį prašomos kainos<br />
<br />* Netinka visiems korpusams (<a class="ns" href="svarke.technews.lt/IMGP1971.JPG">dydžio palyginimas</a>)</p>
