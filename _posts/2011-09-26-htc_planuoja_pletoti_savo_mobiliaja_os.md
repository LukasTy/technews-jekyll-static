---
layout: post
status: publish
published: true
title: HTC planuoja plėtoti savo mobiliąją OS
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5997
wordpress_url: http://localhost/site/new/htc_planuoja_pletoti_savo_mobiliaja_os/
date: '2011-09-26 14:03:49 +0300'
date_gmt: '2011-09-26 14:03:49 +0300'
categories:
- Naujienos
---
<div class="imgright"><img src="http://technews.lt/upload/htcraider4g02.jpg"  /></div>
<p>Praėjusią savaitę Samsung pranešė, kad paskelbs savo mobiliosios operacinės sistemos Bada programinį kodą kitiems gamintojams ir ilgai nereikėjo laukti, kol konkurentas išmaniųjų telefonų rinkoje HTC pranešė apie planus plėtoti savo OS.</p>
<p>Pasak Jacko Tongo, HTC Šiaurės Azijos padalinio prezidento, išmaniųjų telefonų gamintojas planuoja plėtoti savo mobiliąją operacinę sistemą, tačiau ir toliau labai glaudžiai bendradarbiaus su Microsoft bei Google ir siūlys įrenginius su partnerių operacinėmis sistemomis.</p>
<p>Samsung žingsnis atskleisti Bada programinį kodą atrodo tikrai logiškas, nes Pietų Korėjiečiai OS jau turi, tačiau HTC žada žengti šiek tiek kitu keliu ir plėtoti savo operacinę sistemą iš pat pagrindų. Labiausiai tikėtina, kad HTC įsigys koki1 nors kompaniją su jos operacine sistema ir ją toliau plėtos savo įrenginiams.</p>
<p>Analitikai, tuo tarpu, laikosi nuomonės, kad HTC užsimojo šiek tiek per daug. Taivaniečiai jau įsigijo ir netrukus valdys S3 Graphics kompaniją, o jei jų naujoji operacinė sistema nenusiseks, ekspertai prognozuoja katastrofiškus rezultatus kompanijos finansams.</p>
