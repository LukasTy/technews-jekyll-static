---
layout: post
status: publish
published: true
title: 'Dell: Mes neneigiame sumaniojo telefono pasirodymo galimybės'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4137
wordpress_url: http://localhost/site/new/dell_mes_neneigiame_sumaniojo_telefono_pasirodymo_galimybes/
date: '2009-10-09 20:40:21 +0300'
date_gmt: '2009-10-09 20:40:21 +0300'
categories:
- Naujienos
---
<div class="imgright"><img src="http://t0.gstatic.com/images?q=tbn:66Mk2f5dTd19-M:http://ceoworld.biz/ceo/wp-content/uploads/2009/04/dell-logo.jpg"  /></div>
<p>The Wall Street Journal praneša, kad vienas iš didžiausių pasaulyje asmeninių kompiuterių gamintojų Dell iki kitų metų pradžios žada pristatyti pirmąjį sumanųjį telefoną, kuris bus varomas Google Android operacine sistema ir veiks AT&T tinkle.</p>
<p>Dell iš esmės taptų paskutiniu didžiausiu technologiniu gigantu, kuris bando įsitvirtini ypač sparčiai augančioje rinkoje, kurioje už Atlanto akivaizdžiai pirmauja Apple ir RIM kompanijų gaminiai. Gerus pardavimo rodiklius, pasak analitikų, telefonui užtikrintų populiari Google Android platforma.</p>
<p>Tiesa, tie patys analitikai perspėja, kad asmeninių kompiuterių gamintojui tektų labai didelis iššūkis, nes rinkoje ir taip jaučiama didelė konkurencija. Kol kas rinkoje pirmauja HTC su savo Android gaminiais, tačiau netrukus tokius telefonus pristatys Samsung, o ateityje – galbūt ir Asus su Acer.</p>
<p>Dell atstovai spaudai nesileido į komentarus ir nekomentavo žiniasklaidoje pasirodžiusios informacijos, bet taip pat nepaneigė, kad kompanija kuria sumanųjį telefoną. Nieko šia tema nesakė ir su Dell gaminiu susiję Google bei AT&T.</p>
<p>Google Android operacinė sistema tampa sąmyšį keliančiu veiksniu naujienų skiltyse, tačiau analitikai pastebi, kad Dell niekad nesisekė su naujais produktais. Visgi, bendradarbiavimas su AT&T gali būti ne iš piršto laužtas, ypač dėl to, kad telekomunikacijų kompanija bando padidinti savo įtakos zonas.</p>
<p>Google tuo tarpu tikisi, kad Android taps alternatyva Apple ir RIM siūlomos operacinėms sistemoms. HTC Hero, kuris varomas ta pačia Android operacine sistema, kritikų buvo įvertintas labai gerai, o pasirodžiusi Android 1.6 OS versija suteikia dar daugiau žavesio šiai operacinei sistemai.<br /></p>
