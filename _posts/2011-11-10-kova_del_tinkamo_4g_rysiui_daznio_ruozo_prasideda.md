---
layout: post
status: publish
published: true
title: Kova dėl 4G ryšiui tinkamo dažnio ruožo prasideda
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6167
wordpress_url: http://localhost/site/new/kova_del_tinkamo_4g_rysiui_daznio_ruozo_prasideda/
date: '2011-11-10 19:34:10 +0200'
date_gmt: '2011-11-10 19:34:10 +0200'
categories:
- Naujienos
---
<div class="imgright"><img src="http://technews.lt/upload/wimax-city.jpg"  /></div>
<p>Šia savaitę Ryšių reguliavimo tarnybai paskelbus 4G ryšio paslaugoms tinkamo 2.6GHz dažnio ruožo panaudojimo konkursą į jį suskubo ne tik visos trys Lietuvoje veikiančios telekomunikacijų bendrovės, tačiau, kiek keista, ir LRTC.</p>
<p>Tele2 teigia, kad jau turi patirtės su 4G ryšio technologijomis ir šį naujo ryšio standartą yra išbandę Lietuvoje. Kaip konsorciumas Tele2 komercines 4G ryšio paslaugas Švedijos teritorijoje jau teikia nuo 2010 metų lapkričio ir ten žada tolimesnę plėtrą.</p>
<p>„Turime 4G paslaugų plėtros patirtį kitose šalyse ir esame išbandę šią paslaugą Lietuvoje. Mūsų tikslas – užtikrinti, kad ketvirtosios kartos ryšio paslaugos taptų prieinamos kiekvienam“, – teigė Petras Masiulis, Tele2 Lietuva generalinis direktorius.</p>
<p>Nepaisant to, kad Bitė Lietuva taip pat dalyvauja konkurse dėl 2.6GHz dažnio ruožo naudojimo, kompanija šio dalyvavimo nesureikšmina kaip kiti jo dalyviai. Telekomunikacijų bendrovė sako, kad jos tinklo sparta gera ir dabar, o pereiti prie 4G ryšio – dar anksti.</p>
<p>„Bitės tinklas Lietuvoje yra parengtas perėjimui prie 4G standarto, šiuo metu toliau tęsiame technologijos bandymus. Paslaugą mūsų klientams suteiksime, kai bus plačiai prieinami 4G ryšį palaikantys įrenginiai: išmanieji telefonai ar planšetiniai kompiuteriai. Be to, spręsdami iš klientų atsiliepimų ir užsisakomų paslaugų, matome, kad dabar Bitės užtikrinamas mobiliojo interneto greitis visiškai tenkina vartotojų poreikius.”, - sako Bitė Lietuva pranešime spaudai.</p>
<p>Trečioji ir paskutinė telekomunikacijų bendrovė Lietuvoje Omintel jau dabar teikia 4G ryšio paslaugas nuo šių metų balandžio, tačiau 1.8GHz dažnio ruože. Omintel taipogi dalyvauja konkurse dėl 2.6GHz dažnio ruožo panaudojimo, kas leistų paspartinti tinklo plėtrą.</p>
<p>„Šiuo metu vyksta Omnitel 4G tinklo plėtra Vilniuje. Spalio pirmoje pusėje įrengėme naujas šešias 4G bazines stotis Vilniaus šiauriniuose priemiesčiuose, lapkričio pradžioje – dar 28 naujas 4G stotis. Taip pat 4G ryšiu yra padengti penkių didžiųjų šalies miestų centrai, Omnitel 4G ryšys yra teikiamas arenose, kur 4G bazinės stotys buvo įrengtos rengiantis Europos vyrų krepšinio čempionatui.“, - telekomunikacijų kompanija rašo savo pateiktame spaudo pranešime.</p>
<p>Nepaisant to, kad Lietuvos Radijo ir televizijos centras (LRTC) šiuo metu propaguoja visiškai kitą ryšio standartą, tai yra WiMax, kuris veikia visai kitame dažnių ruože, jis taip pat dalyvaus konkurse, nes LRTC žvelgia į ateitį ir nenori praleisti šanso.</p>
<p>„Mūsų pozicijos išskirtinumas tas, kad nesame pradedantieji – mobiliojo 4G interneto paslaugoms teikti nuo 2009 m. naudojame 3.5 GHz dažnių ruože, o WiMax ryšio tinklą įdiegėme jau daugiau nei pusšimtyje miestų ir gyvenviečių, tačiau dalyvausime ir RRT lapkričio 7 d. paskelbtame konkurse. Darysime tai žvelgdami į ilgalaikę perspektyvą.”, - teigė LRTC.</p>
