---
layout: post
status: publish
published: true
title: Intel skelbia pirmojo ketvirčio rezultatus; kritusi Atom paklausa
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3420
wordpress_url: http://localhost/site/new/intel_skelbia_pirmojo_ketvircio_rezultatus_kritusi_atom_paklausa/
date: '2009-04-15 21:00:30 +0300'
date_gmt: '2009-04-15 21:00:30 +0300'
categories:
- Naujienos
---
<p>Vienas svarbiausių IT rinkos žaidėjų ir didžiausias procesorių gamintojas <i>Intel </i>šiandien išplatino pranešimą spaudai, kuriame pateikia duomenis apie savo rezultatus per visai neseniai pasibaigusį pirmąjį metų ketvirtį. Jau ilgus metus ši kompanija nebuvo patyrusi nuostolio, ir, nepaisant didelių sunkumų ekonomikoje, taip neatsitiko ir šį kartą. </p>
<p>Bendros kompanijos pajamos lyginant su praėjusių metų paskutiniu ketvirčiu smuko 13 %, o pirmuoju – net 56 procentiniais punktais ir siekė 7,1 milijardo JAV dolerių. Bendrovė visgi sugebėjo smarkiai sumažinti kaštus ir dėl to sulaukė 647 milijonų pelno, o tai net 176 % daugiau nei paskutinį 2008-ųjų ketvirtį.</p>
<p>Didžiausią įtaką pajamų kritimui padarė <i>Atom</i> procesorių ir platformos lustų rinkinių pardavimų smukimas 27 %, nors maži kompiuteriai sunkmečiu išlieka itin paklausūs, greičiausiai ši pakankamai nauja <i>Intel</i> niša daro nemažą įtaką kompanijos rezultatams. Kitų produktų pardavimai nesikeitė taip pastebimai ir greičiausiai praktiškai nedarė įtakos rezultatų kaitai.</p>
<p><i>Intel</i> prezidentas ir generalinis direktorius Polas Otelinis (Paul Otellini) sako, kad asmeninių kompiuterių rinka šį ketvirtį pasiekė savo žemiausią lygmenį ir jau nuo dabar po truputį turėtų kilti į viršų. Pati kompanija dėl neaiškumo padėtyje su ekonomika atsisako prognozuoti antrojo ketvirčio rezultatus.</p>
