---
layout: post
status: publish
published: true
title: 'Absoliutus 0 dBA: „Streacom FC5 EVO“'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8099
wordpress_url: http://localhost/site/new/streacom_fc5_evo/
date: '2014-05-26 20:53:52 +0300'
date_gmt: '2014-05-26 17:53:52 +0300'
categories:
- Korpusai
- Apžvalgos
---
<p>Iki šiol pas mus pabuvojo ne vienas itin tyliam darbui orientuotas stalinis korpusas, kaip kad keletas „Deep Silence“ modelių iš „Nanoxia“, ar konkrečiai HTPC aplinkai skirtas „Fractal Design Node 604“. Tačiau vos 2010 metais įkurta ir dėl to labai mažai kam girdėta kompanija „Streacom“ nutarė apjungti šias savybes į vieną vienintelį derinį – FC5 EVO. Skirtingai nei prieš tai apžvelgti „low-noise“ korpusai, HTPC dizaino „Streacom FC5 EVO“ – unikalus. Pastarasis neturi nė vieno ventiliatoriaus ir yra skirtas visiškai pasyviam darbui. Išskirtinai tokio tipo korpusų gaminimu užsiimanti „Streacom“ kartu su FC5 EVO parūpino ir jam būtiną aksesuarą – palydovą – nano formato 150 W galios maitinimo šaltinį. Laikas naudojantis surinkta sistema išgirsti tik pačioje aplinkoje esantį triukšmą.</p>
<p>&nbsp;</p>
<p style="text-align: center;"><img style="width: 520px; height: 390px;" src="http://technews.lt/userfiles/fc5-evo-logo.jpg" alt="" /></p>
<p>&nbsp;</p>
<ul>
<li><strong>Pakuotė ir komplektacija</strong></li>
<li><strong>Specifikacijos</strong></li>
<li><strong>Išorinis dizainas</strong></li>
<li><strong>Vidaus dizainas</strong></li>
<li><strong>Montavimas</strong></li>
<li><strong>Testavimas</strong></li>
<li><strong>Išvados</strong></li>
</ul>
<p>&nbsp;</p>
<p><strong>Pakuotė ir komplektacija</strong></p>
<p>„Streacom FC5 EVO“ stačiakampė dėžė ir jos centre esantis kompanijos logo šiek tiek primena tuos atvejus, kai apžvalgininkus pasiekia arba internete išplatinamos kartoninės dėžės su vieninteliu užrašu – aukščiausio lygio paslaptis (angl. top secret). Kartu su storais polistireno lakštais apsaugotu korpusu taip pat randame nedidelę juodos spalvos dėžutę, į kurią „Streacom“ įdėjo vartotojo gidą, būtinus tvirtinimo varžtelius, mechaniniui kaupikliui skirtus antivibracinius padukus, porą tiubelių su termo pasta, pusės aukščio PCI kronšteiną ir... aušinimo sistemą mūsų centriniui procesoriui. Spėjame, kad FC5 EVO puikiai priima itin žemus CPU aušintuvus, todėl pirkėjas turi teisę ir nepanaudoti montavimo plokštelių ir keturių karščio vamzdelių. Mes būsime tais, kurie iš FC5 EVO pasiims viską.</p>
<p style="text-align: center;"><a href="http://technews.lt/userfiles/SAM_1047.jpg"><img style="width: 232px; height: 155px;" src="http://technews.lt/userfiles/SAM_1047.jpg" alt="" /></a><a href="http://technews.lt/userfiles/SAM_1048.jpg"><img style="width: 232px; height: 155px;" src="http://technews.lt/userfiles/SAM_1048.jpg" alt="" /></a></p>
<p style="text-align: center;"><a href="http://technews.lt/userfiles/SAM_1049.jpg"><img style="width: 232px; height: 155px;" src="http://technews.lt/userfiles/SAM_1049.jpg" alt="" /></a><a href="http://technews.lt/userfiles/SAM_1051.jpg"><img style="width: 232px; height: 155px;" src="http://technews.lt/userfiles/SAM_1051.jpg" alt="" /></a></p>
<p>„Streacom Nano150“ savo pakuotėje be maitinamosios IC turi AC laidą ir išorinį adaptorių. Į išorinį adaptorių ateinantis laidas įvilktas į medžiaginę rankovę, ir tai yra vienintelis toks pavyzdys, nes 4-pin EPS12V, dvi SATA ir viena molex jungtys išdėliotos ant vieno to paties spalvoto Nano150 kabelio.</p>
<p style="text-align: center;"><a href="http://technews.lt/userfiles/SAM_1092.jpg"><img style="width: 232px; height: 155px;" src="http://technews.lt/userfiles/SAM_1092.jpg" alt="" /></a><a href="http://technews.lt/userfiles/SAM_1093.jpg"><img style="width: 232px; height: 155px;" src="http://technews.lt/userfiles/SAM_1093.jpg" alt="" /></a></p>
<p style="text-align: center;"><a href="http://technews.lt/userfiles/SAM_1094.jpg"><img style="width: 232px; height: 155px;" src="http://technews.lt/userfiles/SAM_1094.jpg" alt="" /></a><a href="http://technews.lt/userfiles/SAM_1096.jpg"><img style="width: 232px; height: 155px;" src="http://technews.lt/userfiles/SAM_1096.jpg" alt="" /></a></p>
<p>&nbsp;</p>
<p><strong>Specifikacijos </strong></p>
<p style="text-align: center;"><strong><img style="width: 473px; height: 246px;" src="http://technews.lt/userfiles/FC5EVOspecs(1).png" alt="" /><br />
</strong></p>
<p>&nbsp;</p>
<p><strong>Išorinis dizainas </strong></p>
<p>Pas mus papuolė sidabrinė FC5 EVO versija, nors „Streacom“ taip pat siūlo ir identišką juodos spalvos variantą. Iš išorinės perspektyvos apie korpusą papasakoti daug nepavyks. FC5 EVO pagal savo formas (435 (P) x 325 (I) x 60 (A) mm labai primena šiuolaikinius DVD grotuvus ir audio stiprintuvus.</p>
<p style="text-align: center;"><a href="http://technews.lt/userfiles/SAM_1056.jpg"><img style="width: 232px; height: 155px;" src="http://technews.lt/userfiles/SAM_1056.jpg" alt="" /></a><a href="http://technews.lt/userfiles/SAM_1053.jpg"><img style="width: 232px; height: 155px;" src="http://technews.lt/userfiles/SAM_1053.jpg" alt="" /></a></p>
<p style="text-align: center;"><a href="http://technews.lt/userfiles/SAM_1061.jpg"><img style="width: 232px; height: 155px;" src="http://technews.lt/userfiles/SAM_1061.jpg" alt="" /></a><a href="http://technews.lt/userfiles/SAM_1060.jpg"><img style="width: 232px; height: 155px;" src="http://technews.lt/userfiles/SAM_1060.jpg" alt="" /></a></p>
<p>Kertinis skirtumas – mygtukų deficitas. Šiuo atžvilgiu FC5 EVO toks minimalistinis, kad priekinėje aliuminio panelėje (pabrėžiame, jog jos storis net 10 mm) turi viso labo įjungimo/išjungimo mygtuką. Kairiau turime ertmę „slot-loading“ optinių laikmenų skaitytuvui, o du USB 3.0 lizdai patalpinti dešiniajame korpuso šone, tarp pirmų dviejų masyvių radiatoriaus plokštelių.</p>
<p style="text-align: center;"><a href="http://technews.lt/userfiles/SAM_1055.jpg"><img style="width: 232px; height: 155px;" src="http://technews.lt/userfiles/SAM_1055.jpg" alt="" /></a><a href="http://technews.lt/userfiles/SAM_1054.jpg"><img style="width: 232px; height: 155px;" src="http://technews.lt/userfiles/SAM_1054.jpg" alt="" /></a></p>
<p>Tokia pati pailga aušinimo konstrukcija sumontuota ir kairiajame FC5 EVO šone. Tiesa, USB lizdų spalva neatinka greičio, kurį rastų jais nusprendęs pasinaudoti vartotojas. Pasirodo, abu lizdai yra susieti su USB 2.0 jungtimis ir norint gauti pilną USB 3.0 spartą teks papildomai iš gamintojo įsigyti atitinkamą perėjimą.</p>
<p style="text-align: center;"><a href="http://technews.lt/userfiles/SAM_1063.jpg"><img style="width: 232px; height: 155px;" src="http://technews.lt/userfiles/SAM_1063.jpg" alt="" /></a><a href="http://technews.lt/userfiles/SAM_1065.jpg"><img style="width: 232px; height: 155px;" src="http://technews.lt/userfiles/SAM_1065.jpg" alt="" /></a></p>
<p style="text-align: center;"><a href="http://technews.lt/userfiles/SAM_1066.jpg"><img style="width: 232px; height: 155px;" src="http://technews.lt/userfiles/SAM_1066.jpg" alt="" /></a><a href="http://technews.lt/userfiles/SAM_1064.jpg"><img style="width: 232px; height: 155px;" src="http://technews.lt/userfiles/SAM_1064.jpg" alt="" /></a></p>
<p>Vien iš aliuminio pagamintas FC5 EVO sveria ~5.2 kilogramo ir savo gale turi vieną PCI išplėtimo lizdą, kuris gali būti naudojamas kaip viso (angl. full height) arba pusės (angl. half height) aukščio. Pagrindinės plokštės I/O panelės ir išplėtimo lizdo horizanti būsena aiškiai pasako, kad norint pastarąjį užpildyti teks pasinaudoti kryptį pakeičiančiu perėjimu (angl. riser card).</p>
<p style="text-align: center;"><a href="http://technews.lt/userfiles/SAM_1067.jpg"><img style="width: 232px; height: 155px;" src="http://technews.lt/userfiles/SAM_1067.jpg" alt="" /></a><a href="http://technews.lt/userfiles/SAM_1071.jpg"><img style="width: 232px; height: 155px;" src="http://technews.lt/userfiles/SAM_1071.jpg" alt="" /></a></p>
<p>„Streacom FC5 EVO“ surinkimo kokybė įspūdinga tiek, kiek tai leidžia pasiekti ploniausia 4 mm storio aliuminio konstrukcija. Perfrazuojant aiškesniais žodžiais, FC5 EVO surinkimui negali būti jokių priekaištų: nėra nė vienos vietos, kurią būtų galima deformuoti net stipriai spustelėjus, o uolos tvirtimu pasižymi net korpuso dugnas, kuris nestokoja perforacijų. Su karščio pašalinimu susijęs „perforacijų dizainas” privertė panašų sprendimą atlikti ir korpuso viršuje. Viršutinio gaubto šonai gavo po dvi eiles perforacijų, tačiau jos, mūsų nuostabai, labai nedidelių išmatavimų ir tų eilių vos po dvi.</p>
<p style="text-align: center;"><a href="http://technews.lt/userfiles/SAM_1069.jpg"><img style="width: 232px; height: 155px;" src="http://technews.lt/userfiles/SAM_1069.jpg" alt="" /></a><a href="http://technews.lt/userfiles/SAM_1070.jpg"><img style="width: 232px; height: 155px;" src="http://technews.lt/userfiles/SAM_1070.jpg" alt="" /></a></p>
<p style="text-align: center;"><a href="http://technews.lt/userfiles/SAM_1072.jpg"><img style="width: 232px; height: 155px;" src="http://technews.lt/userfiles/SAM_1072.jpg" alt="" /></a><a href="http://technews.lt/userfiles/SAM_1073.jpg"><img style="width: 232px; height: 155px;" src="http://technews.lt/userfiles/SAM_1073.jpg" alt="" /></a></p>
<p>&nbsp;</p>
<p><strong>Vidaus dizainas </strong></p>
<p>Norint patekti į FC5 EVO vidų tam yra vienintelis kelias – iš šono varžtais tvirtinamo viršutinio gaubto nuėmimas. „Streacom“ korpusas gali draugauti tiek su mATX, tiek ir su mini-ITX formato pagrindinėmis plokštėmis. Būtent pagrindinės plokštės bei pasirinkto montuoti kaupiklio dydis lemia, kokį SSD ir mechaninių kaupiklių skaičių bus galima įdiegti į FC5 EVO, kuris bendrai turi septynias paruoštas montavimo vietas. Naudojant mini-ITX pagrindinę maksimaliu atveju galima sumontuoti tris 3,5” HDD arba keturis 2,5” SSD kaupiklius, mATX atveju – tris 2,5” SSD ir vieną 3,5” HDD. Gamintojo iliustruota diagrama (apačioje) parodo informacijos kaupiklių diegimo priklausomybę nuo pagrindinės plokštės ir pačio kaupiklio dydžio.</p>
<p style="text-align: center;"><a href="http://technews.lt/userfiles/SAM_1074.jpg"><img style="width: 464px; height: 309px;" src="http://technews.lt/userfiles/SAM_1074.jpg" alt="" /></a></p>
<p style="text-align: center;"><a href="http://technews.lt/userfiles/SAM_1075.jpg"><img style="width: 232px; height: 155px;" src="http://technews.lt/userfiles/SAM_1075.jpg" alt="" /></a><a href="http://technews.lt/userfiles/SAM_1077.jpg"><img style="width: 232px; height: 155px;" src="http://technews.lt/userfiles/SAM_1077.jpg" alt="" /></a></p>
<p style="text-align: center;"><a href="http://technews.lt/userfiles/SAM_1079.jpg"><img style="width: 232px; height: 155px;" src="http://technews.lt/userfiles/SAM_1079.jpg" alt="" /></a><a href="http://technews.lt/userfiles/SAM_1080.jpg"><img style="width: 232px; height: 155px;" src="http://technews.lt/userfiles/SAM_1080.jpg" alt="" /></a></p>
<p style="text-align: center;"><img style="width: 464px; height: 466px;" src="http://technews.lt/userfiles/st-fc5-evo-1.jpg" alt="" /></p>
<p>Viduje be pašalinamo ODD stalčiuko ir USB modulio nieko naujo aptikti nepavyko. Tiesa, šalia įjungimo mygtuko galima papildomai sumontuoti IR modulį, kuris leis naudotis nuotoliniu pulteliu.</p>
<p>&nbsp;</p>
<p><strong>Montavimas</strong></p>
<p>Pirmiausiai gamintojo rekomenduojama pašalinti ODD stalčiuką ir tik tuomet pradėti montuoti pagrindinę plokštę. Mes pasirinkome mini-ITX „ASRock Z87E-ITX“ variantą, ant kurios nugarinės montažinės plokštės dalies priklijavome apvalias movas, skirtas „Streacom“ aušinimo sistemos montavimui.</p>
<p style="text-align: center;"><a href="http://technews.lt/userfiles/SAM_1083.jpg"><img style="width: 232px; height: 155px;" src="http://technews.lt/userfiles/SAM_1083.jpg" alt="" /></a><a href="http://technews.lt/userfiles/SAM_1084.jpg"><img style="width: 232px; height: 155px;" src="http://technews.lt/userfiles/SAM_1084.jpg" alt="" /></a></p>
<p>Pasyvi aušinimo sistema susideda iš keturių atskirų dalių: standartinės apatinės plokštelės, viršutinės plokštelės (pridedamas „Intel“ ir AMD variantas), keturių termo vamzdelių ir jungiamųjų termo vamzdelių blokų. Apatinės plokštelės grioveliai privalo būti užpildyti termo pasta ir nukreipti į korpuso šoninę sienelę. Savo ruožtu termo vamzdeliai guldomi į griovelius (ilgesni link korpuso priekio, trumpesni link galo), ta dalis, kuri liesis su šoniniu radiatoriumi, padengiama termo pasta ir karštį pernešantys vamzdeliai fiksuojami didesniuoju ir mažesniuoju laikikliais.</p>
<p style="text-align: center;"><a href="http://technews.lt/userfiles/SAM_1107.jpg"><img style="width: 232px; height: 155px;" src="http://technews.lt/userfiles/SAM_1107.jpg" alt="" /></a><a href="http://technews.lt/userfiles/SAM_1106.jpg"><img style="width: 232px; height: 155px;" src="http://technews.lt/userfiles/SAM_1106.jpg" alt="" /></a></p>
<p>Dėja, bet sėkmingai galėjome išdėstyti tik tris iš keturių termo vamzdelių, nes vieno kelyje pasimaišė pagrindinės plokštės baterija. Nors ją ir išėmėme, tačiau norimo kontakto tarp pagrindo ir vamzdelio pasiekti nepavyko - maišyti pradėjo baterijos lizdas. Todėl neliko nieko kito, kaip tolimesnį temperatūrų testavimą paversti šiokiu tokiu eksperimentu. Jo esmė pasižiūrėti, ar FC5 EVO, kuriam gamintojas rekomenduoja 65 W TDP centrinį procesorių arba 95 W, kai korpusas iš aplinkos gauna atitinkamą oro srautą, susitvarkys su 84 W „Intel Core i5-4570“, kuomet turėsime tik tris termo vamzdelius iš keturių galimų.</p>
<p style="text-align: center;"><a href="http://technews.lt/userfiles/SAM_1085.jpg"><img style="width: 232px; height: 155px;" src="http://technews.lt/userfiles/SAM_1085.jpg" alt="" /></a><a href="http://technews.lt/userfiles/SAM_1086.jpg"><img style="width: 232px; height: 155px;" src="http://technews.lt/userfiles/SAM_1086.jpg" alt="" /></a></p>
<p style="text-align: center;"><a href="http://technews.lt/userfiles/SAM_1087.jpg"><img style="width: 232px; height: 155px;" src="http://technews.lt/userfiles/SAM_1087.jpg" alt="" /></a><a href="http://technews.lt/userfiles/SAM_1089.jpg"><img style="width: 232px; height: 155px;" src="http://technews.lt/userfiles/SAM_1089.jpg" alt="" /></a></p>
<p>Jei dėl ne vietoje pasimaišiusios baterijos kaltinti „Streacom“ negalima, tai turime visas teises nepagirti montavimo sistemos mechanizmo, o tiksliau jo vieno etapo. Nors nuotraukoje matomi visi keturi panaudoti pailgi retenciniai varžtai, tačiau iš jų savo funkciją atlieka tik du. Galbūt didesnis nei dvi valandos laiko tarpas būtų galiausiai vainikavęs pastangas, tačiau iš apačios krentančios anksčiau prilipintos veržlės ir šiaip tiesiog į neviltį varantis mechanizmas apribojo kantrybę iki trijų varžtų ir poros valandų. Laimei, galime patikinti, kad kontaktas tarp CPU dangtelio ir aušinimo sistemos buvo pasiektas kokybiškas ir su dviem retenciniais varžtais.</p>
<p style="text-align: center;"><a href="http://technews.lt/userfiles/SAM_1090.jpg"><img style="width: 232px; height: 155px;" src="http://technews.lt/userfiles/SAM_1090.jpg" alt="" /></a><a href="http://technews.lt/userfiles/SAM_1102.jpg"><img style="width: 232px; height: 155px;" src="http://technews.lt/userfiles/SAM_1102.jpg" alt="" /></a></p>
<p style="text-align: center;"><a href="http://technews.lt/userfiles/SAM_1097.jpg"><img style="width: 232px; height: 155px;" src="http://technews.lt/userfiles/SAM_1097.jpg" alt="" /></a><a href="http://technews.lt/userfiles/SAM_1100.jpg"><img style="width: 232px; height: 155px;" src="http://technews.lt/userfiles/SAM_1100.jpg" alt="" /></a></p>
<p>&nbsp;</p>
<p><strong>Testavimas </strong></p>
<p>Testavimo sistemą sudarė:</p>
<ul>
<li><strong>Procesorius:</strong> Intel Core i5-4570 (3.2/ 3.6 GHz)</li>
<li><strong>Pagrindinė plokštė: </strong>ASRock Z87E-ITX</li>
<li><strong>RAM atmintis: </strong>Patriot Viper III 2x 4GB 1600 MHz CL9</li>
<li><strong>Vaizdo plokštė: </strong>Intel HD Graphics 4600</li>
<li><strong>SSD:</strong> OCZ Vector 150 240 GB</li>
<li><strong>Maitinimo šaltinis: </strong>Streacom Nano150</li>
</ul>
<p style="text-align: center;"><img style="width: 482px; height: 290px;" src="http://technews.lt/userfiles/FC5EVOtemps.png" alt="" /></p>
<p>* BluRay 720p playback</p>
<p>** Unigine Heaven 4.0 15 min run (1280 x 720, tess/AA off, medium quality)</p>
<p>Nesitikėjome, bet net nukraujavęs FC5 EVO puikiai susidoros su Core i5-4570. Ramybės būsenoje temperatūros stabilizuojasi 39-42 °C ribose, davus šiek tiek video peržiūros procesorius sušyla iki 50 °C ir tik tada pradedame jausti šiokią tokią šilumą kairiajame korpuso šone. Sintetika priverčia gerokai įkaisti ne tik šoną, bet ir dugną, ant kurio sumontuotas SSD kaupiklis, tačiau karščiausio branduolio temperatūra sustoja nepasiekusi 70 °C, nors dangtelyje sumontuotas daviklis parodė kiek didesnę temperatūrą (72 °C).</p>
<p>&nbsp;</p>
<p><strong>Išvados</strong></p>
<p>Sakėme, kad iš FC5 EVO pasiimsime viską, ka jis turi, tačiau to padaryti nepavyko. Ketvirtąjį termo vamzdelį pasisavino mini-ITX plokštės baterija. Net buvo kilusi mintis, kad be jo šis korpusas nebebus pajėgus atvėsinti 84 W TDP reitingą turintį „Haswell“ architektūros „Intel Core i5-4570“, ypač kai aplinkos temperatūra testavimo metu siekė 27 laipsnius pagal Celsijų, ir korpusas nesulaukė jokio palengvinimo iš tos pačios aplinkos (zero airflow arround). Visiškai neplanuotas eksperimentas parodė, kad „Streacom“ kiek per daug nuvertina FC5 EVO aušinimo efektyvumą net esant labai nepalankioms sąlygoms ir aplinkybėms. Atsižvelgiant į jau minėtus faktus ir parinktą sintetinį testą, vos iki 72 °C įkaitęs Core i5-4570 dangtelis (IHS) leidžia teigti, kad FC5 EVO pasiektas rezultatas yra net labai pagirtinas.</p>
<p>Pagyrimų „Streacom“ produktas nusipelnė ir apžiūrint kitas vertinimo kategorijas. Išskirtinai aliumininė konstrukcija leido užtikrinti aukščiausios klasės surinkimo kokybę, vien didžiulio akcento nusipelnė 10 mm storio priekinė panelė. Nors FC5 EVO ir pasižymi labai žemu aukščiu, tai ne tik leidžia lanksčiai manipuliuoti diegiamų informacijos kaupiklių skaičiumi, bet ir neužkerta kelio pasinaudoti itin žemų trečiųjų šalių CPU aušintuvais. Tiesa, toks pasirinkimas gana diskutuotinas, nes net standartinės visiškai pasyvios aušinimo sistemos pakanka pajėgiam HTPC tipo kompiuteriui. Būtent dėl to „Streacom“ greičiausiai atsisakė bet kokios vietos, net ir mažo diametro (pvz. 80 mm) ventiliatoriui. Kompanijos intencija daugiau nei aiški – be jokių išlygų sukurti visiškai pasyvų ploną korpusą. Vienintelė mintis, kada galėtų pasitarnauti papildoma ertmė ventiliatoriui ir našesnis žemaūgis CPU aušintuvas, atitenka galingo 125 W AMD APU diegimui, bet ir tokiu atveju beveik neabejojame, kad FC5 EVO būtų pajėgus susitvarkyti su šiuo iššūkiu, jei tik iš išorės jo radiatorius būtų apipučiamas.</p>
<p>Labai sveikintina „Streacom“ idėja iškelti maitinimo šaltinį už korpuso ribų. Taip atsisakoma papildomo šilumos šaltinio FC5 EVO viduje, mat dugne išdėstyti SSD bei HDD ir taip gauna nemažą dozę jiems įprastos šilumos nuo netoliese esančio radiatoriaus. Aišku 150 W galios nano maitinimo šaltinis negali pasiūlyti daug jungčių (nėra nei PCI-E, nei 8-pin EPS12V), tačiau pakankamai sunku prognozuoti tikimybę PCI išplėtimo lizdo užpildymu vaizdo plokšte, kai ir integruota grafika (ypač AMD) lengvai susidoroja su FHD video medžiaga. Kur kas lengviau spėti, kad išplėtime galėtų apsistoti pajėgi garso plokštė.</p>
<p>Atsisakyti HDD ir į aukščiausios kokybės visiškai pasyvų korpusą įsidėti talpų SSD kaupiklį bei spustelėjus įjungimo mygtuką paklausti „ar jau veikia“ išeis toli graži ne kiekvienam. Vien „Streacom FC5 EVO“ kainuoja netoli 900 litų. Kaip ir žiūrint į visiškai pasyvius ATX tipo maitinimo šaltinius, taip ir čia aiškiai galima įžvelgti „premium“ atiketę. Dėl to nereikia skųstis ar piktintis, bet tikrai nesinorėtų, kad būtų bandoma dar atsiriekti perkant tokius papildomos aksesuarus, kaip USB 2.0 -&gt; USB 3.0 perėjimas, jau nekalbant apie didžiules laiko sąnaudas bandant pritvirtinti plokštelių „sumuštinį“ ant CPU. Išvengus itin aukštų operatyvios atminties radiatorių, erzinančio mechaninio kaupiklio bei nors šiek tiek atkreipus dėmesį į pagrindinės plokštės išplanavimą gaunamos visos galimybės išgirsti viso labo specifinį elektrinį triukšmą įjungiant šią stilingumo nestokojančią sistemą. Tik tiek.</p>
<p>&nbsp;</p>
<p style="text-align: center;"><img style="width: 200px; height: 200px;" src="http://technews.lt/userfiles/TNrecommend_vectorized.png" alt="" /><img style="width: 200px; height: 200px;" src="http://technews.lt/userfiles/TNtopchoise_vectorized.png" alt="" /></p>
<p style="text-align: center;"><a href="http://www.caseking.de/shop/catalog/advanced_search_result.php?XTCsid=551602a6d057826bea036cad6a29f95a&amp;keywords=streacom"><img style="width: 468px; height: 60px;" src="http://technews.lt/userfiles/caseking_468x60_white(1).jpg" alt="" /></a></p>
