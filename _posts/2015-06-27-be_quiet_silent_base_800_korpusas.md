---
layout: post
status: publish
published: true
title: Labas, „Silent Base 800“, sveika į korpusų rinka įžengusi „Be Quiet!“!
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8735
wordpress_url: http://localhost/site/new/be_quiet_silent_base_800_korpusas/
date: '2015-06-27 15:36:20 +0300'
date_gmt: '2015-06-27 12:36:20 +0300'
categories:
- Korpusai
- Apžvalgos
---
<p style="text-align: justify;">„Be Quiet!“ ženklo ant sisteminių ventiliatorių, CPU aušintuvų ir maitinimo šaltinių tylos mėgėjams nebeužteko – visi ėmė tikėtis, kad vieną dieną bus pristatytas ir korpusas. „Listan“ tokias svajones išgirdo ir praėjusių metų „Computex 2014“ parodoje pirmą kartą parodė tai, prie ko slapta dirbo ne vienerius metus. Gerbėjų norų išsipildymas tebuvo laiko klausimas. Šių metų kovo pabaigoje „Silent Base 800“ korpusų pasirodymas lietuviškų parduotuvių kainoraščiuose garantavo galimybę naująjį ir kol kas vienintelį „Be Quiet!“ korpusą išbandyti mums patiems. Laukia intriguojanti akistata su „Fractal Design Define R5“.</p>
<p style="text-align: center;"><img style="width: 520px; height: 336px;" src="http://technews.lt/userfiles/silentbase800series.jpg" alt="" /></p>
<p style="text-align: justify;">
<p style="text-align: justify;"><strong>Pakuotė ir komplektacija </strong></p>
<p style="text-align: justify;">Tvirta ir didelė kartoninė dėžė iškart parodo kaip atrodys „Silent Base 800“. Mums atiteko modelis su sidabro spalvos apvadu, nors rinkai yra pasiūlyti ir dar du variantai: su oranžine juosta ir visiškai juodas.</p>
<p style="text-align: center;"><a href="http://technews.lt/userfiles/SAM_4198.jpg"><img style="width: 468px; height: 312px;" src="http://technews.lt/userfiles/SAM_4198.jpg" alt="" /></a></p>
<p style="text-align: justify;">Kitoje pusėje „Listan“ pamini 11 išskirtinių (arba ne visai) „Silent Base 800“ savybių, įskaitant panaudotą triuškmą izoliuojančią medžiagą, tris jau sumontuotus „Pure Wings 2“ ventiliatorius, mechaniniams diskams skirtus guminius bėgius ir t.t. Ant vieno iš dėžės šonų turime „Silent Base 800“ specifikacijas.</p>
<p style="text-align: center;"><a href="http://technews.lt/userfiles/SAM_4200.jpg"><img style="width: 468px; height: 312px;" src="http://technews.lt/userfiles/SAM_4200.jpg" alt="" /></a></p>
<p style="text-align: center;"><a href="http://technews.lt/userfiles/SAM_4201.jpg"><img style="width: 232px; height: 155px;" src="http://technews.lt/userfiles/SAM_4201.jpg" alt="" /></a><a href="http://technews.lt/userfiles/SAM_4202.jpg"><img style="width: 232px; height: 155px;" src="http://technews.lt/userfiles/SAM_4202.jpg" alt="" /></a></p>
<p style="text-align: justify;">„Listan“ ne tik žino kaip saugiai supakuoti dešimtis maitinimo šaltinių modelių, bet ir pirmąjį savo korpusą. Atliktam darbui neturime jokių priekaištų. Į komplektaciją įtraukiamas vartotojo gidas, nedidelė dėžutė, kurioje rasime tvirtinimo varžtus, gumines juostas mechaniniams diskams ir keletą „zip ties“ surišėjų. Korpuso kojos į dėžutę netilpo. „Silent Base 800“ yra vienas iš tų korpusų, kurie prieš naudojimą reikalauja šiokio tokio įdirbio, nors įmanomas sėkmingas naudojimas ir be kojų.</p>
<p style="text-align: center;"><a href="http://technews.lt/userfiles/SAM_4207.jpg"><img style="width: 468px; height: 312px;" src="http://technews.lt/userfiles/SAM_4207.jpg" alt="" /></a></p>
<p>&nbsp;</p>
<p><strong>Specifikacijos </strong></p>
<p style="text-align: center;"><strong><img style="width: 515px; height: 336px;" src="http://technews.lt/userfiles/SilentBase800specs.png" alt="" /></strong></p>
<p>&nbsp;</p>
<p><strong>Žvilgsnis į išorę</strong></p>
<p style="text-align: justify;">„Silent Base 800“ būtų galima apibūdinti kaip profesionalumo ir agresyvumo mišinį. Išorės formos šiek tiek primena figūrą aštuonkampį, kurios ilgiausios kraštinės šonuose. Būtent kampuotas dizainas ir sukuria tą agresyvumo dozę. 800-asis taip pat gali pasirodyti kaip siaurokas ir į viršų išstypęs korpusas. Su tokia nuomone būtume visai linkę sutikti, nors be kojų plotis siekia solidžius 230 mm. Kad „Silent Base 800“ aukštas ginčytis tikrai nereikia: 542 mm be kojų ir beveik 560 mm su kojomis.</p>
<p style="text-align: center;"><a href="http://technews.lt/userfiles/SAM_4216.jpg"><img style="width: 232px; height: 155px;" src="http://technews.lt/userfiles/SAM_4216.jpg" alt="" /></a><a href="http://technews.lt/userfiles/SAM_4220.jpg"><img style="width: 232px; height: 155px;" src="http://technews.lt/userfiles/SAM_4220.jpg" alt="" /></a></p>
<p style="text-align: center;"><a href="http://technews.lt/userfiles/SAM_4227.jpg"><img style="width: 232px; height: 155px;" src="http://technews.lt/userfiles/SAM_4227.jpg" alt="" /></a><a href="http://technews.lt/userfiles/SAM_4226.jpg"><img style="width: 232px; height: 155px;" src="http://technews.lt/userfiles/SAM_4226.jpg" alt="" /></a></p>
<p style="text-align: justify;">Pirmoji į akis krintanti ypatybė – korpuso šonai. Jų centruose įrengti gaubtai, kurie gali likti uždaryti arba išvažiuoti į priekį jei norima, kad į korpusą patektų daugiau oro. Toje pusėje, kur yra vaizdo plokštė, galima sumontuoti papildomą 120 mm ventiliatorių. Dėl dulkių patekimo į korpusą labai jaudintis nereikėtų – „Listan“ parūpino tinklelį. Mūsų nuomone, kitai pusei mobilus gaubtas nėra reikalingas, nes papildomas ventiliatorius čia vistiek netilps, be to įsitikinome, kad plastikinis gaubto pravėrimą reguliuojantis mechanizmas linkęs konfliktuoti su kabeliais.</p>
<p style="text-align: center;"><a href="http://technews.lt/userfiles/SAM_4248.jpg"><img style="width: 232px; height: 155px;" src="http://technews.lt/userfiles/SAM_4248.jpg" alt="" /></a><a href="http://technews.lt/userfiles/SAM_4247.jpg"><img style="width: 232px; height: 155px;" src="http://technews.lt/userfiles/SAM_4247.jpg" alt="" /></a></p>
<p style="text-align: center;"><a href="http://technews.lt/userfiles/SAM_4232.jpg"><img style="width: 232px; height: 155px;" src="http://technews.lt/userfiles/SAM_4232.jpg" alt="" /></a><a href="http://technews.lt/userfiles/SAM_4246.jpg"><img style="width: 232px; height: 155px;" src="http://technews.lt/userfiles/SAM_4246.jpg" alt="" /></a></p>
<p style="text-align: justify;">„Silent Base 800“ turi ir daugiau gaubtų. Iš plastiko pagaminti gaubtai dengia tiek apačią, tiek ir viršų. Esminis skirtumas tas, kad apačia yra aklinai uždaryta ir visą reikiamą orą maitinimo šaltinis ir papildomai apačioje sumontuotas 120/140 mm ventiliatorius turės pasiimti pro žemiau PSU esančias angas. Viršutinio gaubto galinė dalis taip pat perforuota, tačiau viršus nėra visiškai vienalytis. „Listan“ tiki, kad toks gaubto dizainas leis efektyviau pašalinti korpuso gale susikaupusį išilusį orą laukan.</p>
<p style="text-align: center;"><a href="http://technews.lt/userfiles/SAM_4217(1).jpg"><img style="width: 468px; height: 312px;" src="http://technews.lt/userfiles/SAM_4217(1).jpg" alt="" /></a></p>
<p style="text-align: center;"><a href="http://technews.lt/userfiles/SAM_4222(1).jpg"><img style="width: 232px; height: 155px;" src="http://technews.lt/userfiles/SAM_4222(1).jpg" alt="" /></a><a href="http://technews.lt/userfiles/SAM_4242.jpg"><img style="width: 232px; height: 155px;" src="http://technews.lt/userfiles/SAM_4242.jpg" alt="" /></a></p>
<p style="text-align: justify;">Yaiks! Tokio dydžio įjungimo mygtuko dar neteko matyti. Tiesą pasakius, čia jau ne mygtukas, o visas mygius. Dešiniau jo turime po porą USB 2.0 ir USB 3.0 jungčių bei atskirus lizdus ausinėms ir mikrofonui. Mažytis pilkas mygtukas atlieka sistemos perkrovimo ir HDD veiklos indikacines funkcijas. Užkurti sistemą su tokio dydžio mygtuku privaloma net būnant stipriai neblaiviam, tačiau jei pirštas netyčia ir nepataikys į ten, kur reikia – nieko baisaus. Pagaliau turime paviršių, kuris mažai imlus pirštų atspaudams.</p>
<p style="text-align: center;"><a href="http://technews.lt/userfiles/SAM_4219.jpg"><img style="width: 468px; height: 312px;" src="http://technews.lt/userfiles/SAM_4219.jpg" alt="" /></a></p>
<p style="text-align: justify;">Priekinė „Silent Base 800“ dalis neatneša jokių brangiųjų metalų. Kaip jau tapo įprasta brangesnio produkto išvaizda formuojama palink aliuminio imitaciją pasitelkiant tinkamai apdirbtą plastiką. „Silent Base 800“ priekis suskirstytas į dvi dalis. Atidaromos durelės slepia tris 5,25“ stalčius dengiančius dangtelius, tačiau viršutinysis tėra imitacija. Durelių vidinė pusė išklota triukšmą slopinančia medžiaga, o nepatekinti gamykline durelių atidarymo kryptimi gali jas permontuoti taip, kad šios atsidarytų į kitą pusę.</p>
<p style="text-align: center;"><a href="http://technews.lt/userfiles/SAM_4234.jpg"><img style="width: 232px; height: 155px;" src="http://technews.lt/userfiles/SAM_4234.jpg" alt="" /></a><a href="http://technews.lt/userfiles/SAM_4235.jpg"><img style="width: 232px; height: 155px;" src="http://technews.lt/userfiles/SAM_4235.jpg" alt="" /></a></p>
<p style="text-align: justify;">Antrajai zonai priklauso spaustukais fiksuojamos antrosios durelės, kurios atverčiamos į apačią. Už jų turime 140 mm skermens ir 1000 RPM dirbančių „Pure Wings 2“ ventiliatorių porą. Prieš juos stovi išimamas dulkių filtras.</p>
<p style="text-align: center;"><a href="http://technews.lt/userfiles/SAM_4237.jpg"><img style="width: 232px; height: 155px;" src="http://technews.lt/userfiles/SAM_4237.jpg" alt="" /></a><a href="http://technews.lt/userfiles/SAM_4239.jpg"><img style="width: 232px; height: 155px;" src="http://technews.lt/userfiles/SAM_4239.jpg" alt="" /></a></p>
<p style="text-align: justify;">Žiūrint iš nugaros matyti, kad pirmasis „Be Quiet!“ korpusas turi septynis PCI išplėtimo lizdus ir dar vieną „Pure Wings 2“ ventiliatorių. Šįkart tai 120 mm skersmens ir 1500 RPM apsisukimais dirbantis įrenginys. Virš apatiniojo gaubto esanti masyvi rankenėlė leidžia ištraukti dulkių filtrą, kuris dengia ne tik PSU zoną, bet ir už jo galintį atsirasti papildomą sisteminį ventiliatorių.</p>
<p style="text-align: center;"><a href="http://technews.lt/userfiles/SAM_4223(1).jpg"><img style="width: 232px; height: 155px;" src="http://technews.lt/userfiles/SAM_4223(1).jpg" alt="" /></a><a href="http://technews.lt/userfiles/SAM_4224.jpg"><img style="width: 232px; height: 155px;" src="http://technews.lt/userfiles/SAM_4224.jpg" alt="" /></a></p>
<p>&nbsp;</p>
<p><strong>Žvilgsnis į vidų </strong></p>
<p style="text-align: justify;">Panašu, kad „Silent Base 800“ vidus nestokoja erdvės. Korpusas be problemų priims 170 mm aukščio CPU aušintuvus ir 290 mm ilgio vaizdo plokštes. Išėmus tris mechaninius diskus talpinantį viršutinį HDD narvą erdvė padidėja net iki 400 mm. „Listan“ pasirinko šiuo metu turbūt populariausią SSD montavimo būdą, kuomet 2,5" įrenginiai montuojami į dėklus, kurie prisukami prie pagrindinės plokštės sienelės. „Silent Base 800“ turi du tokius dėklus ir tai yra vienintelė vieta SSD kaupikliams, kadangi HDD stalčiai 2,5" įrenginiams nepritaikyti. Tai, kad Silent Base 800 turi ne keturis, o tris 5,25" stalčius parodo puikiai savo funkciją atlikę bevaržčiai fiksavimo mechanizmai.</p>
<p style="text-align: center;"><a href="http://technews.lt/userfiles/SAM_4244.jpg"><img style="width: 468px; height: 312px;" src="http://technews.lt/userfiles/SAM_4244.jpg" alt="" /></a></p>
<p style="text-align: center;"><a href="http://technews.lt/userfiles/SAM_4257.jpg"><img style="width: 468px; height: 312px;" src="http://technews.lt/userfiles/SAM_4257.jpg" alt="" /></a></p>
<p style="text-align: justify;">Kaip visada HDD narvai nusipelno atskiros pastraipos. Šiame korpuse yra du moduliniai HDD narvai, kurie gali talpinti tik 3,5“ mechaninius diskus, nes ši sistema neturi nė vieno įprasto dėklo. Apie patį montavimą pakalbėsime šiek tiek vėliau – dabar metas narvų funkcionalumo analizei. Abu narvai nėra priklausomi vienas nuo kito: vartotojas gali išimti tris HDD talpinantį viršutinįjį ir likti tik su apatiniu, išimti keturis HDD talpinantį apatinįjį ir likti su viršutiniu arba iškart iš korpuso išimti abu. Teoriškai tokiu atveju turėsime geriausią įmanomą aušinimą, nes prieš abu įpučiančius „Pure Wings 2“ ventiliatorius nieko neliks, tačiau kur padėti sisteminį HDD?</p>
<p style="text-align: center;"><a href="http://technews.lt/userfiles/SAM_4262.jpg"><img style="width: 232px; height: 155px;" src="http://technews.lt/userfiles/SAM_4262.jpg" alt="" /></a><a href="http://technews.lt/userfiles/SAM_4263.jpg"><img style="width: 232px; height: 155px;" src="http://technews.lt/userfiles/SAM_4263.jpg" alt="" /></a></p>
<p style="text-align: center;"><a href="http://technews.lt/userfiles/SAM_4265.jpg"><img style="width: 232px; height: 155px;" src="http://technews.lt/userfiles/SAM_4265.jpg" alt="" /></a><a href="http://technews.lt/userfiles/SAM_4280.jpg"><img style="width: 232px; height: 155px;" src="http://technews.lt/userfiles/SAM_4280.jpg" alt="" /></a></p>
<p style="text-align: justify;">„Silent Base 800“ pasižymi unikalia savybe, kuri leidžia mažesnįjį HDD narvą tvirtai sumontuoti 5,25“ stalčiuose. Tam būtinos dvi sąlygos. Pirma, stalčiuose negali būti nė vieno 5,25“ įrenginio. Antra, į stalčių būtina pritvirtinti kronšteiną, kuris atliks bėgių funkciją HDD narvui. Tai yra vienintelis realus narvo perkėlimas iš standartinės vietos į kitą, kadangi arčiau maitinimo šaltinio paslinkti mechaninius diskus galimybės nėra – ten palikta vieta papildomam 120/140 mm ventiliatoriui.</p>
<p style="text-align: center;"><a href="http://technews.lt/userfiles/SAM_4268.jpg"><img style="width: 232px; height: 155px;" src="http://technews.lt/userfiles/SAM_4268.jpg" alt="" /></a><a href="http://technews.lt/userfiles/SAM_4250.jpg"><img style="width: 232px; height: 155px;" src="http://technews.lt/userfiles/SAM_4250.jpg" alt="" /></a></p>
<p style="text-align: justify;">
<p><strong>Aušinimo H<sub>2</sub>O galimybės</strong></p>
<p style="text-align: justify;">„Silent Base 800“ nėra itin draugiškas AiO aušinimo sistemų atžvilgiu. Korpuso gale įmanoma sumontuoti 120 mm sistemą, o apačioje 120/140 mm. Iš pradžių tikėjomės, kad išėmus visus HDD narvus į priekį tilps 240 mm Nepton 240M sistema, tačiau čia jai buvo per ankšta ir galiausiai turėjome sutikti su gamintojo pateikiama informacija, kad priekis tinka tik 120/140 mm AiO sistemai. Kaip nutinka dažniausiai viršutinė sekcija leidžia montuoti didžiausius radiatorius. Gamintojo teigimu, „Silent Base 800“ viršus yra tinkamas 280 mm AiO sistemoms.</p>
<p style="text-align: center;"><a href="http://technews.lt/userfiles/SAM_4282.jpg"><img style="width: 232px; height: 155px;" src="http://technews.lt/userfiles/SAM_4282.jpg" alt="" /></a><a href="http://technews.lt/userfiles/SAM_4285.jpg"><img style="width: 232px; height: 155px;" src="http://technews.lt/userfiles/SAM_4285.jpg" alt="" /></a></p>
<p>&nbsp;</p>
<p><strong>Montavimas</strong></p>
<p style="text-align: justify;">„Zip ties“ surišėjams skirtų kilpelių trūkumas (jų ant pagrindinės plokštės sienelės tėra vos keturios) iš esmės jokių problemų tvarkingam kabelių išdėstymui nesukėlė, tačiau tikrai norėtųsi nors vieno kabliuko į dešinę nuo SSD dėklų. „Western Digital mechaninį diską montavome į apatinįjį narvą prieš tai prie jo šonų varžtais pritvirtinę gumines juostas. Norint įstumti paruošą HDD į vieną iš stalčių reikia atlaisvinti narvo krašte esantį varžtą ir jį pastumti žemyn. Taip vadinami vartai atsidaro, o grąžinus kronšteiną į pradinę poziciją ir jį prisukus HDD įtvirtinamas.</p>
<p style="text-align: center;"><a href="http://technews.lt/userfiles/SAM_4303.jpg"><img style="width: 232px; height: 155px;" src="http://technews.lt/userfiles/SAM_4303.jpg" alt="" /></a><a href="http://technews.lt/userfiles/SAM_4312.jpg"><img style="width: 232px; height: 155px;" src="http://technews.lt/userfiles/SAM_4312.jpg" alt="" /></a></p>
<p style="text-align: justify;">Komponentų diegimas į „Silent Base 800“ yra nesudėtingas, kokybiška guma uždengtos kabelių permetimo angos pasirodė išdėstytos tinkamose vietose, nors tikros angos EPS12V kabelio permetimui ir nėra. Tėra išpjova. Surinkus sistemą būtina atkreipti dėmesį prieš uždarant šoną (nuo pagrindinės sienelės pusės). Nors kabeliams palikti visi 2 cm, tačiau kadangi šoniniai gaubtai yra lankstūs, maitinimo šaltinio kabeliai stumia ir neleidžia uždaryti šono taip paprastai, kaip norėtųsi. Būtina prilaikyti gaubtą tiek iš apačios, tiek iš viršaus ir tik tada jį pastumti link korpuso priekio.</p>
<p style="text-align: center;"><a href="http://technews.lt/userfiles/SAM_4278.jpg"><img style="width: 232px; height: 155px;" src="http://technews.lt/userfiles/SAM_4278.jpg" alt="" /></a><a href="http://technews.lt/userfiles/SAM_4283.jpg"><img style="width: 232px; height: 155px;" src="http://technews.lt/userfiles/SAM_4283.jpg" alt="" /></a></p>
<p style="text-align: center;"><a href="http://technews.lt/userfiles/SAM_4300.jpg"><img style="width: 468px; height: 312px;" src="http://technews.lt/userfiles/SAM_4300.jpg" alt="" /></a></p>
<p style="text-align: center;"><a href="http://technews.lt/userfiles/SAM_4298.jpg"><img style="width: 468px; height: 312px;" src="http://technews.lt/userfiles/SAM_4298.jpg" alt="" /></a></p>
<p style="text-align: center;"><a href="http://technews.lt/userfiles/SAM_4305.jpg"><img style="width: 232px; height: 155px;" src="http://technews.lt/userfiles/SAM_4305.jpg" alt="" /></a><a href="http://technews.lt/userfiles/SAM_4295.jpg"><img style="width: 232px; height: 155px;" src="http://technews.lt/userfiles/SAM_4295.jpg" alt="" /></a></p>
<p>&nbsp;</p>
<p><strong>Testavimas</strong></p>
<p style="text-align: justify;">Kaip jau tapo įprasta naudojame visiškai pasyviai aušinamą vidaus sistemą, kurią sudaro:</p>
<ul>
<li><strong>Procesorius:</strong> Intel Core i7-4770K (3.5 GHz / Turbo Boost on 3.9 GHz/ HT on)</li>
<li><strong>Pagrindinės plokštė: </strong>Asus Z87 Maximus VI Gene</li>
<li><strong>RAM atmintis: </strong>Patriot Viper 3 DDR3 2x 4 GB 1600 MHz CL9-9-9-24 1T 1.5v</li>
<li><strong>Vaizdo plokštė: </strong>MSI GTX 750 Ti Gaming OC (1085/5400 MHz)</li>
<li><strong>Informacijos kaupikliai:</strong> OCZ Vector 150 240 GB + WD RE3</li>
<li><strong>Maitinimo šaltinis:</strong> Seasonic P-860</li>
</ul>
<p style="text-align: justify;">
<p style="text-align: justify;"><strong>Rezultatai </strong></p>
<p style="text-align: justify;">Dar prieš „Silent Base 800“ patenkant į rankas žinojome, kad jis neturi ventiliatorių valdiklio, tačiau ne iš karto pastebėjome, kad 120 mm skersmens „Pure Wings 2“ ventiliatorius atkeliauja su 7V adapteriu, kuris riboja apsisukimus iki 1200 RPM. Šio adapterio nusprendėme nenuimti, todėl testuose dalyvauja du 140 mm „Pure Wings 2“ (1000 RPM) ir vienas 120 mm „Pure Wings 2“ (1200 RPM) ventiliatorius.</p>
<p style="text-align: justify;">Nors aplinkos temperatūra vasarą pasiekė 22 °C, apskaičiuota komponentų delta temperatūra rodo, kad „Silent Base 800“ aušinimo atžvilgiu yra labiausiai panašus į high režimu dirbantį Define R5. CPU temperatūros skirtumas yra minimalus, HDD delta temperatūra identiška, tik VGA konkurentų korpuse išlieka 4 °C vėsesnė. Kaip ir kiti du (Define R5 ir Node 804) į tylą orientuoti korpusai 800-asis negali nė iš tolo pasiekti „Phanteks Enthoo Luxe“ ir „SilverStone RV05“ lygio.</p>
<p style="text-align: justify;">Mūsų nuostabai „Pure Wings 2“ ventiliatoriai nėra tokie tylūs, kokių jų tikėjomės – vėlų vakarą jie tampa aiškiai girdimi. Mažesnę nei 41.2 dBA vertę  užfiksavo ne tik Define R5 (nepriklausomai kokiu režimu dirbo), bet ir tas tas pats RV05. Iš „silent“ tipo korpusų triukšmingiausiu liko Node 804 ir jo maksimaliais dirbantys ventiliatoriai.</p>
<p style="text-align: center;"><img style="width: 509px; height: 428px;" src="http://technews.lt/userfiles/SilentBase800results.png" alt="" /></p>
<p><span style="font-size: 9px;">Mažiau -&gt; geriau </span></p>
<p>&nbsp;</p>
<p><strong>Išvados</strong></p>
<p style="text-align: justify;">Naujokui ateiti ir sukurti trūkumų neturintį produktą yra super sudėtinga, bet nesakome, kad neįmanoma. Tuo jau galėjome įsitikinti apžvelgę „Phanteks Enthoo Primo“ korpusą, tačiau dabar atėjo metas sudėti visus taškus ant kito naujoko produkto. Liežuvis sunkiai verčiasi sakant, kad „Listan“ yra naujokė, bet tai yra faktas juodu ant balto, bent kol kalbame apie korpusų rinką.</p>
<p style="text-align: justify;">Kas padaryta negerai „Be Quiet! Silent Base 800“ išorėje? Mūsų požiūriu, dizainas parinktas skoningas ir neturėtų užgauti didžiosios dalies auditorijos akių. Nepaisant to, kad konkurentai (kad ir tas pats Define R5) turi mažiau plastiko, surinkimo kokybė verta gero įvertinimo. Tačiau nereikia pamiršti, kad būtent ši medžiaga, į kurią tebežiūrima skeptiškai, lengvai leidžia išpildyti inžinierių sugalvotas formas ir padeda išlaikyti mažesnį korpuso svorį. Tokių išmatavimų ir 10-ies kilogramų nesveriantį „Silent Base 800“ tikrai galima pavadinti lengvu, ar mažų mažiausiai nesunkiu.</p>
<p style="text-align: justify;">Tik 280 mm radiatorius viršuje ir 140 mm priekyje. Tokios specifikacijos AiO sistemų gerbėjus gali nuvilti, tačiau „Listan“ aiškiai parodė, kad jų pirmasis korpusas kurtas su intencija į aušinimą oru. Tą nusako ir maksimalus palaikomų CPU aušintuvų aukštis, kuris siekia 170 mm. Mes tokį apsisprendimą pilnai palaikome ir nors Define R5 šiuo požiuriu yra gerokai funkcionalesnis neįsivaizduojame triukšmaujančių AiO sistemų tokio kalibro korpusuose. „Corsair H110“, „NZXT Kraken X61“ ar bet kas kitas tiesiog iki minimumo ištirpdo tokio korpuso paskirtį.</p>
<p style="text-align: justify;">Reikia pripažinti, kad Define R5 turi kiek funkcionalesnę HDD narvų migracijos po korpuso savybę, tačiau „Silent Base 800“ išsitraukia du kozirius. Pirma, HDD narvas gali būti perkeltas į 5,25“ stalčių, taip atveriant maksimalius oro srautus link CPU ir VGA. „Fractal Design Define R5“ to nemoka. Antra, čia mes neturime įprastų mechaniniams diskams skirtų dėklų. Pasiūlytas HDD montavimo būdas mums patiko, tačiau WD RE3 vibracijas visgi geriau slopino Define R5.</p>
<p style="text-align: justify;">Beliko atsakyti į du turbūt svarbiausius klausimus. Kas aušina efektyviau ir kas dirba tyliau? Išėmus po vieną HDD narvą, kuris 99 % atvejų tikrai nereikalingas, „Silent Base 800“ aušinimo rezultatai labai panašūs į Define R5, kai pastarojo ventiliatoriai dirba maksimaliais sūkiais. HDD ir CPU delta temperatūros praktiškai sutapo, tik „MSI GTX 750 Ti Gaming OC“ vaizdo plokštė „Fractal Design“ korpuse išliko 4 °C vėsesnė (jei 88 °C išvis galima pavadinti vėsa). Tokie „Silent Base 800“ rezultatai mus tenkina, deja, jiems pasiekti prireikė kiek daugiau nei vieno papildomo decibelo. Ausys šį decibelą greitai iššifruoja ir klausia, kodėl flagmano statusą turinčiame korpuse buvo panaudoti „Pure Wings 2“, o ne „Silent Wings 2“ ventiliatoriai, ypač kai „Silent Base 800“ kainuoja labai nemažus <a href="http://www.skytech.lt/search.php?keywords=silent+base+800&amp;x=0&amp;y=0&amp;search_in_description=0"><em>125 eurus</em></a>. Nesame tikri ar 800-uką jie būtų išgelbėję, nes „Silent Base 800“ neturi integruoto valdiklio, tačiau dabar tikrai teks pasinaudoti visais motininės plokštės išmanumais bandant pasiekti tokį tylos lygį, kokį gali pasiūlyti Define R5. Tas lygis apibrėžiamas, kaip virtuali tyla.</p>
<p><em>Privalumai: </em></p>
<ol>
<li>Gera surinkimo kokybė;</li>
<li>Paaštrintas minimalistinis išorės dizainas;</li>
<li>Patogus montavimas ir švara;</li>
<li>Integruoti trys „Pure Wings 2“ ventiliatoriai;</li>
<li>Talpina iki 7x HDD;</li>
<li>Talpina 400 mm ilgio vaizdo plokštes ir 170 mm aukščio CPU aušintuvus;</li>
<li>Dulkių filtrai ant visų įpūtimo angų;</li>
<li>Galimybė diegti HDD į  5,25" stalčius;</li>
<li>Santykinai lengvas;</li>
<li>Mažai imlus pirštų atspaudams;</li>
<li>Galimybė keisti durelių atidarymo kryptį;</li>
<li>2x USB 3.0;</li>
<li>Į rankoves įvilkti visi vidiniai kabeliai;</li>
<li>Prieinamos versijos su skirtingos spalvos priekiniu rėmeliu</li>
</ol>
<p><em>Vidutiniška:</em></p>
<ol>
<li>Lyginant su konkurentais, ne toks platus suderinamumas su AiO sistemomis;</li>
<li>Aušinimo efektyvumu ir garso emisijomis nusileidžiama konkurentams;</li>
<li>Unikalus gaubtas reikalingas tik ant vieno iš šonų</li>
</ol>
<p><em>Trūkumai:</em></p>
<ol>
<li>Kaina;</li>
<li>Neturi ventiliatorių valdiklio;</li>
<li>Per mažai „zip-ties“ surišėjams skirtų kilpučių</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/SilentBase800award_vectorized.png" alt="" /></p>
