---
layout: post
status: publish
published: true
title: G.Skill Ripjaws X DDR3 1600MHz darbinė atmintis
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5764
wordpress_url: http://localhost/site/new/gskill_ripjaws_x_ddr3_1600mhz_darbine_atmintis/
date: '2011-04-10 22:01:29 +0300'
date_gmt: '2011-04-10 22:01:29 +0300'
categories:
- Operatyvioji atmintis
- Apžvalgos
---
<p>Praėjusių metų pabaigoje mes išbandėme du 4GB darbinės DDR3 atminties rinkinius. Dėl tos priežasties, jog G.Skill žada žengti į Baltijos šalis, o darbinė atmintis, neskaitant kietojo disko, yra vienas iš dažniausiai atnaujinamų komponentų, išbandysime pastarosios kompanijos produkciją. Pas mus atkeliavo gana įprastos 4GB talpos darbinės atminties rinkinys, kurį mes šį kartą ir bandysime.</p>
<p>>Šiek tiek apie G.Skill<br />
<br />>G.Skill Ripjaws X PC3-12800 darbinės atminties moduliai<br />
<br />>Atminties modulių specifikacijos<br />
<br />>Spartinimas<br />
<br />>Testavimas<br />
<br />>Išvada</p>
<p><b>Šiek tiek apie G.Skill</b></p>
<p>G.Skill kompanija yra ypač gerai žinoma užsienyje savo kokybiška darbine atmintimi, kuri yra skirta žaidėjams bei spartintojams, nors kompanija taip pat siūlo ir kietosios būsenos kaupiklius bei porą ventiliatorių. Gamintojas buvo įkurtas dar 1989 metais, o jo pagrindinė būstinė yra Taipėjuje, Kinijos Respublikoje. Kompanija nutarė žengti į Baltijos šalis, taigi mums pasiūlė išbandyti savo produkciją.</p>
<p><b>G.Skill Ripjaws X PC3-12800 darbinės atminties moduliai</b></p>
<p>G.Skill darbinės atminties rinkinys mūsų testavimo poligoną pasiekė įprastoje tokio tipo produktams plastmasinėje permatomoje pakuotėje. Priekinėje pusėje galime pamatyti abu Ripjaws X serijos darbinės atminties modulius bei užrašą, kad jie yra pritaikyti Intel Sandy Bridge procesoriams.</p>
<p>Galinėje pakuotės dalyje primenama, jog šis darbinės atminties rinkinys buvo specialiai sukurtas jau minėtiems Intel Sandy Bridge centriniams procesoriams, tad su jais turėtų veikti ypač sklandžiai. G.Skill mums žada didelį našumą, gerą patikimumą ir suderinamumą. Apačioje pastebimas lipdukas, kuriame matomos pagrindinės specifikacijos – bendra 4GB talpa, 1600MHz dažnis ir CL9 serijos ciklų skaičius. Žinoma, šį darbinės atminties rinkinį galima naudoti ir su AMD platforma, ką mes išbandėme, tačiau juos testavome su gauta Intel Sandy Bridge platforma, ką ir rekomenduoja pats gamintojas.</p>
<p><a class="ns" href="http://technews.lt/SB/G.Skill%20Ripjaws/Dideles/2.jpg">
<div class="imgright"><img src="http://technews.lt/SB/G.Skill%20Ripjaws/Mazos/2.jpg"  /></div>
<p></a><a class="ns" href="http://technews.lt/SB/G.Skill%20Ripjaws/Dideles/1.jpg"><br /><img src="http://technews.lt/SB/G.Skill%20Ripjaws/Mazos/1.jpg" /><br /></a></p>
<p>Abu G.Skill Ripjaws X darbinės atminties moduliai, kaip ir būtina aukštos klasės produktams, turi karštį išsklaidančias raudonas plokšteles, kurias kompanija vadina Ripjaws vardu, nuo ko ir kilęs pats darbinės atminties modulių rinkinio pavadinimas. Šios plokštelės, beje, yra gana efektyvios, tačiau problemų neišvengta – darbinės atminties moduliai aukšoti. Vieno iš modulių nebuvo įmanoma įdėti į pagrindinę plokštę, kai procesorių aušino Noctua NH-D14 aušintuvas, tad jį teko pakeisti mažesniu. Taip yra nepaisant to, kad plokštelės viršutiniai galai yra vos 1 centimetru aukščiau už paties modulio aukštį.</p>
<p><a class="ns" href="http://technews.lt/SB/G.Skill%20Ripjaws/Dideles/4.jpg">
<div class="imgright"><img src="http://technews.lt/SB/G.Skill%20Ripjaws/Mazos/4.jpg"  /></div>
<p></a><a class="ns" href="http://technews.lt/SB/G.Skill%20Ripjaws/Dideles/3.jpg"><br /><img src=" http://technews.lt/SB/G.Skill%20Ripjaws/Mazos/3.jpg" /><br /></a></p>
<p>Ant kiekvieno atminties modulio galinės dalies yra užklijuotas lipdukas, kuris nurodo modulio specifikacijas, apie kurias ir pakalbėsime. G. Skill mums parūpino raudoną Ripjaws X serijos modulių porą, kuri dirba 1600MHz dažniu, turi CL9-9-9-24 ciklų skaičių ir 1.5V voltažą. Kai voltažas atrodo tikrai neblogai, nes yra gana mažas, ciklų skaičius nestebina, tačiau vėliau pažiūrėsime, kaip tai įtakos bendrą spartą ir, žinoma, abiejų darbinės atminties modulių spartinimą.</p>
<p><a class="ns" href="http://technews.lt/SB/G.Skill%20Ripjaws/Dideles/6.jpg">
<div class="imgright"><img src="http://technews.lt/SB/G.Skill%20Ripjaws/Mazos/6.jpg"  /></div>
<p></a><a class="ns" href="http://technews.lt/SB/G.Skill%20Ripjaws/Dideles/5.jpg"><br /><img src="http://technews.lt/SB/G.Skill%20Ripjaws/Mazos/5.jpg" /><br /></a></p>
<p>Neveltui paminėjau, jog G. Skill mums atsiuntė raudonus Ripjaws X serijos modulius. Ripjaws X seriją sudaro dar dviejų spalvų moduliai – mėlyni ir juodi. Kalbant apie to paties dažnio modulius, mūsų atveju 1600MHz, mėlyni turi geresnį CL8-8-8-24 ciklų skaičių, o juodi dar geresnį – CL6-8-6-24. Visi kiti parametrai, įskaitant, kas be ko, dažnį bei voltažą, išlieka tokie pat.</p>
<p><b>Atminties modulių specifikacijos</b></p>
<p>G.Skill Ripjaws X modulių specifikacijos: </p>
<p>• Greitis: DDR3-1600 (PC3 12800)<br />
<br />• Ciklų skaičius: 9-9-9-24<br />
<br />• Talpa: 4GB (2GB x 2)<br />
<br />• Dažnis: 1.5V<br />
<br />• Klaidų tikrinimas: Nėra<br />
<br />• Tipas: 240-kojelių DIMM<br />
<br />• Garantija: Viso gyvenimo</p>
<p><b>Spartinimas</b></p>
<p>Kitaip, nei AMD platformoje, ką matėte praėjusioje darbinės atminties modulių apžvalgoje, su antrosios kartos Intel Core i5 2500K centriniu procesoriumi ir Gigabyte GA-P67A-UD3P-B3 pagrindine plokšte mes neturėjome didelio pasirinkimo keldami darbinės atminties dažnį.</p>
<p>Taip yra dėl to, jog spartinimas Intel Sandy Bridge platformoje yra labiau orientuotas į procesorių, negu į darbinę atmintį. Taigi mes neturėjome galimybės darbinės atminties dažnį kelti mažais vienetais, o turėjome tam tikrus pasirinkimus – 1600MHz, 1866MHz bei 2133MHz. Tai šiek tiek išmušė iš vėžių, tačiau bet kokiu atveju reikia bandyti pakelti atminties modulių dažnius.</p>
<p>Visų pirmiausia ką bandėme, tai padidinti atminties modulių voltažą iki 1.6V, palikti ir taip gana aukštą ciklų skaičių ties 9-9-9-24 atžymą ir kilstelti dažnį iki 1866MHz. Kaip parodė stabilumo testai, kurie galbūt buvo šiek tiek per trupti dėl laiko stokos, viskas praėjo gana sklandžiai. Pabandžiau kitą drastišką nustatymą, šis nesuveikė, tačiau tai manęs nenustebino – ties 2133MHz dažniu vis mačiau šio testavimo metu taip pamiltą BSOD pranešimą. Norime išties per daug.</p>
<p>Supratau, jog prasmės kelti voltažą nėra jokios, kaip ir dažnį iki 2133MHz ribos – akivaizdu, jog 533MHz daugiau, nei gauname išėmę atminties modulius iš pakuotės, yra kiek per daug. Beliko sužaisti su ciklų skaičiais, ką aš ir padariau. Visų pirmiausia norėčiau pasakyti, jog su 1600MHz dažniu ir 1.6V voltažu šie raudonieji Ripjaws X be problemų veikė juodųjų ciklų skaičiumi, tai yra CL6-8-6-24, tačiau mes, žinoma, siekiame visiškai ne to – mes norime, jog darbinės atminties moduliai veiktų kuo galima greičiau.</p>
<p>Po galybės testų ir kitų niuansų atradau stabilų dažnį, kuris ir taip negalėjo viršyti 1866MHz ribos, bei suderinamą ciklų skaičių. Raudonieji Ripjaws X be problemų praėjo visus testus su 1866MHz dažniu, 1.6V voltažu bei CL8-8-8-24 ciklų skaičiais. Galbūt ir būtų galima dar kiek kilstelti modulių dažnį, tačiau kaip minėjau ankščiau, pasirinkimo nėra ir tai yra viskas, ką pasiekėme su turima Sandy Bridge platforma.</p>
<p><b>Testavimas</b></p>
<p>Darbinės atminties modulius testavome su naujausia AIDA64 programine įranga, kuri nurodo viską, ko mums reikėtų – įrašymo, nuskaitymo ir nukopijavimo spartas bei gaišties laikus. Testuose nurodoma tiek nespartintų, tiek ir spartintų modulių sparta, tad ją galite palyginti. Šį kartą bandomus darbinės atminties modulius taipogi išbandėme ir su Sandra 2011 programine įranga, kuri nurodė jų pralaidą. Pirmose dvejose lentelėse kuo skaičius didesnis, tuo geriau. Tuo tarpu kuo gaišties laikas mažesnis, tuo geriau.</p>
<p>Bandymų sistema: </p>
<p>• Centrinis procesorius: Intel Core i5-2500K<br />
<br />• Pagrindinė plokštė: Gigabyte GA-P67A-UD3P-B3<br />
<br />• Vaizdo plokštės: MSI Radeon HD 6850<br />
<br />• Darbinė atmintis: G.Skill Ripjaws X 4GB DDR3-1600MHz ir OCZ Gold 4GB DDR3-1600MHz<br />
<br />• Kietasis diskas: Samsung F3 1TB<br />
<br />• Maitinimo blokas: OCZ ModXStream Pro 700W</p>
<p><img src=" http://technews.lt/SB/G.Skill%20Ripjaws/Testai/1.png" /></p>
<p><img src=" http://technews.lt/SB/G.Skill%20Ripjaws/Testai/2.png" /></p>
<p><img src=" http://technews.lt/SB/G.Skill%20Ripjaws/Testai/3.png" /></p>
<p>Šį kartą kaip konkurentas G.Skill Ripjaws X darbinės atminties modulių rinkiniui buvo bemaž tokių pačių specifikacijų OCZ DDR3 1600MHz taip pat 4GB talpos rinkinys, kurį esame išbandę ankščiau. Skirtumas tik tas, kad OCZ darbinė atmintis turi didesnį numatytą voltažą, tiksliau 1.65V, bei mažesnius ciklų skaičius, kurie numatytieji yra ties 8-8-8-24 atžyma.</p>
<p>Kaip matome iš testų, specialiai Intel Sandy Bridge platformai pritaikytas G.Skill rinkinys laimi visuose testuose, tačiau persvara nėra labai didelė, ypač žvelgiant į atminties pralaidą Sandra 2011 teste. Viena aišku, kad paspartinti G.Skill rinkinį tikrai verta – spartos prieaugis bent jau sintetiniuose testuose tikrai pastebimas, tiek kalbant apie įrašymą/nuskaitymą/kopijavimą, tiek ir pralaidą.</p>
<p><b>Išvada</b></p>
<p>G.Skill Ripjaws X PC3-12800 4GB darbinės atminties rinkinys nėra labai brangus, kainuoja Lietuvoje jis apie 180 litų, tačiau siūlo padorią spartą ir neblogą spartinimo potencialą. Tiesa, apie pastarąjį aspektą mes jau kalbėjome – išspausti daugiau nepavyksta dėl Intel Sandy Bridge platformos ypatybių.</p>
<p>Randame čia tiek ir pliusų, tiek ir minusų. Vienas iš pliusų yra tas, jog mūsų bandytas G.Skill rinkinys atkeliauja su viso gyvenimo garantija, kuri galioja ir Europoje, kai OCZ, kurie ar taip, ar taip pasitraukia iš darbinės atminties gamybos, Europoje tokios garantijos nesuteikia. Šilumą išsklaidančios plokštelės gali kliūti už tam tikrų aušintuvų ir jūs galite susidurti su problemomis įdedant atminties modulius, bet viskas nėra jau taip blogai – vos 1cm aukštis virš paties modulio gelbės ne vieno situacijoje.</p>
<p>G.Skill Ripjaws X PC3-12800 4GB yra puikus pasirinkimas vidutinėje klasėje, nes siūlo mielai atrodantį kainos bei spartos santykį, tačiau būtent šis rinkinys netiks technikos entuziastams, kurie bandys antrosios kartos Intel Core procesorių spartinti iki galimybių ribos – jums jau reikės pasiieškoti ne 1600MHz, tačiau didesnio dažnio atminties rinkinio, kuris nesukeltų problemų keliant procesoriaus dažnį. Taip yra dėl to, jog 2133MHz dažniu šis rinkinys dirbti tiesiog nėra pajėgus.</p>
<p>Įsigyti šį darbinės atminties rinkinį galima <a class="ns" href="http://www.pcsupport.lt/shop/product.php?id_product=104">čia</a>.</p>
<p><img src="http://sb.technews.lt/Awards/renkasi.png" /></p>
