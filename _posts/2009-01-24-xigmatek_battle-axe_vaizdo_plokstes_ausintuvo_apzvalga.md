---
layout: post
status: publish
published: true
title: Xigmatek Battle-Axe vaizdo plokštės aušintuvo apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 91
wordpress_url: http://localhost/site/new/xigmatek_battle-axe_vaizdo_plokstes_ausintuvo_apzvalga/
date: '2009-01-24 00:14:49 +0200'
date_gmt: '2009-01-24 00:14:49 +0200'
categories:
- Aušinimas
- Apžvalgos
---
<p><a class="ns" href="http://www.technews.lt/upl/Failai/AxeAngled.jpg">
<div class="imgright"><img src="http://www.technews.lt/upl/Failai/AxeAngledsmall.jpg" border="1" /></div>
<p></a> Šiandien tęsiame savo apžvalgų maratoną ir pristatome Jums pirmąją vaizdo plokščių aušintuvo apžvalgą. Tai du ventiliatorius turintis <i>Battle-Axe</i> iš <i>Xigmatek</i> kompanijos. „Karinis kirvukas“ – pirmasis <i>Xigmatek</i> bandymas įsiveržti į vaizdo kortų aušinimo oru rinką, kurioje nėra itin daug žaidėjų. Priežastis paprasta – tiesiog daugumai pilnai užtenka standartinio, prie vaizdo plokštės prilipdyto aušinimo sprendimo. Šį kartą pabandysime išsiaiškinti, ar tik entuziastams reikalingas nestandartinis VGA aušintuvas bei kiek efektyviau vaizdo procesorių jis aušina.</p>
<p><b>Turinys: </b><br />
<br /><b>Apie <i>Xigmatek</i></b><br />
<br /><b> Apie vaizdo plokščių aušinimą</b><br />
<br /><b>Pakuotė ir komplektacija</b><br />
<br /><b>BattleAxe sandara ir specifikacijos</b><br />
<br /><b>Montavimas</b><br />
<br /><b>Testų metodai</b><br />
<br /><b>Testų rezultatai</b><br />
<br /><b>Išvados</b></p>
<p><b>Apie <i>Xigmatek</i></b></p>
<p>Kompanija įsikūrė visai neseniai - 2005-aisias, tačiau iki šių dienų sukūrė ir pagamino pakankamai daug produktų. Turbūt dauguma Jūsų žinote, kad tai aušinimo sprendimų kompanija gaminanti procesorių, vaizdo plokščių aušintuvus, maitinimo blokus, ventiliatorius ir dar šį bei tą – termopasta bei montavimo rinkinius. Maitinimo blokai suskirstyti į dvi serijas <i>NRP-MC</i> ir <i>NRP-HC</i>, kurių galia atitinkamai siekia nuo 650 W iki 1020 W bei nuo 1 kW iki 1,5 kW. Šie gaminiai išsiskiria neįprastu dizainu. Pati kompanija išskiria dar vieną sritį – aušinimas skysčiu, tačiau šioje serijoje yra tik du gaminiai – <i>AIO-S80DP</i> aušintuvas procesoriams bei <i>PI-UN7</i> vaizdo plokštėms. Be abejonių – aušinimo oru serija yra pati gausiausia, <i>Xigmatek</i> dabar gamina devynis skirtingus aušintuvus mikroprocesoriams, ir po vieną vaizdo plokštėms (kuris, beje, ir yra apžvelgiamas šiandien), kietiesiems diskams, operatyviajai atminčiai, lustų rinkiniams ir nešiojamiesiems kompiuteriams.</p>
<p><b> Apie vaizdo plokščių aušinimą</b></p>
<p>Kalbėdamas apie šių komponentų aušinimą vėlgi remiuosi kolegos straipsniu, kuris padeda visose situacijose. :)<br />
<br /> Pagrindinis "karščio generatorius" vaizdo plokštėse yra grafikos procesorius - GPU. Šilumos išskiria ir vaizdo atmintis bei įtampos valdymo moduliai, o išskleidžiamos šilumos kiekis vėlgi priklauso nuo pačios vaizdo plokštės. Žemiausios klasės vaizdo plokštės išskiria pakankamai nedaug šilumos, todėl joms dažnai užtenka pasyvaus aušinimo. Toks aušinimo metodas gali būti pritaikomas ir aukštesnės klasės vaizdo plokštėms, kuriose naudojami jau masyvesni radiatoriai. Įdomu tai, jog dažniau pasitaiko atvejų, kai standartinis plokštės aktyvus aušintuvas aušina netgi prasčiau už gamintojo užmontuotą pasyvų aušinimą. Didelis radiatoriaus paviršiaus plotas ir greitai šilumą perduodantys šiluminiai vamzdeliai sugeba kompensuoti ventiliatoriaus nebuvimą, ypač, jeigu korpuse yra pakankamai geras oro srautas. O patiems uždėjus 80 x 80 ar 120 x 120 mm ventiliatorių ant radiatoriaus, aušinimo efektyvumas dar pagerės. Žinoma, masyvūs radiatoriai kainuoja brangiau, tačiau smagu matyti, kad tylą bei spartą mėgstantys vartotojai taip pat gali rinktis. <i>Battle-Axe</i> atveju rasime netgi du, o kai kuriais atvejais, pavyzdžiui, <i>Accelero Xtreme</i> matome netgi tris ventiliatorius.</p>
<p><b>Pakuotė ir komplektacija</b></p>
<p><a class="ns" href="http://www.technews.lt/upl/Failai/BattleaxeBox.jpg">
<div class="imgright"><img src="http://www.technews.lt/upl/Failai/BattleaxeBoxsmall.jpg" border="1" /></div>
<p></a><a class="ns" href="http://www.technews.lt/upl/Failai/BattleAxeBox2.jpg"><br /><img src="http://www.technews.lt/upl/Failai/BattleAxeBox2small.jpg" /><br /></a></p>
<p>Pakuotė yra pilkos spalvos, kuri apačioje pereina į tamsiai mėlyna. Pats pakuotės kartono paviršius švelnus, ji malonu liesti. Kartonas nėra labai storas ir tvirtas – pirmą kartą atidarinėjant šio aušintuvo dėžutę netgi įplyšo. Priekyje matome pusės X raidės formos permatomą plastiko langelį, pro kurį matosi dalis aušintuvo. Būtent jis, kaip jau įprasta, užima didžiąją dalį pakuotės. Priekinėje dėžutės dalyje matome  ginklą, kurio vardu pavadintas pats aušintuvas – <i>Battle-Axe</i>. Lietuviškai tai skambėtų kaip karo kirvis, tačiau mes jį praminėme koviniu kirvuku :). Čia taip pat randame ir savybes, kuriomis pasižymi <i>Xigmatek</i> kūrinys. Pasukus dėžutę į dešinę pusę matome dvi technologijas naudojamas <i>Battle-Axe</i> – guminius tvirtinimus bei tiesiai GPU liečiančius „heatpipe“ vamzdelius. Įpakavimo gale kompanija nusprendė įkomponuoti specifikacijų lentelę, o apačioje kontaktus. Paskutiniame pakuotes šone matome su kokiomis plokštėmis gali būti naudojamas aušintuvas ir barkodus. </p>
<p><a class="ns" href="http://www.technews.lt/upl/Failai/AxeBundle.JPG">
<div class="imgright"><img src="http://www.technews.lt/upl/Failai/AxeBundlesmall.jpg" border="1" /></div>
<p></a>  <a class="ns" href="http://www.technews.lt/upl/Failai/AxeBackPackage.JPG"><br /><img src="http://www.technews.lt/upl/Failai/AxeBackPackagesmall.jpg" /><br /></a></p>
<p>Atidarome pakuotę, kurią tuo metu įplėšiau, ir randame nedidelę baltos spalvos kartoninę dėžutę su montavimui reikalinga įranga. Kitą dalį užima iš dviejų dalių sudaryta plastikinė permatoma, beje, užsidaranti kaip torto, dėžutė savo viduje talpinantį patį <i>Battle-Axe</i>. Mažesniojoje rasite du aliumininius tvirtinimo elementus aušintuvo prikabinimui prie PCB, keturis šešiakampius ir tiek pat įprastų bei su spyruokle varžtų. Čia taip pat radome ir keturis jau minėtus guminius tvirtinimo elementus naudojamus ventiliatoriams prie radiatoriaus prikabinti, termopastos maišelį bei du ilgus ir šešis trumpus radiatorius vaizdinės atminties lustams. Apie du pridedamus daikčiukus tenka papasakoti daugiau – tai lusto radiatorius naudojamas tik <i>G80</i> ir <i>GT200</i> (kurios oficialiai nėra palaikomos) vaizdo plokštėse, o adapteris leidžia sujungti du maitinimo kabelius iš ventiliatorių, taip sutaupant motininės plokštės lizdus.</p>
<p><b><i>BattleAxe</i> sandara ir specifikacijos</b></p>
<p><a class="ns" href="http://www.technews.lt/upl/Failai/AxeSide.jpg">
<div class="imgright"><img src="http://www.technews.lt/upl/Failai/AxeSidesmall.jpg" border="1" /></div>
<p></a><a class="ns" href="http://www.technews.lt/upl/Failai/AxeSide2.jpg"><br /><img src="http://www.technews.lt/upl/Failai/AxeSide2small.jpg" /><br /></a></p>
<p>Pirmas įspūdis pamačius <i>Battle-Axe</i> – jis tiesiog milžiniškas, o tas dydis paverčia šį <i>Xigmatek</i> aušintuvą įdomiai ir agresyviai atrodančiu produktu. Dizainas tikrai neprastas, aušintuvas atrodo tvirtai ir solidžiai, ant jo nerasime bereikalingų iššaukiančių lipdukų, o tik kur tinkamai įkomponuotus kompanijos ir paties produkto logotipus. Kai kurie, pamatę šį aušintuvą teigia, kad tai pats „kiečiausias“ jų matytas VGA aušinimo sprendimas. Jam reikės paaukoti net tris lizdus, todėl gali kilti problemų norint sumontuoti <i>SLI</i> arba <i>CrossFire</i> sistemą. </p>
<p> <a class="ns" href="http://www.technews.lt/upl/Failai/AxePipes.jpg">
<div class="imgright"><img src="http://www.technews.lt/upl/Failai/AxePipessmall.jpg" border="1" /></div>
<p></a> <a class="ns" href="http://www.technews.lt/upl/Failai/AxeBases.jpg"><br /><img src="http://www.technews.lt/upl/Failai/AxeBasesmall.jpg" /><br /> </a> </p>
<p><i>Battle-Axe</i> yra sudarytas iš trijų dalių – radiatoriaus, dviejų ventiliatorių ir juos uždengiančio mėlynos spalvos dangčio. Apie pirmuosius du tenka papasakoti plačiau. Radiatorius yra sudarytas iš 37 horizontaliai einančių aliuminio plokštelių, kurios vėsina keturis „heatpipe“ vamzdelius. Šiluminiai vamzdeliai su vaizdo procesoriumi liečiasi tiesiogiai, kompanija tai vadina <i>H.D.T</i> arba <i>Heat-pipe Direct Touch</i> technologija. Ji, beje, pritaikyti daugelyje naujausiųjų <i>Xigmatek</i> produktų. Du juodi ventiliatoriai yra 92 mm skersmens ir sukasi net 2200 aps./min sparta. Tai kiekvienam iš jų leidžia sukurti net 40,2 CFM oro srautą, kurį palydi 1,9812 mm H2O statinis slėgis.</p>
<p><img src="http://www.technews.lt/upl/Failai/specifikaciju_lentele.PNG" /></p>
<p><i>Battle-Axe</i> išmatavimai yra 194 x 110 x 32.4 mm, atitinkamai ilgis x plotis x aukštis, o svoris su ventiliatoriais siekia 617 g. Tiesą sakant, pats radiatorius yra pakankamai lengvas, didelį svorį prideda ventiliatoriai. Juose naudojamas „Hypro“ guolis turėtų leisti „fenams“ veikti 40 000 valandų.</p>
<p><b>Montavimas</b></p>
<p>Didelis minusas yra skurdi instrukcija, kuri be problemų sumontuoti aušintuvą ypač trukdys nepatyrusiems vartotojams. Iš pradžių reikia nuimti senąjį standartinį aušintuvą ir nuplėšti apsauginę plėvelę nuo <i>Battle-Axe</i> pagrindo. Nuvalius senąją termopasta, kuri dažnai būna pridžiūvusi, uždėti šviežesnės ir jei naudojama <i>G80</i> GPU turinti plokštė – sumontuoti lusto radiatorių. Toliau tenka uždėti vaizdinės atminties radiatorius, kurių vienas, deja, nebuvo uždėtas, nes nebūtų tilpę radiatoriaus šiluminiai vamzdeliai. Prie radiatoriaus pagrindo teko sumontuoti aliumininius laikiklius. Ant jų galų prisukau šešiakampius abipusius varžtelius, kurių montavimo vieta priklauso nuo naudojamos vaizdo plokštės. </p>
<p><a class="ns" href="http://www.technews.lt/upl/Failai/RV770WTIM.jpg">
<div class="imgright"><img src="http://www.technews.lt/upl/Failai/RV770WTIMsmall.jpg" border="1" /></div>
<p></a>  <a class="ns" href="http://www.technews.lt/upl/Failai/3850Ramsinks.jpg"><br /><img src="http://www.technews.lt/upl/Failai/3850Ramsinkssmall.jpg" /><br /></a></p>
<p>Uždėjus <i>Battle-Axe</i> galinėje montažinės plokštės dalyje reikia prisukti varžtelius su spyruoklėmis. Šiek tiek keista, kad <i>Xigmatek</i> nepateikė gale montuojamos plokštelės, kurios pavyzdį matėme <i>Noctua NH-U12P</i> modelyje.  Aušintuvą galima naudoti ir be dangčio, tereikia panaudoti keturis guminius tvirtinimo elementus, kad abu ventiliatoriai būtų prisikabinę prie radiatoriaus ir be dangčio. Sumontavus aušintuvą vaizdas labai įdomus – <i>Battle-Axe</i> uždengia praktiškai visą montažinę plokštę. Visgi, į korpusą ji tilpo, o dedant <i>HD3850</i> į lizdą daugiau problemų nekilo.</p>
<p><b>Testų metodai</b></p>
<p>Čia jau įprastas vaizdas. Naudota buvo įprasta komplektacija, šį kartą su <i>Arctic Cooling 7 PRO</i> aušintuvu. Standartiniam plokštės aušintuvui termopasta, kaip jau įprasta – <i>NT-H1</i>, buvo pakeista dar prieš testavimą. Su <i>Xigmatek</i> aušintuvu taip pat naudota <i>Noctua</i> termopasta. Kadangi įprastai referencinės <i>3850</i> ventiliatorius sukasi ne visu savo pajėgumu, RivaTuner pagalba apsisukimų skaičių padidinau iki maksimumo. Temperatūrų stebėjimui buvo naudota ta pati programa, tiksliau jos 2.06 versija. </p>
<p><img src="http://www.technews.lt/upl/Failai/Axe%20installed.jpg" /></p>
<p>Temperatūra buvo matuojama palikus 10 min ramybės ir pilnos apkrovos būsenoje. GPU apkrovimui buvo naudojamas <i>GPU Caps Viewer Fur Rendering</i> įrankis. Kadangi <i>RivaTuner</i> pateikia vidutinius temperatūros rezultatus, būtent juos ir naudojau sudarydamas lentelę. Kambario temperatūra siekė 21 laipsnį Celsijaus, o korpusas visada buvo atidarytas. </p>
<p><b>Testų rezultatai</b></p>
<p> <a class="ns" href="http://www.technews.lt/upl/Failai/Reference_Idle_default.PNG">
<div class="imgright"><img src="http://www.technews.lt/upl/Failai/Reference_Idle_default_small.PNG" border="1" /></div>
<p></a> <a class="ns" href="http://www.technews.lt/upl/Failai/Reference_Load_default.PNG"><br /><img src="http://www.technews.lt/upl/Failai/Reference_Load_default_small.PNG" /><br /></a></p>
<p><span class="saltinis">Standartiniai apsisukimai. "Load" kairėje, "Idle" dešinėje</span></p>
<p>Judame link tikrojo testavimo. Kaip jau minėjau, abudu aušintuvai sukosi savo maksimaliomis galimybėmis. </p>
<p> <a class="ns" href="http://www.technews.lt/upl/Failai/Reference_Idle_default_100proc.PNG">
<div class="imgright"><img src="http://www.technews.lt/upl/Failai/Battleaxe_Idle_default_small.PNG" border="1" /></div>
<p></a> <a class="ns" href="http://www.technews.lt/upl/Failai/Battleaxe_load_default.PNG"><br /><img src="http://www.technews.lt/upl/Failai/Battleaxe_load_default_small.PNG" /><br /></a></p>
<p><span class="saltinis">Maksimalūs apsisukimai. "Load" kairėje, "Idle" dešinėje.</span></p>
<p>Matome, kad standartinės <i>Gigabyte HD3850</i> vaizdo plokštės aušintuvas ramybės būsenoje <i>RV670</i> vaizdo procesorių ataušina iki 53, o pilnos apkrovos, iki 71 laipsnio Celsijaus. Tai pastebimai geresni rezultatai negu „default“ apsisukimų skaičiu veikiančio aušintuvo. Žiūrime, ką gi parodys kovinis kirvukas.</p>
<p><a class="ns" href="http://www.technews.lt/upl/Failai/Battleaxe_Idle_default.PNG">
<div class="imgright"><img src="http://www.technews.lt/upl/Failai/Battleaxe_Idle_default_small.PNG" border="1" /></div>
<p></a>  <a class="ns" href="http://www.technews.lt/upl/Failai/Battleaxe_load_default.PNG"><br /><img src="http://www.technews.lt/upl/Failai/Battleaxe_load_default_small.PNG" /><br /></a></p>
<p><span class="saltinis"><i>Xigmatek Battle-Axe</i>. Load kairėje, Idle dešinėje.</span></p>
<p>Rezultatai tikrai stebina gerąja prasme, nors ir aušintuvas yra masyvus. Ramybės būsenoje temperatūra mažesnė daugiau nei 14, o apkrovos – net 25 laipsnių. Tai tikrai puikus pasiekimas, kuris nustelbia net ir garsiai veikiančius ventiliatorius.</p>
<p><img src="http://www.technews.lt/upl/Failai/rezultatu_lentele.PNG" /></p>
<p><b>Išvados</b></p>
<p><i>Xigmatek</i> <i>Battle-Axe</i> nenuvils nė vieno entuziasto. Taip, jis skleidžia didelį triukšmą, tačiau standartinio aušintuvo veikiančio pilna sparta garsas dar didesnis ir nemalonesnis. Pagrindinis trūkumas yra tai, kad <i>Battle-Axe</i> uždengia net kelis motininės plokštės lizdus ir dėl to gali nepavykti kai kurios <i>SLI</i> ar <i>CF</i> konfigūracijos. Gaminio komplektacijoje būtų malonu rasti montažinės plokštės gale dedamą plokštelę bei keletą panašių į <i>Noctua L.N.A.</i> rezistorių, kurie sumažintų apsukų skaičių ir tuo pačiu triukšmą. Dizainas yra tikrai įspūdingas, o kaina ne ką prastesnė – ji siekia vos 35 JAV dolerius. Matant tokį aušinimo efektyvumą, <i>Battle-Axe</i> tikrai yra vertas išleistų pinigų. Galime tik pasveikinti <i>Xigmatek</i>, visi jos technologiniai sprendimai pasiteisino, o entuziastams norintiems šaltesnės vaizdo plokštės bei geresnių galimybių spartinant ją – <i>Battle-Axe</i> – puikus pasirinkimas.</p>
<p> <br /><img src="http://www.technews.lt/upl/Failai/derinys.png" /><br /> </p>
<p>Dėkojame Tony iš <a class="ns" href="http://www.xigmatek.com/index.php">Xigmatek</a> už suteiktą galimybę testuoti <i>Battle-Axe</i>. </p>
<p>Autorius: <a class="ns" href="http://www.technews.lt/user/1">Wicked Akuba</a><br /></p>
