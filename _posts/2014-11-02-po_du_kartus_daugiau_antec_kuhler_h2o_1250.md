---
layout: post
status: publish
published: true
title: 'Po du arba net daugiau kartų daugiau: „Antec Kuhler H2O 1250“'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8309
wordpress_url: http://localhost/site/new/po_du_kartus_daugiau_antec_kuhler_h2o_1250/
date: '2014-11-02 00:47:16 +0200'
date_gmt: '2014-11-02 00:47:16 +0200'
categories:
- Aušinimas
- Apžvalgos
---
<p>Paskutinės akiai itin patrauklios „SilverStone“ ir „Enermax“ aušinimo skysčiu sistemos neabejotinai pagyvino „Asetek“ klonais perpildytą rinką, tačiau kažko itin revoliucioningo taip ir nesulaukėme. Upės tėkmę kardinaliai pasiryžusi pakeisti „Antec“, kuri savo gamykloje suprojektavo naują „Kuhler H<sub>2</sub>O“ seriją, jai priklausančiams 650, 950 ir 1250 modeliams pasižymint pompos integracija į ventiliatoriaus kūną. Maža to, mus pasiekęs 240 mm ilgio „Kuhler H<sub>2</sub>O 1250“ turi net dvi pompas ir yra pasiruošęs sudominti ne tik savo konstrukcija, bet ir iš aušinimo diagramų viršaus išstumti vis dar lyderiaujantį „Antec Kuhler 920 v4“.</p>
<p style="text-align: center;"><img style="width: 520px; height: 257px;" src="http://technews.lt/userfiles/kuhler1250.jpg" alt="" /></p>
<p>&nbsp;</p>
<p><strong>Pakuotė ir komplektacija</strong></p>
<p>Naujausia „Antec“ aušinimo skysčiu sistema patalpinta į pakankamai masyvų įpakavimą, apipintą informacija apie palaikomus procesorių lizdus, jiems skirtą bendrą tvirtinimo sistemą, dvigubą pompų dizainą, integruotus PWM ventiliatorius ir „GRID“ programinę įrangą.</p>
<p style="text-align: center;"><a href="http://technews.lt/userfiles/SAM_1459.jpg"><img style="width: 232px; height: 155px;" src="http://technews.lt/userfiles/SAM_1459.jpg" alt="" /></a><a href="http://technews.lt/userfiles/SAM_1461.jpg"><img style="width: 232px; height: 155px;" src="http://technews.lt/userfiles/SAM_1461.jpg" alt="" /></a></p>
<p>„Antec“ iškart pabrėžia, kad ne tik dvigubas, bet ir parinktų masyvesnių pompų dizainas leidžia varinėti sistemoje esantį skystį kur kas efektyviau, o ventiliatorių sūkiai kinta pagal fiksuojamą temperatūrą. Turėsime išsiaiškinti, pagal kurią temperatūrą (aušinimo sistemos ar CPU) ventiliatoriai keičia savo sūkius. „Antec Kuhler H<sub>2</sub>O 1250“ dabar jau bepompis blokas išlaikė RGB LED apšvietimo sistemą, kuri gali būti valdoma „GRID“ pagalba.</p>
<p style="text-align: center;"><a href="http://technews.lt/userfiles/SAM_1462.jpg"><img style="width: 232px; height: 155px;" src="http://technews.lt/userfiles/SAM_1462.jpg" alt="" /></a><a href="http://technews.lt/userfiles/SAM_1463.jpg"><img style="width: 232px; height: 155px;" src="http://technews.lt/userfiles/SAM_1463.jpg" alt="" /></a></p>
<p>Vienas iš įpakavimo šonų talpina technines „Kuhler H<sub>2</sub>O 1250“ specifikacijas, kaip kad bendrą sistemos svorį, žarnelių ilgį ir pan. Sunku pasakyti, su kokia kita uždara aušinimo skysčiu sistema lyginamas šis „Kuhler modelis, tačiau neturėtume nustebti, kad šios sistemos efektyvumas lenkia jaunesnėlius H<sub>2</sub>O 650 ir H<sub>2</sub>O 950 (pagal „Antec“).</p>
<p style="text-align: center;"><a href="http://technews.lt/userfiles/SAM_1464.jpg"><img style="width: 232px; height: 155px;" src="http://technews.lt/userfiles/SAM_1464.jpg" alt="" /></a><a href="http://technews.lt/userfiles/SAM_1465.jpg"><img style="width: 232px; height: 155px;" src="http://technews.lt/userfiles/SAM_1465.jpg" alt="" /></a></p>
<p>Likome patenkinti, kad be visų būtinų tvirtinimo priedų „Antec“ nepamiršo prailgintų varžtų, jei vartotojas sugalvotų naudoti „Kuhler H<sub>2</sub>O 1250“ push – pull konfigūracijoje. Į komplektaciją taip pat įtraukiami pagalbiniai, radiatoriaus poziciją leidžiantys keisti, kronšteinai, jei produktas būtų blokuojamas kitų kompiuterio komponentų.</p>
<p style="text-align: center;"><a href="http://technews.lt/userfiles/SAM_1467.jpg"><img style="width: 232px; height: 155px;" src="http://technews.lt/userfiles/SAM_1467.jpg" alt="" /></a><a href="http://technews.lt/userfiles/SAM_1485.jpg"><img style="width: 232px; height: 155px;" src="http://technews.lt/userfiles/SAM_1485.jpg" alt="" /></a></p>
<p>&nbsp;</p>
<p><strong>Žvilgsnis iš arčiau</strong></p>
<p>„Antec“ išradingumas privertė šią sistemą atrodyti kitaip, nei kiti standartiniai AIO modeliai. Kiekvieno iš dviejų 120 mm ventiliatorių centre matomas bokštelis, kuriame integruotas ne tik ventiliatoriaus rotorius, bet ir sistemos skystį varinėjanti pompa. Taigi turime du rotorius ir dvi pompas. Į abu bokštelius iš šoninių rezervuarų atkeliauja po dvi žarneles, kurios nutįsta iki CPU bloko.</p>
<p style="text-align: center;"><a href="http://technews.lt/userfiles/SAM_1468.jpg"><img style="width: 232px; height: 155px;" src="http://technews.lt/userfiles/SAM_1468.jpg" alt="" /></a><a href="http://technews.lt/userfiles/SAM_1471.jpg"><img style="width: 232px; height: 155px;" src="http://technews.lt/userfiles/SAM_1471.jpg" alt="" /></a></p>
<p>Kadangi pompa iš sau įprastos vietos persikėlė į ventiliatorius, CPU blokas tapo daug plonesnis. Centre turime „Antec“ ženklą, aplink kurį švytėjimo zona gali būti reguliuojama vartotojui pasitelkiant „GRID“ programinę įrangą arba tiesiog imti ir LED susieti su sistemos temperatūra (šylantis vidaus skystis keičia spalvą iš mėlynos į raudoną). Į šalčio plokštelę 300 mm ilgio žarnelės patenka per alkūninius sudūrimus, kuriuos galima pasukti 90 laipsnių kampu (į abi puses). Šilumos perdavimo darbą atlieka varinis, preciziškai nupoliruotas, pagrindas, jau turintis užteptą termo pastos sluoksnį.</p>
<p style="text-align: center;"><a href="http://technews.lt/userfiles/SAM_1474.jpg"><img style="width: 232px; height: 155px;" src="http://technews.lt/userfiles/SAM_1474.jpg" alt="" /></a><a href="http://technews.lt/userfiles/SAM_1479.jpg"><img style="width: 232px; height: 155px;" src="http://technews.lt/userfiles/SAM_1479.jpg" alt="" /></a></p>
<p style="text-align: center;"><a href="http://technews.lt/userfiles/SAM_1475.jpg"><img style="width: 232px; height: 155px;" src="http://technews.lt/userfiles/SAM_1475.jpg" alt="" /></a><a href="http://technews.lt/userfiles/SAM_1491.jpg"><img style="width: 232px; height: 155px;" src="http://technews.lt/userfiles/SAM_1491.jpg" alt="" /></a></p>
<p>„Kuhler H<sub>2</sub>O 1250“ turi solidžią šūsnį laidų: 3-pin energijai gauti, USB 2.0 „GRID“ programinės įrangos funkcionavimui, dvi 4-pin ventiliatorių jungtis ir keturis jiems skirtus lizdus. „Antec“ mus paruošė galimai push – pull konfigūracijai, tačiau čia susiduriame su naujojo dizaino trūkumais. Po vienuolika mentelių turinčių ventiliatorių nuo radiatoriaus nuimti nepavyks, todėl vartotojui panorėjus jų nepavyks pakeisti į kitus. Push – pull vis dar yra galima, tačiau teks pasvarstyti, kokius aušinimo įrenginius bus norima diegti greta dviejų 600 – 2400 +/-100-200 RPM ribose besisukančių gamyklinių ventiliatorių. Abi keramikinius guolius naudojančios pompos kiek greitesnės (3000 RPM). Nepaisant to, jos ir ventiliatoriai yra tampriai susieti: lėtėja ventiliatoriai - slopsta ir pompos darbas, lėtėja pompos apsisukimai – slopsta ir ventiliatorių keliamas triukšmas.</p>
<p style="text-align: center;"><a href="http://technews.lt/userfiles/SAM_1481.jpg"><img style="width: 232px; height: 155px;" src="http://technews.lt/userfiles/SAM_1481.jpg" alt="" /></a><a href="http://technews.lt/userfiles/SAM_1480.jpg"><img style="width: 232px; height: 155px;" src="http://technews.lt/userfiles/SAM_1480.jpg" alt="" /></a></p>
<p>259 mm ilgio radiatorius nėra storas (jo storis siekia 27 mm), tačiau ventiliatoriaus kūne esanti pompa išaugino „Kuhler H<sub>2</sub>O 1250“ bendrą storį net iki 77 mm. Automatiškai privaloma atkreipti dėmesį į galimas suderinamumo problemas turintiems pagrindines plokštes su aukštais radiatoriais. „Kuhler H<sub>2</sub>O 1250“ radiatorius pagamintas iš aliuminio ir turi dvylika termo vamzdelių.</p>
<p style="text-align: center;"><a href="http://technews.lt/userfiles/SAM_1469.jpg"><img style="width: 232px; height: 155px;" src="http://technews.lt/userfiles/SAM_1469.jpg" alt="" /></a><a href="http://technews.lt/userfiles/SAM_1473.jpg"><img style="width: 232px; height: 155px;" src="http://technews.lt/userfiles/SAM_1473.jpg" alt="" /></a></p>
<p>&nbsp;</p>
<p><strong>„GRID“</strong></p>
<p>Anksčiau „Antec“ siūlyta „ChillControl“ buvo pakeista į visiškai kitaip atrodantį „GRID“. Funkcionalumas taipogi pasikeitė, tačiau, jaučiame, kad ne į gerąją pusę. Naujausia 2.0 „GRID“ versija realiu laiku rodo ventiliatorių sūkius ir sistemos skysčio temperatūrą, siūlo šių parametrų stebėjimo funkciją, leidžia  keisti CPU bloko apšvietimą (jis gali būti susietas su besikeičiančia temperatūra) bei turi du automatinius RM režimus: „extreme“ ir „silent“. Vartotojas gali ventiliatorių darbą fiksuoti ir rankiniu būdu 300 RPM pakopomis, tačiau apie šios funkcijos naudą plačiau pašnekėsime išvadų skyrelyje. Labiausiai į akis krintantis pokytis lyginant su „ChillControl“ – RPM reguliavimas pakopomis, susiejant sūkius su temperatūra.</p>
<p style="text-align: center;"><img style="width: 520px; height: 314px;" src="http://technews.lt/userfiles/foto1.png" alt="" /></p>
<p style="text-align: center;"><img style="width: 520px; height: 304px;" src="http://technews.lt/userfiles/foto2(1).png" alt="" /></p>
<p style="text-align: center;"><img style="width: 520px; height: 293px;" src="http://technews.lt/userfiles/foto4.png" alt="" /></p>
<p>&nbsp;</p>
<p><strong>Montavimas</strong></p>
<p>Iš esmės savo paprastumu nesiskiria nuo kitų „Asetek“ dizainu paremtų produktų. Tiek AMD , tiek „Intel“ procesoriams skirtas tas pats vienas, bet konfigūruojamas, tvirtinimo kronšteinas. Galinė plokštelė taip pat viena, tačiau kaip supratome, AMD procesorių savininkai gali naudoti ir originalią galinę plokštelę, nes komplektacijoje radome dviejų tipų veržles: vieno skirtos „Antec“ sukurtai galinei plokštelei, kitos – originaliai AMD.  Tikrai masyvus „Kuhler H<sub>2</sub>O 1250“ nekonfliktavo su naudojama „Gigabyte“ motinine plokšte – diegimas praėjo be jokių nesklandumų ir papildomų kronšteinų neprireikė.</p>
<p style="text-align: center;"><a href="http://technews.lt/userfiles/SAM_1487.jpg"><img style="width: 232px; height: 155px;" src="http://technews.lt/userfiles/SAM_1487.jpg" alt="" /></a><a href="http://technews.lt/userfiles/SAM_1489.jpg"><img style="width: 232px; height: 155px;" src="http://technews.lt/userfiles/SAM_1489.jpg" alt="" /></a></p>
<p style="text-align: center;"><a href="http://technews.lt/userfiles/SAM_2619.jpg"><img style="width: 232px; height: 155px;" src="http://technews.lt/userfiles/SAM_2619.jpg" alt="" /></a><a href="http://technews.lt/userfiles/SAM_2621.jpg"><img style="width: 232px; height: 155px;" src="http://technews.lt/userfiles/SAM_2621.jpg" alt="" /></a></p>
<p>&nbsp;</p>
<p><strong>Testavimas</strong></p>
<p>Testavimo sistemą sudarė:</p>
<ul>
<li><strong>Procesorius:</strong> AMD Phenom II X4 955 BE</li>
<li><strong>Pagrindinė plokštė: </strong>Gigabyte GA-990XA-UD3 (F13)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Korpusas: </strong>Bitfenix Colossus Window Green</li>
</ul>
<p>Ramybės ir apkrovos režimų temperatūros buvo matuojamos tokia tvarka: dvi minutės kompiuteriui „apšilti“, tuomet septynioms minutėms įjungiamas „Prime95“ (small FFT’s) testas. Temperatūrų sekimui naudota „CPUID HWMonitor PRO“ programinė įranga. Termo pasta - „Noctua NT-H1“. Aplinkos temperatūra - 19 °C. Sistemos generuojamas garsas matuojamas ~1 metro atstumu, prieš tai maksimaliai prityldžius sisteminius ventiliatorius, kurie tampa virtualiai negirdimais. Visiška aplinkos tyla atitinka 38 dBA.</p>
<p>&nbsp;</p>
<p><strong>Rezultatai </strong></p>
<p style="text-align: center;"><strong><img style="width: 510px; height: 480px;" src="http://technews.lt/userfiles/Kuhler1250water.png" alt="" /></strong></p>
<p>Naudojant „extreme profilį „Kuhler H<sub>2</sub>O 1250“ išvysto ~2210 RPM ir AIO sistemų diagramoje atsiduria tarp „Cooler Master Eisberg 240L Prestige“ bei „NZXT Kraken X40“. Iš pirmo žvilgsnio pasiekimas visai neprastas, kai „Cooler Master“ sistema kainuoja 60 eurų, o NZXT 20 eurų daugiau. Tačiau koją kiša tai, kad naujasis „Kuhler“ 53.5 °C rezultatą pasiekė sukurdamas ausis triuškinantį 60 dBA triukšmą, kai aplinkiniai produktai generuoja, atitinkamai, tik 43 ir 50.5 dBA. Popieriai prastėja žiūrint į vos vienu laipsniu aplenktą „Enermax Liqtech 240“, kuris nors ir garsus (52.5 dBA), bet vistiek tylesnis už „Kuhler H<sub>2</sub>O 1250“. Įdomu tai, kad „Antec“ flagmanas neįveikia jau iš rinkos patraukto „Kuhler 920 v4“, kurio maksimaliai besisukantys ventiliatoriai taip pat generuoja ~60 dBA triukšmą.</p>
<p>„Silent“ profilis sukonfigūruotas taip, kad skysčiui pasiekus 38 °C, ventiliatoriai suaktyvėja iki ~1380 RPM. Taip išlaikomas balansas, skysčio temperatūrai kintant tarp 37.5 – 38 °C. Artimiausias „Kuhler H<sub>2</sub>O 1250“ varžovas – minimaliais sūkiais dirbantis „Enermax Liqtech 240“, kuris tokiomis sąlygomis yra labai tylus (41 dBA). Dėja, bet to paties negalime pasakyti apie „Kuhler H<sub>2</sub>O 1250“, kuris sukelia 47 dBA triukšmą.</p>
<p style="text-align: center;"><img style="width: 510px; height: 480px;" src="http://technews.lt/userfiles/Kuhler1250air.png" alt="" /></p>
<p>Prieš aukščiausios klasės orinius aušintuvus AIO sistemų rodomas efektyvumo/triukšmo santykis yra labai prastas. Neišimtis ir „Kuhler H<sub>2</sub>O 1250“, kuri būdama daug triukšmingesnė, negali susidoroti su „Thermalright Archon SB-E X2“. Naudojant „silent“ profilį „Kuhler efektyvumas identiškas vidutinės klasės „Prolimatech Basic 81“ aušintuvui, kuris ne tik tylesnis (41.7 dBA), bet ir dvigubai pigesnis. Aišku, aukščiau diagramose jis nebepakyla, nes ventiliatoriai sukasi maksimaliais 1680 RPM.</p>
<p>&nbsp;</p>
<p><strong>Išvados</strong></p>
<p>Išradingas naujai „Kuhler H<sub>2</sub>O“ serijai priskirtas konstrukcinis dizainas neabejotinai turi savų trūkumų ir privalumų. Taigi pirmiausiai atkreipkime dėmesį į tai, kas mažiau susiję su „Kuhler H<sub>2</sub>O 1250“ modelio pademonstruotais aušinimo rezultatais.</p>
<p>Šiuo metu įžvelgiame vieną privalumą, kurį suteikė pompos perkėlimas iš CPU bloko į ventiliatoriaus kūną. Ventiliatorių rotoriaus ir pompos susietas darbas gali nuvesti į absoliučią sistemos tylą, kuo negali pasigirti kitos AIO sistemos, kai ventiliatoriai nutildomi, o pompa paliekama veikti pilnu pejėgumu. Tačiau pabrėžiame žodį gali. Uždarame testavimo stende (korpuse) net rankiniu būdu neįmanoma išlaikyti minimaliais sūkiais (~600 RPM) besisukančių „Kuhler H<sub>2</sub>O 1250“ ventiliatorių, o tai reiškia, kad ~800 RPM dažnumu (realus dugnas) dirbantys ventiliatoriai skleidžia didesnį garsą už abi pompas. Vos tik mes ištraukiame radiatorių iš korpuso sūkiai sumažėja beveik iki oficialiai nurodyto 600 RPM dugno. Tai parodo, kad susiduriame su nutylėta apsauga, kuri reaguoja į viduje cirkuluojančio skysčio temperatūrą ir automatiškai padidina ventiliatorių sūkius, nors net tame pačiame ramybės režime turime ypač mažas tiek procesoriaus, tiek skysčio temperatūras. Tokia apsauga mums nepatinka, ne vien todėl, kad rankinis ventiliatorių valdymas praktiškai tampa bevertis, bet „Antec“ tiesiog iš savo produkto atima vienintelį svarų privalumą. Nestebina, kad dėl šios apsaugos „GRID“ programinė įranga neleidžia pastatyti ventiliatorių sūkių į mums norimą poziciją: vietoje 600 RPM gauname 880, vietoje 800 RPM gauname 1020 ir pan. Tai mūsų visiškai netenkina, kaip ir slankiklio sugradavimas kas 300 RPM. Gaila, bet „Antec“ padarė žingsnį atgal vertinant siūlomą programinę įrangą. Taip, čia tebėra „extreme“ ir „silent“ profiliai, bet dabar teleidžiama tik nustatyti fiksuotą RPM, kai anksčiau turėjome galimybę konfigūruoti sūkius pagal laiptinę pakopą.</p>
<p>Uždaros aušinimo skysčiu sistemos nuo pat savo pasirodymo pradžios buvo kuriamos su intencija į kompaktiškumą. Jei to funkcionalumo trūksta sustorintiems radiatoriams, tai „Kuhler H<sub>2</sub>O 1250“ reikalai dar prastesni. Ventiliatoriaus – pompos aukštis siekia 50 mm, o bendras H<sub>2</sub>O 1250 storis išauga iki 77 mm, todėl teks atkreipti dėmesį į turimos pagrindinės plokštės VRM radiatorius. Itin aptakią formą įgavęs CPU blokas šito kompensuoti tikrai negali, nes net standartiniai (storesni) jokių problemų paprasčiausiai nesukelia. Dar vienas rimtas dizaino trūkumas susijęs su tuo pačiu ventiliatorių rotoriaus ir pompos apjungimu. Nusibaigus ventiliatoriui vartotojas bus priverstas keisti visą produktą (vartotojui neįdomu tol, kol nuo pirkimo datos neprabėgo 36 mėnesiai), o ir dėl kažkokių priežasčių neįtikę ventiliatoriai negali būti pakeisti, nes jie tiesiog nenuimami. Tai veda net į labai apsunkintą dulkių pašalinimą iš radiatoriaus griovelių. Tokią elementarią problemą „Antec“ puikiai žino ir patikino, kad dirba ties nauja versija, kuri leis nuo radiatoriaus nuimti gamyklinius ventiliatorius. Dar viena svarbi įžvalga: „Kuhler H<sub>2</sub>O 1250“ turi daug daugiau sujungimų nei įprasta AIO sistema, todėl didesnė tikimybė, kad kažkur bus praleistas aušinimo skystis, o ir efektyviai funkcionuoti „Kuhler H<sub>2</sub>O 1250“ su viena sugedusia pompa, manome, negalėtų.</p>
<p>Tikėtina, kad tokio veikimo principu paseks ir kiti AIO sistemų gamintojai - perpardavinėtojai. Tačiau turime ir kitą medalio pusę: visiškai nusiraminę ventiliatoriai ir abi pompos veda prie gana apčiuopiamai padidėjusių temperatūrų. Iš čia turime gana didelį skirtumą tarp „silent“ ir „extreme“ profilių. „Antec“ jaučia, kad su „Kuhler H<sub>2</sub>O 1250“ nėra viskas gerai (aušinant nusileidžiama mažesnį paviršiaus plotą turinčiam, vieną pompą naudojančiam ir sąlyginai tyliau dirbančiam 920 v4), todėl parinko kiek įmanoma mažesnę kainą. Šiai dienai „Antec“ flagmanas kainuoja mažiausiai iš visų 240 mm radiatorius turinčių AIO sistemų ir gali būti rekomenduojamas nebent kaip patrauklus efektyvumo/kainos santykį turintis produktas tik tiems, kuriems nerūpi tas faktas, kad ne pačios mažiausios temperatūros pasiekiamos didesnio už konkurentus triukšmo sąskaita. Naudojantiems ausines „Kuhler H<sub>2</sub>O 1250“ gali pasirodyti labiau tinkantis pavyzdžiui už „Enermax Liqtech 240“, jau nekalbant apie tuos, kurių biudžetas griežtai negali pakilti aukščiau 80 eurų, o AIO tipo sistema yra privalumas vien iš žodžio skystis.</p>
<p style="text-align: center;"><img style="width: 200px; height: 200px;" src="http://technews.lt/userfiles/Kuhler1250award_vectorized.png" alt="" /></p>
