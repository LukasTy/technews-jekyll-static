---
layout: post
status: publish
published: true
title: "(SP) HP atnaujino Photosmart  spausdintuvų seriją"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4033
wordpress_url: http://localhost/site/new/sp_hp_atnaujino_photosmart__spausdintuvu_serija/
date: '2009-09-09 19:49:10 +0300'
date_gmt: '2009-09-09 19:49:10 +0300'
categories:
- Naujienos
---
<div class="imgright"><img src="http://t2.gstatic.com/images?q=tbn:PDqK1ZlB0TP_nM:http://www.techgadgets.in/images/hp-photosmart-a628.jpg"  /></div>
<p>Spausdinimo technologijų rinkos lyderė bendrovė Hewlett-Packard (HP) pristatė atnaujintą „Photosmart” serijos produktų liniją. Ją papildė namų vartotojams sukurti spausdintuvai „Photosmart C4680”, „Photosmart with Wireless”, „Photosmart Plus” bei „Photosmart Premium”, leisiantys naudotojams spausdinti efektyviai, patogiai ir pigiai.</p>
<p>Naujieji „Photosmart” produktai pasižymės itin paprastu valdymu, todėl jais naudotis galės visi šeimos nariai. Unikalios „TouchSmart” technologijos dėka net jauniausieji lengvai spausdins nuotraukas ir žaidimus be kompiuterio ar kito įrenginio pagalbos. Pats spausdinimo procesas supaprastėjo iki vos kelių mygtukų paspaudimo.</p>
<p>Atnaujinti „Photosmart” serijos produktai leis namus paversti tikra foto laboratorija – jie greitai ir kokybiškai spausdina tiek paprastos, tiek aukštos kokybės nuotraukas ar kitus vaizdus. Įrenginiuose įdiegtų specialių valdymo ekranų „Touchsmart” dėka fotografijas iškart galima ir redaguoti – pašalinti raudonų akių efektą, patobulinti apšvietimą, spalvingumą bei kitus parametrus.</p>
<p>Naujieji HP „Photosmart”  spausdintuvai pasižymi įvairių papildomų, spausdinimo procesą  palengvinančių, funkcijų gausa. Produktuose įdiegtas „Photo Print“ įrankis leis patogiai įkelti nuotraukas į spausdintuvo darbastalį iš el. pašto programų, tinklalapių ar kitų šaltinių. Programa padės redaguoti bei mažinti vaizdus iki reikiamo, spausdinimui tinkamo, dydžio.</p>
<p>Tuo tarpu „Smart Web Printing”  įskiepis suteiks galimybę vartotojams sutaupyti rašalo bei popieriaus, sutalpindamas kelis interneto tinklalapius viename popieriaus lape bei leisdamas spausdinti tik tas interneto svetainės dalis, kurios reikalingos. Dauguma „Photosmart” serijos gaminių turi įdiegtą bevielio interneto prieigą, įgalinančią patogiai spausdinti iš bet kurios vietos namuose. Šia funkcija pasižymi „Photosmart Plus”, „Photosmart Premium” ir „Photosmart with Wireless”. Bevielis internetas juose įjungiamas tiesiog vienu mygtuko paspaudimu.</p>
<p>Patogiai spausdinti nuotraukas per bevielį internetą gali ir mobiliųjų telefonų „iPhone” ir grotuvų „iPod touch” savininkai. Specialiai šiems prietaisams sukurtas aplikacijas „iPrint Photo” vartotojai galės atsisiųsti iš „Apple App Store” parduotuvės.</p>
<p>„HP Photosmart C4680”</p>
<p>„C4680“ – universalus spausdintuvas, kuriuo taip pat galima patogiai skenuoti bei kopijuoti dokumentus, peržiūrėti bei spausdinti nuotraukas, interneto tinklalapius ar kitą medžiagą.</p>
<p>Jame integruotas 3,7 cm skersmens spalvotas ekranas „TouchSmart” su valdymo mygtukais abiejose pusėse. „C4680“ įdiegta HP laboratorijose sukurta pažangi „Print Head” technologija, leidžianti spausdinti kokybiškai, nusistatyti optimalią kokybę bei taupyti kaštus.</p>
<p>„HP Photosmart” ir „HP Photosmart with Wireless”</p>
<p>„Photosmart” – kompaktiškas spausdintuvas, kuriame taip pat įmontuotas 3,7 cm skersmens „TouchSmart” ekranas su valdymo mygtukais abiejose pusėse. Jame galima patogiai peržiūrėti nuotraukas, tinklalapius, skenuojamus ar kopijuojamus dokumentus nenaudojant kompiuterio.</p>
<p>Šio įrenginio „brolis“  „Photosmart with Wireless” pasižymi analogišku funkcionalumu, tačiau jame papildomai integruota prieiga prie bevielio interneto, kurios dėka prie spausdintuvo galima prisijungti iš bet kurios namų vietos. </p>
<p>Abu spausdintuvai naudoja HP „364“  serijos rašalo kasetes, kurių dėka išgaunama geresnė, nei įprasta, kokybė.</p>
<p>„HP Photosmart Plus”</p>
<p>„Photosmart Plus” yra daugiafunkcinis įrenginys, leidžiantis vartotojams spausdinti, kopijuoti, skenuoti, naršyti internete bei vietoje peržiūrėti įvairius dokumentus. Jame sumontuotas didesnis, 6,1 cm skersmens, „TouchSmart” ekranas, suteikiantis galimybę prieš spausdinant patogiai peržiūrėti ir redaguoti nuotraukas ar kitus dokumentus.</p>
<p>Spausdintuvas taip naudoja „364“  serijos rašalo kasetes, garantuojančias nepriekaištingą spausdinimo kokybę. Kokybiško rašalo dėka spaudiniai greitai džiūsta ir yra atsparesni vandeniui bei dėmėms. Jis puikiai tinka ir akytai foto medžiagai spausdinti.</p>
<p>„HP Photosmart Premium“</p>
<p>Tai – nepriekaištingą kokybę vertinantiems vartotojams skirtas daugiafunkcinis spausdintuvas su plačiu 8,9 cm skersmens „TouchSmart” ekranu, kuriame galima peržiūrėti, redaguoti bei spausdinti laboratorijos kokybės nuotraukas tiesiai iš internetinio albumo „Snapfish”. „Photosmart Premium” įdiegtos bevielio „Wi-Fi” bei „Bluetooth”, taip pat „Ethernet” ryšio galimybės, skirtos sujungti įrenginį su kompiuteriais ar kitais mobiliaisiais prietaisais.</p>
<p>Įrenginys turi ir automatinę dvigubo spausdinimo funkciją, leidžiančią spausdinti ant abiejų lapo pusių taip taupant pinigus bei tausojant aplinką. Gaminiui suteiktas „Energy Star” sertifikatas, reiškiantis, kad naudojantys šį spausdintuvą, taupo kaštus bei tausoja gamtą. „Photosmart Premium” leidžia sutaupyti net 25 proc. daugiau energijos, lyginant su ankstesniais modeliais.</p>
<p>Kaina ir pasirodymas prekyboje</p>
<p>HP „Photosmart C4680“ bus prekyboje nuo spalio mėn. ir kainuos apie 270 Lt.</p>
<p>HP „Photosmart“ bus prekyboje nuo spalio mėn. ir kainuos apie 345 Lt.</p>
<p>HP „Photosmart with Wireless“  bus prekyboje nuo spalio mėn. ir kainuos apie 445 Lt.</p>
<p>HP „Photosmart Plus“ bus prekyboje nuo rugsėjo mėn. ir kainuos apie 515 Lt.</p>
<p>HP „Photosmart Premium“  bus prekyboje nuo spalio mėn. ir kainuos 690 Lt. </p>
