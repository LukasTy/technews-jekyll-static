---
layout: post
status: publish
published: true
title: Vyno taurė kasdien - sukelia vėžį?
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3175
wordpress_url: http://localhost/site/new/vyno_taure_kasdien___sukelia_vezi_/
date: '2009-03-03 04:18:13 +0200'
date_gmt: '2009-03-03 04:18:13 +0200'
categories:
- Naujienos
---
<div class="imgright"><img src="http://ezx.technews.lt/images/Illustrations/Wine_and_cheese.jpg" border="1" /></div>
<p> Neseniai prestižiniame Oksfordo Universitete atliktas didelio mąsto mokslinis tyrimas atskleidė stulbinantį faktą. Anot mokslininkų grupės ištyrusios daugiau nei 1,3 milijono žmonių iš viso pasaulio, galimybė susirgti vėžinio tipo susirgimais padidėja geriantiems bent vieną alkoholinį gėrimą kasdien.</p>
<p>Didžiausia rizika iškyla moteriškosios lyties atstovėms, mėgstančioms kasdien prie pietų stalo išlenkti vieną kitą taurę vyno. Tyrimo išvados – iš visų apklaustųjų skaičiaus (iš kurių beveik milijoną sudarė būtent moterys), daugiau nei 7000 susirgusiųjų vėžiu buvo moterys. Dažniausias susirgimo tipas – krūties navikas. Taip pat buvo išsiaiškinta, kad rizika auga kartu su išgeriamo alkoholio kiekiu. Minint daugiau statistikos, Didžiojoje Britanijoje iš daugiau nei 45000 užregistruotų vėžio susirgimų, apie vienuolika procentų, o tiksliau 5000 atvejų buvo tiesiogiai priskirti kaip neigiamos alkoholio įtakos organizmui padariniai. </p>
<p>Tyrimo metu buvo apklaustos moterys, kurios alkoholio vartodavo mažai ar vidutiniškai, kas atitinka tris ar mažiau gėrimus per dieną. Projektas, kuris truko daugiau kaip 7 metus parodė, kad tik ketvirtadalis iš 1,3 mln. apklaustųjų visiškai nevartoja alkoholio. Likusios per savaitę išgerdavo apie 21 alkoholinį gėrimą, kas atitiktų 10 gramų etanolio kasdien. Būtent tiek yra vienoje taurėje vyno. Taigi suvartojant tokį alkoholio kiekį kasdien, moteriai susirgti krūties vėžiu rizika padidėja 12 %, tiesiosios žarnos - 10 %, stemplės - 22 %, burnos - 29 % ir galiausiai gerklės – net 44 %.</p>
<p>Daktarė Naomi Alen (Naomi Allen), vykdančioji tyrimo vadovė, teigė išsklaidžiusi žmonių tarpe plačiai paplitusi mitą, kad kas dieną išgeriama vyno taurė yra ne tik, kad ne žalinga, bet netgi naudinga sveikatai. „Tyrimo rezultatai parodė, kad netgi maži, tačiau reguliarūs alkoholio vartojimo tempai, kurie kaip buvo manyta ankščiau yra netgi naudingi, iš tikrųjų yra dar vienas vėžio atsiradimo rizikos faktorius. Maždaug 5 % visų vėžio atvejų Jungtinėje Karalystėje buvo sukelti kasdienio mažų dozių alkoholio vartojimo. Žinoma kaip ir kokiais tempais vartoti alkoholį nusprendžia kiekvienas asmeniškai, tačiau būtina atsižvelgti į visus rizikos veiksnius ir rūpintis savo sveikata“ – spaudos atstovams aiškino mokslininkė.</p>
<p>Atlikto tyrimo autoriai pabrėžė, kad jokie alkoholio kiekiai negali būti nekenksmingi, tačiau mažinti alkoholio vartojimą siekiant sumažinti riziką susirgti itin rimtomis ligomis turėtų kiekvienas. Tikrai neblogas patarimas vis didesniais tempais alų bei kitus „laipsnių“ turinčius gėrimus mėgstantiems gurkšnoti Lietuvos gyventojams.</p>
