---
layout: post
status: publish
published: true
title: "(SP) Nokia E52 – „švaresniems“ pokalbiams ir el. paštui"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3488
wordpress_url: http://localhost/site/new/sp_nokia_e52___svaresniems__pokalbiams_ir_el_pastui_/
date: '2009-05-08 16:10:27 +0300'
date_gmt: '2009-05-08 16:10:27 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:sHqsp6-2KO-alM:http://images.techtree.com/ttimages/story/101722_nokia-e52-2.JPG" border="1" /></div>
<p>Lenkijos sostinėje Varšuvoje <i>Nokia</i> kompanija šiandien paskelbė apie naują <i>E</i> telefonų serijos modelį – <i>Nokia E52</i>. Šis įrenginys, išsiskiriantis verslui skirtais telefonijos sprendimais, papildys į produktyvumą orientuotų <i>Nokia</i> išmaniųjų telefonų liniją, kurioje karaliauja neseniai pasirodę modeliai <i>Nokia E75</i> ir <i>Nokia E55</i>.    </p>
<p><i>Nokia E52</i> yra skirtas tiems, kurie siekia efektyvumo tiek darbe, tiek asmeniniame gyvenime bei kuriems svarbi ilga baterijos veikimo trukmė, pokalbių garso kokybė ir plonas korpusas”, - sakė <i>Nokia</i> viceprezidentas IIari Nurmi. „Naujasis modelis už savo populiarų pirmtaką <i>Nokia E51</i> yra tobulesnis galinga baterija, kuri budėjimo rėžime veikia iki mėnesio, pasižymi geresne garso kokybe, nes turi triukšmo mažinimo funkciją. <i>Nokia E52</i> palaiko duomenų perdavimą HSPA tinklais, turi navigacinę sistemą A-GPS su [/i]Nokia Maps[/i] ir 3,2 megapikselių raiškos vaizdo kamerą“. </p>
<p>Naujasis <i>Nokia</i> įrenginys yra suderinamas su pažangiomis verslo telefonijos sistemomis ir atstoja fiksuotąjį stalinį telefoną. Integruota <i>Call Connect</i> (skambučio sujungimo) funkcija sujungia <i>Nokia E52</i> su <i>Cisco</i> ir <i>Alcatel-Lucent</i> žinybinių stočių (PBX) sprendimais. Tad vartotojui pakanka turėti tik vieną telefono numerį, nes per mobilųjį telefoną galima naudotis visomis fiksuotojo ryšio galimybėmis. Bendrovėms tai reiškia mažesnes investicijas į įrenginius, mažiau balso pašto dėžučių bei efektyviai kontroliuojamas išlaidas – kompiuterizuotos sistemos pačios parenka pigiausius būdus, kaip peradresuoti skambutį iš fiksuotosios linijos į mobiliąją. </p>
<p><i>Nokia E52</i> modelyje įdiegta nauja el. pašto vartotojo sąsaja su <i>Nokia Messaging</i> paslauga, per kurią tiesiogiai pasiekiami populiariausi pasaulyje <i>Gmail</i>, <i>Yahoo!</i>, <i>Hotmail</i> el. pašto serveriai. Naujieji verslo klasės telefonai turi tiesioginę prieigą prie <i>Microsoft Exchange</i> ir <i>IBM Lotus Notes</i> el. pašto sprendimų. Pasinaudodamos jais, įmonės gali sumažinti veiklos sąnaudas net trečdaliu, nes joms nereikia diegti tarpinių sprendimų ar papildomų serverių. </p>
<p>“2008 metai buvo labai sėkmingi <i>Nokia Eseries</i> telefonams – jų išplatinta daugiau nei 10 milijonų. 2009 metų pradžia taip pat džiugino – pardavimų rezultatai pirmąjį ketvirtį itin aukšti, o rinkoje pasirodė nauji modeliai <i>Nokia E75</i> bei <i>Nokia E55</i>. Sparčiai plinta mūsų pažangūs el. pašto paslaugų sprendimai“, - sakė I. Nurmi. </p>
<p><i>Nokia E52</i> rinkoje turėtų pasirodyti šių metų trečiąjį ketvirtį. Planuojama, kad telefono kaina, be subsidijų ir mokesčių, sieks 245 eurus (845 litus). </p>
