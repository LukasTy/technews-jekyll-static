---
layout: post
status: publish
published: true
title: EVGA pademonstravo H55 ir Dual-Xeon pagrindines
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4507
wordpress_url: http://localhost/site/new/evga_pademonstravo_h55_ir_dualxeon_pagrindines/
date: '2010-01-15 19:28:43 +0200'
date_gmt: '2010-01-15 19:28:43 +0200'
categories:
- Naujienos
---
<p>Praėjusią savaitę vykusioje CES parodoje kompanija EVGA pademonstravo keletą įdomių pagrindinių plokščių, bet mes nespėjome susidoroti su visu naujienų srautu, tad tiesiog apie jas pakalbėsime dabar.</p>
<p>Kompanijos naująją H55 lustu grįstą pagrindinę galite pamatyti apačioje. EVGA H55V atkeliaus microATX formato formoje ir turės visko, ko tik galite tikėtis: HDMI jungtį, Gigabit Ethernet, daug SATA ir USB išvesčių bei aštuonių kanalų HD garso plokštę.</p>
<p><img src="http://www.part.lt/img/13315c5db17a7b0e8a2392b0bb70b9e7501.jpg" /></p>
<p>EVGA užbėgdama už akių pareiškė, kad kompanija pasiūlys ir normalaus dydžio ATX pagrindinę, kuri turės minėtą H55 lustą. Tiesiog pavadinta H55 pagrindinė plokštė, ne kaip jos kiek pigesnis ir mažesnis brolis, turės daugybę spartinimo ypatybių, įskaitant dailų vidinį CPU temperatūros daviklį. Jūs taip pat galėsite džiaugtis kokybiškais kondensatoriais, o priedo ir vidiniais „energijos“, „perkrovimo“ ir „CMOS išvalymo“ mygtukais. </p>
<p>Apie artėjantį flagmaną, kuris palaikys du procesorius, kompanija prašneko dar kiek ankščiau prieš CES parodą, tačiau jos metu teko nusivilti. Jei jūs tikėjotės, jog joje bus galima įdėti du Intel Core i7 procesorius, turėsite nusivilti. Pagrindinė plokštė palaikys tik Intel Xeon serverių procesorius ir reikalaus, kad kiekvienas iš procesorių turėtų po dvi QPI sąsajas.</p>
<p><img src="http://www.part.lt/img/745bfa9e9a439e69ea97e604ec11f798123.jpg" /></p>
<p>Šis monstras dar įdomus tuo, jog turi net septynias PCI-Express x16 jungtis. Tai reiškia, jog jūs galėsite sutalpinti nuo dviejų iki keturių pačių didžiausių nVidia ar AMD vaizdo plokščių, nes vietos joms tikrai užteks, tačiau dėl pagrindinės plokštės dydžio kyla problemos. Pasak EVGA, plokštė yra ir aukštesnės, ir platesnė už EX-ATX standartą, tad rasti tinkamą korpusą jai būtų labai sunku. Kompanija kiek nuramino, nes sakė, jog dirba su korpusų gamintojais ta kryptimi, kad jie pagamintų tinkamų korpusų priglausti šį žvėrį.</p>
<p>Kartu su šia pseudo Intel Skulltrail pagrindine plokšte kompanija pristatys ir tinkamą jai EVBot įrenginį, pulto dydžio išorinį spartinimo priedą, kuris tiesiog jungiasi į turimą EVGA vaizdo plokštę ar pagrindinę plokštę. EVBot leidžia vartotojams keisti įtampą ir dažnius tiesiog pulto pagalba be jokios papildomos programinės įrangos. EVGA pažymi, kad EVBot palaiko iki keturių produktų vienu metu, tad jūs galite valdyti ne tik pagrindinę plokštę, bet ir keletą vaizdo plokščių. Produkto kaina? Visi 80 JAV dolerių.</p>
<p><img src="http://www.part.lt/img/5707dedab1c242134584bd1c140fa647712.jpg" /></p>
