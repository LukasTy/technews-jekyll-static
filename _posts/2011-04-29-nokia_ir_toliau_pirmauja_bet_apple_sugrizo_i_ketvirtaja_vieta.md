---
layout: post
status: publish
published: true
title: Nokia ir toliau pirmauja, bet Apple sugrįžo į ketvirtąją vietą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5818
wordpress_url: http://localhost/site/new/nokia_ir_toliau_pirmauja_bet_apple_sugrizo_i_ketvirtaja_vieta/
date: '2011-04-29 19:37:21 +0300'
date_gmt: '2011-04-29 19:37:21 +0300'
categories:
- Naujienos
---
<div class="imgright"><img src="http://technews.lt/upload/NokiaE6_Black_front.jpg"  /></div>
<p>Rinkos tyrimų bendrovė IDC pranešė, kad mobiliųjų telefonų rinka po truputėli atsigauna ir skaičiai, kuriuos nurodo bendrovė, atrodo daug žadantys. Per pirmąjį šių metų ketvirtį visame pasaulyje buvo parduoti net 371,8 milijonai telefonų.</p>
<p>Teigiama, jog tai net 19.8 procentų daugiau, nei tuo pačiu laikotarpiu praėjusiais metais. Augimas taip pat pastebėtas dėl to, jog daugelis vartotojų savo turimus telefonus keičia į išmaniuosius, o telefonų neturėję Pietų Amerikos, Afrikos ar Azijos gyventojai juos pagaliau pradeda įsigyti ir jais naudotis.</p>
<p>Kaip ir buvo galima numanyti, Nokia ir toliau išlieka lydere, nes pardavė net 108.5 milijonus telefonų, kas reiškia 29,2 procentų rinkos dalį. Visgi, 2010 metų pirmajame ketvirtyje Nokia turėjo net 34,7 procentų rinkos dalį, taigi pirmojo ketvirčio rezultatai neturėtų žavėti suomių.</p>
<p>Antroje vietoje išliko Samsung, kurie pardavė 70 milijonų telefonų, o LG sugebėjo parduoti 24.5 milijonus telefonų. Štai Apple, kurių siūlomų telefonų spektras tikrai nėra platus, ir vėl sugrįžo į ketvirtąją vietą pardavę 18.7 milijonų vienetų ir nustūmę ZTE į penktąją vietą.</p>
<p>RIM, Motorola, Sony Ericsson ir kiti mažesni telefonų gamintojai kartu pardavė 135 milijonus telefonų ir pasaulinėje rinkoje visi turi mažesnę, nei 4 procentų rinkos dalį. Bet kokiu atveju, Nokia ir Samsung atsiplėšę taip, kad juos vargu ar kas nors ir bepavys ateityje.<br /></p>
