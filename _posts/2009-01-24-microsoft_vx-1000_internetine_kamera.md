---
layout: post
status: publish
published: true
title: Microsoft VX-1000 internetinė kamera
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 148
wordpress_url: http://localhost/site/new/microsoft_vx-1000_internetine_kamera/
date: '2009-01-24 01:14:14 +0200'
date_gmt: '2009-01-24 01:14:14 +0200'
categories:
- Multimedia įrenginiai
- Apžvalgos
---
<p>Daugelis Jūsų, mieli <i>Technews</i> skaitytojai, naudojatės įvairiomis internetinėmis pokalbių programomis, tokiomis kaip <i>Skype</i>, <i>MSN</i> ar  <i>Google Talk</i> komunikavimui su draugais, kolegomis ar šeimos nariais. Siekiant kuo patogesnio ir interaktyvesnio bendravimo būdo nei įprastinis teksto rinkimas bei virtualių šypsenėlių dėliojimas, daugelis vartotojų klaviatūros klavišus iškeičia į mikrofoną ar internetinę kamerą. Šioje apžvalgoje supažindinsiu Jus su gerai žinomos bendrovės <i>Microsoft</i> „internetine akimi“ – <i>VX-1000</i>.</p>
<p><b>Pakuotė ir komplektacija</b></p>
<p><i>Microsoft VX-1000</i> pakuotė – paprasta ir niekuo neišsiskirianti. Produktas yra įpakuotas raudonos spalvos kartono dėžutėje, ant kurios, kaip jau įprasta, galima pamatyti gaminio pavadinimą, esmines jo savybes bei keletą reklaminių frazių. Priekinėje dalyje, per plastikinį permatomą kevalą galima pamatyti pačią kamerą, tuo tarpu įpakavimo gale bei šonuose – keliomis kalbomis parašytus minimalius bei rekomenduojamus techninius kompiuterio reikalavimus bei pagrindines įrenginio technines charakteristikas. Išpakavęs dėžutę apart pačios kameros radau tvarkyklių kompaktinį diską, dvi skrajutes, kuriose bendroje sumoje 11-ka kalbų išdėstytas kameros prijungimo ir paruošimo naudojimui procesas bei dar vieną knygutę, kurioje, vėlgi, keleta kalbų nurodytos saugaus naudojimosi taisyklės, o kas keisčiausia - ne pačios kameros. Knygelėje nurodyti ekploataciniai reikalavimai bei saugaus darbo taisyklės su visų rūšių <i>Microsoft</i> (naudojančių LED, lazerio technologijas, maitinamų baterijomis ir t.t.) gaminiais, išskyrus šią kamerą. Tačiau, juk kam tos taisyklės, vis tiek jos vartotojų yra skaitomos itin retai (jei išvis skaitomos), todėl į tai kreipti dėmesio neverta. Taigi komplektacija standartinė ir itin kukli, bet ko gi daugiau čia ir bereikia? Nieko nelaukdamas išsamiau apžiūrėjau pačią kamerą.</p>
<p><a class="ns" href=" http://www.technews.lt/upl/Failai/MS_VX-1000_Package_Front_1200px.jpg">
<div class="imgright"><img src=" http://www.technews.lt/upl/Failai/MS_VX-1000_Package_Front_700px.jpg" border="1" /></div>
<p></a><br />
<br /><a class="ns" href=" http://www.technews.lt/upl/Failai/MS_VX-1000_Package_Back_1200px.jpg">
<div class="imgright"><img src=" http://www.technews.lt/upl/Failai/MS_VX-1000_Package_Back_700px.jpg" border="1" /></div>
<p></a><br />
<br /><a class="ns" href=" http://www.technews.lt/upl/Failai/MS_VX-1000_Package_Contents_950px.jpg"><br /><img src=" http://www.technews.lt/upl/Failai/MS_VX-1000_Package_Contents_700px.jpg" /><br /></a></p>
<p><b>Konstrukcija ir dizainas</b> </p>
<p>Visa <i>VX-1000</i> yra pagaminta iš standartinio, juodos spalvos plastiko ir įtvirtinta vertikaliame nepilno dydžio žiede, kuriame galima reguliuoti jos pasvyrimo kampą ir nustatyti labiau į viršų, ar į apačią žiūrėsiantį kameros objektyvą. Vertikalus žiedas yra gana tvirtai sujungtas su plastikiniu pagrindu, kuris pritvirtintas prie horizontaliojo žiedo. Jungtis su pagrindu taip pat yra paslanki ir leidžia kamerą sukioti į dešinę ar į kairę pusę. Apatinio (horizontalaus) žiedo apačia yra aptraukta guma, kurios dėka „e-akis“ pastatyta ar vaizduoklio neslidinėja. Gamintojas nepamiršo ir skystųjų kristalų monitorių savininkų - žemutinis žiedas atsilenkia daugiau kaip 180 laipsnių kampu, kas kamerą leidžia patogiai pritvirtinti ir ant mažo storio ekranų.</p>
<p><a class="ns" href=" http://www.technews.lt/upl/Failai/MS_VX-1000_Front_1200px.jpg"><br /><img src=" http://www.technews.lt/upl/Failai/MS_VX-1000_Front_700px.jpg" /><br /></a><br />
<br /><a class="ns" href=" http://www.technews.lt/upl/Failai/MS_VX-1000_Back_1200px.jpg"><br /><img src=" http://www.technews.lt/upl/Failai/MS_VX-1000_Back_700px.jpg" /><br /></a></p>
<p><i>VX-1000</i> kaip ir daugelis šiuo metu rinkoje esančių konkurentų įrenginių, turi integruotą mikrofoną bei išsiskiria keliomis savybėmis. Visu pirma, kameros viršuje esančiu <i>Windows Live Call</i> mygtuku. Paspaudus jį automatiškai įjungiama <i>MSN</i> pokalbių programa, bei atsakoma į gaunamus internetinius skambučius. Viršutinėje kameros dalyje, tiesiai po mygtuku yra žalios spalvos LED lemputė, kuri šviečia kai įrenginys fotografuoja, filmuoja ar veikia budėjimo režimu. Kadangi pats esu senas <i>Skype</i> vartotojas, minėtasis skambinimo mygtukas man didesnės naudos neturėjo, nes su pastarąja programa jis nėra suderinamas ir tai pakeisti galime tik programiškai modifikavus IcePick.exe aplikaciją programinės įrangos sisteminiame kataloge, kas eiliniam vartotojui sunkiai įgyvendinama. Kita savybė išskirianti šį produktą ir man palikusi teigiamą įspūdį – fokusavimo žiedas. Jis skirtas kuo geresniam kameros objektyvo židinio nuotolio nustatymui, taigi net jei ir būsite gerokai nutolę nuo kompiuterio, gerai susifokusavę lęšį, būsite tikri, kad žmogus „aname laido gale“ jus matys tiksliai ir aiškiai. Tiesa pastebėjau, kad žiedas kameroje yra įtvirtintas gana atmestinai ir kiek stipriau supurčius ją, galima tai užgirsti. Nepaisant to, visa įrenginio konstrukcija yra patvari, o aptakios korpuso linijos – pagrindinis gana standartinio dizaino elementas. Apskritai kameros išvaizda yra itin paprasta ir neišsiskirianti, tačiau tai subjektyvus kriterijus vertinant jos veikimo kokybę, apie kurią dabar ir aptarsiu plačiau.</p>
<p><b>Techninės savybės ir testavimas</b></p>
<p><i>Microsoft VX-1000</i> veikia CMOS sensoriaus pagrindu ir geba filmuoti bei fotografuoti didžiausioje, 640 x 480 taškų raiškoje. Padarytos nuotraukos yra išsaugojamos JPG formatu ir gera kokybe nepasižymi, dėl prastos matricos bei menko jautrumo šviesai. Kaip standartinei biudžetinės klasės internetinei kamerai, tai įprasta. Bet kokiu atveju svarbiausias geros kameros rodiklis yra pagrindinė įrenginio funkcija – filmavimo bei vaizdų perdavimo kokybė. Vaizdo medžiaga šioje kameroje fiksuojama 30-ies kadrų per sekundę sparta, kietajame diske išsaugoma WMV formatu. Filmavimas taip pat yra ne koks – matomas „aplinkos triukšmas“, mažas detalumas, itin prastas atsakas į besikeičiantį apšvietimą, jo sklidimo kampą ir šviesos stiprį. Kad ir kaip bebūtų, programinės įrangos pagalba susikonfigūravus kamerą, spalvos atkuriamos puikiai, taip pat pradžiugino, kad nejuntamas daugeliui panašios klasės produktams būdingas vaizdo vėlinimas (žinoma jis gali atsirasti dėl prasto interneto ryšio). Kaip sakoma geriau vieną kartą pamatyti nei šimtą kartų išgristi, tad nufilmavau pavyzdinį video, kurį galite peržiūrėti apsilankę <a class="ns" href=" http://www.youtube.com/watch?v=rUVzk5cOsHc">čia</a>. </p>
<p><img src=" http://www.technews.lt/upl/Failai/MS_VX-1000_Photo_Sample.jpg" /><br /><span class="saltinis">Kaip matome daromos nuotraukos išskirtina kokybe nepasižymi</span></p>
<div class="imgright"><img src=" http://www.technews.lt/upl/Failai/Dashboard_Effects_SS.jpg " border="1" /></div>
<p>Apskritai pastebėjau, kad 352 x 288 raiškoje tiek filmavimas, tiek fotografavimas tampa kokybiškesnis, tikriausiai dėl to, kad tai yra „gimtoji“ vaizdo sensoriaus rezoliucija. Jau minėjau, kad kameroje yra integruotas mikrofonas, kas itin patogu, jei bendraudami ar žaisdami nenorite grabaliotis su ausinėmis ar atskiru mikrofonu. Tačiau būtent pastarąjį variantą ir siūlau, ketinantiems įsigyti <i>VX-1000</i>, kadangi pokalbių perduodamas balsas skamba prastai – girdimas nuolatinis šnypštimas, erzinantis aplinkos triukšmas, mikrofono garsumo lygis yra taipogi itin žemas. Taip pat jis labai jautriai reaguoja į šalimais esančius interferuojančius įrenginius, tokius kaip mobilieji telefonai ir kitus elektrinius prietaisus. Žinoma garso kokybės visiškai apgailėtina pavadinti negaliu, verčiau pavartosiu žodį pakenčiama. Daromi garso įrašai išsaugomi 48 Kbps kokybės WMA formatu, pavyzdį galite atsisiųsti paspaudę <a class="ns" href=" http://www.technews.lt/upl/Failai/Microsoft_VX-1000_audio_sample.wma">čia</a>. </p>
<p>Kamera palaiko USB ir USB 2 sąsajas ir prie kompiuterio yra jungiama 1,8 m ilgio kabeliu. Programinės įrangos ir tvarkyklių įdiegimas, jų automatinis atnaujinimas bei pirminis kameros konfigūravimas truko apie 10 minučių ir buvo ypač paprastas bei lengvas. Pradžiugino minimalus programų kiekis – tvarkyklės ir <i>Mircosoft LifeCam</i> aplikacija, kurios pagalba galite susikonfigūruoti vaizdo nustatymus, fotografuoti, filmuoti bei įrašyti garsą. Vartotojo sąsaja paprasta ir neapkrauta, o papildomajame nustatymų lange galima atlikti nemažai įvairių reguliavimo veiksmų ir pagal poreikius nustatyti ne tik šviesumą, aiškumą, atspalvių gausą/gylį, kontrastingumą, bet ir baltos spalvos balansą, įjungti įvairius spalvų efektus bei kt. Taip pat programinė įranga turi nemažai įvairių judančių ir aplikacinių efektų, kuriuos galima naudoti vaizdo pokalbių metu. </p>
<p><img src=" http://www.technews.lt/upl/Failai/Camera_Settings_Window_SS.jpg" /><br /><span class="saltinis">Kameros konfigūravimo langas</span></p>
<p><img src=" http://www.technews.lt/upl/Failai/Webcam_Software_Screen_SS.JPG" /><br /><span class="saltinis">Programinės įrangos vartotojo sąsaja kaip minėjau yra itin paprasta</span></p>
<p><b>Išvados</b></p>
<p>Apibendrindamas <i>Microsoft VX-1000</i> internetinę kamerą galiu pasakyti, kad tai puikus biudžetinės klasės pirkinys kiekvienam norinčiam įsigyti gana neblogą kainos/kokybės santykį turintį produktą. Mažas vėlinimas, integruotas fokusavimo žiedas, nebloga vaizdo kokybė visiškai kompensuoja tokius trūkumus kaip neprogramuojamas <i>Live Call</i> mygtukas ar kiek prastoka garso kokybė. Šį gaminį didžiuosiuose kompiuterinės bei buitinės technikos prekybos centruose galima įsigyti už maždaug 80 litų.</p>
<p></p>
