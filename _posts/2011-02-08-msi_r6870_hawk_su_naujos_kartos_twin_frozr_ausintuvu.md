---
layout: post
status: publish
published: true
title: MSI R6870 HAWK su naujos kartos Twin Frozr aušintuvu
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 5524
wordpress_url: http://localhost/site/new/msi_r6870_hawk_su_naujos_kartos_twin_frozr_ausintuvu/
date: '2011-02-08 17:06:11 +0200'
date_gmt: '2011-02-08 17:06:11 +0200'
categories:
- Naujienos
---
<div class="imgright"><img src="http://www.part.lt/img/0480d28a76e13777b86864950fb2f865233.jpg"  /></div>
<p>Garsi pagrindinių bei vaizdo plokščių gamintoja MSI nusprendė atnaujinti savo itin populiaraus VGA aušintuvo Twin Frozr dizainą, taigi taip gimsta trečioji aušinimo sprendimo karta nuo šiol žinoma Twin Frozr III vardu.</p>
<p>Pačią naujausią aušintuvo versiją MSI nusprendė sumontuoti ant Radeon 6870 vaizdo plokštės, kuri turėtų gauti oficialų R6870 HAWK pavadinimą. Tai pirmasis grafinis akseleratorius, kuris naudos mentės sraigto (angl. propeller blade) technologiją. Lyginant su įprastiniu standartiniu aušintuvu, Twin Frozr III sukeliamas oro srautas yra ~20% didesnis, o tai sumažina branduolio temperatūrą net 21C. Neaišku, kokią įtaką tokiam efektyvumui daro dviejuose 80mm skersmens ventiliatorių mentelėse padaryti grioveliai, tačiau MSI būtent šį aušintuvo evoliucijos bruožą labiausiai ir akcentuoja.</p>
<p>MSI inžinieriai sumontavo papildomą jungiklį, kurio pagalba Twin Frozr III aušintuvo sūkius galima nustatyti į pageidaujamą "efektyvumo" arba "tylos" rėžimus. Be abejonės, efektyvumo rėžimas labiausiai pasitarnaus žaidžiant ar kitaip apkraunant vaizdo plokštę, na, o tylus aušintuvo darbas nepamaišys žiūrint mėgstamą filmą.</p>
<p>MSI R6870 HAWK modelyje sumontuoti aukščiausios klasės Hi-C kondensatoriai bei induktoriai. Vietoje standartinės 4+1 fazių elektros tiekimo grandinės (angl. PWM) panaudota kur kas efektyvesnė ir spartinant daugiau žadanti 8+2 PWM sistema. Naudojant MSI sukurtą Afterburner programinę įrangą, galima keisti GPU/Memory bei VDDCI įtampas, na o prijungus įtampų svyravimo matuoklį į tam skirtus V-Check taškus galima stebėti įtampą realiu laiku.</p>
