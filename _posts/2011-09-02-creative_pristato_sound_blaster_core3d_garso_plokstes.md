---
layout: post
status: publish
published: true
title: Creative pristato Sound Blaster Core3D garso plokštes
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 5910
wordpress_url: http://localhost/site/new/creative_pristato_sound_blaster_core3d_garso_plokstes/
date: '2011-09-02 14:13:08 +0300'
date_gmt: '2011-09-02 14:13:08 +0300'
categories:
- Naujienos
---
<div class="imgright"><img src="http://imgs.lt/pics/ac6d2e6e89d43437cb1b34e47cb2644e.gif"  /></div>
<p>Jau daugelį metų nesugebanti pateikti garso plokščių rinkai nieko revoliucioningo, Creative pagaliau nusprendė išleisti produktą, kurio garso atkūrimo koncepcija stipriai skiriasi nuo šiuo metu plačiai paplitusių X-Fi garso plokščių.</p>
<p>Skirtingai nei aparatinį garso apdorojimą atliekantys RISC tipo procesoriai, sutinkami Creative X-Fi CA20K garso plokštėse, SoundBlaster Sound Core3D "quad-core" pasuko prie skaitmeninio signalo procesorių rinkinio (DSP), kuriem ir tenka visas garso apdorijimas. "Quad-core"  žymėjimas nereiškia, jog garso plokštėje darbuosis keturių branduolių garso procesorius, tačiau tai pasako apie tai, jog Core3D gaminiai naudos keturis pagrindinius DSP rinkinius, kurie garso signalus galės apdoroti tiek aparatiniu, tiek ir programiniu būdu.</p>
<p>Pirmieji du DSP rinkiniai bus atsakingi už Creative CrystalVoice bei THX TruStudio Pro technologijas. Pastaroji jau ilgą laiką sutinkama aukštesnės klasės garso plokštėse arba net yra įtraukiama į integruotų garso plokščių, sutinkamų pagrindinėse plokštėse, palaikymą. THX TruStudio Pro Crystalizer suteikia prastos kokybės garso takeliams aiškumo, na o TruStudio Pro Surround užtikrina nepriekaištingą erdvinį garsą. Smart Volume leidžia išvengti didelių amplitudės nuokrypių tarp tyliausių ir garsiausių garsų, tuo tarpu, Pro Bass veikia panašiai kaip Crystalizer. CrystalVoice DSP atsakingas už triukšmų bei aido pašalinimą.</p>
<p>Kol kas Creative yra pasiruošusi pristatyti tris naujas Core3D garso plokštes: Sound Blaster Sound Core3D, Sound Blaster Recon3D Fatal1ty Professional ir Sound Blaster Recon3D Fatal1ty Champion modelius. Visos jos naudos PCI-Express x1 jungtį, tačiau skirsis EMI dangtelio turėjimu, apšvietimu bei galimybe prijungti išorinę panelę, kuri leis kontroliuoti garsą, DSP efektus bei pasiūlys keletą papildomų jungčių.</p>
<p><img src="http://imgs.lt/pics/89d4b9030d63d03ac3df276aad674597.jpg" /></p>
