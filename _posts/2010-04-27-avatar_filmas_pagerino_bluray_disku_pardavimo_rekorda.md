---
layout: post
status: publish
published: true
title: Avatar filmas pagerino Blu-Ray diskų pardavimo rekordą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4770
wordpress_url: http://localhost/site/new/avatar_filmas_pagerino_bluray_disku_pardavimo_rekorda/
date: '2010-04-27 19:31:39 +0300'
date_gmt: '2010-04-27 19:31:39 +0300'
categories:
- Naujienos
---
<div class="imgright"><img src="http://www.part.lt/img/620e298da48a15392f7a2d579d63e4fd668.jpg"  /></div>
<p>Praėjusiais metais kino teatruose pasirodęs hitas Avatar tapo daugiausiai pajamų surinkusiu filmu per visą istoriją, visus savo konkurentus palikęs toli už nugaros. Filmas visai neseniai buvo išleistas ir Blu-Ray bei DVD formato diskuose namų vartotojams.</p>
<p>Be abejonės, Avatar ir toliau storina 20th Century Fox bei Džeimso Kamerono kišenes. Kalbant apie techninę filmo pusę, šis kinuose buvo pristatytas 3D formatu. Filmo populiarumas buvo toks milžiniškas, kad jis pritraukė labai daug dėmesio į štai tokio formato filmus, taip fanų bei žiūrovų akyse parodydamas šviesų rytojų – 3D teatras jūsų namuose.</p>
<p>Kalbant apie pardavimus, Avatar sumušė eilinį rekordą. Šį kartą vien tik Šiaurės Amerikoje per pirmas keturias dienas buvo parduota net 2,7 milijono Blu-Ray kopijų, o kartu sudėjus ir DVD kopijas, skaičius peržengia 6,5 milijonų kopijų ribą. Nepaisant to, pasirodė pranešimai, kad filmas neveikia kai kuriuose Blu-Ray grotuvuose, kurie yra siūlomi rinkoje.</p>
<p>Teigiama, kad daugelis Samsung Blu-Ray grotuvų nerodo filmo, nes reikalingas programinės įrangos atnaujinimas, kurio kai kurie Samsung grotuvai nesulaukė. Tikėtina, kad Samsung paskubės ir jį pristatys jau artimiausiu metu, nes Avatar populiarumas yra milžiniškas. Visgi, ne viskas krenta ant Samsung pečių – kai kurie vartotojai ir technikos entuziastai teigia, kad problemos kyla dėl įmantrios DRM apsaugos, kurią čia naudoja Fox.<br /></p>
