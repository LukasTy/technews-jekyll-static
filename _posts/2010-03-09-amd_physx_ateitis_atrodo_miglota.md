---
layout: post
status: publish
published: true
title: 'AMD: PhysX ateitis atrodo miglota'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4659
wordpress_url: http://localhost/site/new/amd_physx_ateitis_atrodo_miglota/
date: '2010-03-09 17:48:07 +0200'
date_gmt: '2010-03-09 17:48:07 +0200'
categories:
- Naujienos
---
<div class="imgright"><img src="http://media-thinq.s3.amazonaws.com/photos%2Fphysxmoney_display.jpg"  /></div>
<p>Vienas iš vyresniųjų AMD plėtotojų komandos vadybininkų, Ričardas Huddis leidiniui Thinq sakė, jog žaidimų pramonė nemėgsta nVidia propaguojamos technologijos PhysX ir sukritikavo kompanijos siekį ją būtinai pritaikyti.</p>
<p>Ne vienas iš jūsų žino, kad gana nemažų pajamų dėka nVidia per keletą pastarųjų metų sukaupė nemažą kiekį ištikimų žaidimų plėtotojų, kurie beatodairiškai naudoja kompanijos siūlomas technologijas ar tiesiog labiau optimizuoja žaidimus šios kompanijos produktams. R. Huddis išreiškė mintį, kad žaidimų plėtotojai nenaudotų PhysX, jei ne jiems sumokami dideli pinigai.</p>
<p>„Akivaizdi problema yra ta, kad žaidimų kūrėjai to nenori (PhysX technologijos - red. past.)…Jie nedaro to todėl, kad jie to norėtų, jie tai daro dėl to, jog gauna už tai nemažus pinigus. Taigi, šiuo metu mes matome savotišką dirbtinę situaciją PhysX technologiją palaikančiuose žaidimuose, bet tai nėra dėl to, jog kūrėjai norėtų šios technologijos savo žaidimuose.“, - sakė R. Huddis.</p>
<p>R. Huddis pridūrė, kad tik keletas žaidimų plėtotojų yra tikrai susidomėję PhysX technologija ir teigė, kad tiki AMD pasirinkta kryptimi žaidimų fizikoje, kuri, pasak jo, yra perspektyvi alternatyva nVidia turimai technologijai. Jis išsakė jau kiek ankščiau girdėtą nuomonę, kad vienai įmonei priklausančios technologijos rinkoje neišliks.</p>
<p>„Aš manau, kad vienai kompanijai priklausanti technologija galų galiausiai tiesiog pasitrauks iš rinkos. Kai jūs dirbate su atviru standartu, kiekvienas prie jo gali prisidėti ir kiekvienas gali pasijausti laisvai, tai nėra iškreiptas žvilgsnis tik į rinkos sugeneruojamus pinigus.", - atkreipė dėmesį R. Huddis į atvirąjį standartą.</p>
<p>Visgi, nVidia propaguojama PhysX technologija jau yra pasirodžiusi net keletame ypač populiarių žaidimų, kai AMD GPGPU technologija kol kas nėra realizuoti. Galbūt AMD taip pat galvoja apie galimybę mokėti plėtotojams, nes ši schema puikiai veikia konkurentų atveju?<br /></p>
