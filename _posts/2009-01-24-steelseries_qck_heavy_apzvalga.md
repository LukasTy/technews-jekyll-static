---
layout: post
status: publish
published: true
title: SteelSeries QcK Heavy apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 111
wordpress_url: http://localhost/site/new/steelseries_qck_heavy_apzvalga/
date: '2009-01-24 00:37:57 +0200'
date_gmt: '2009-01-24 00:37:57 +0200'
categories:
- Multimedia įrenginiai
- Apžvalgos
---
<p>Šiandien pristatome dar vieną žaidimams skirto pelės kilimėlio apžvalgą. Šį kartą tai visiems itin gerai žinomo periferijos žaidėjams gamintojo <i>SteelSeries</i> produktas <i>QcK</i> <i>Heavy</i>. Kitaip nei <i>Roccat</i>, kurios kilimėlį mes bandėme praėjusį kartą, ši kompanija yra tikras senbuvis žaidėjams skirtų produktų rinkoje. Kai kuriems skaitytojams pelės kilimėlių apžvalgos atrodo keistai, tačiau Technews dirba tam, kad pateiktų Jums kuo daugiau įvairių gaminių apžvalgų.</p>
<p><img src=" http://akuba.technews.lt/SS_QcK/first.jpg" /></p>
<p>Iš pradžių turiu paminėti, kad <i>QcK</i> kilimėliai yra keturių skirtingų dydžių – mes išbandyti gavome patį didžiausią <i>Heavy</i> modelį. Panašu, kad <i>DHL</i> atvežtoje pakuotėje radome atnaujintą modelį, nes ji yra kitokia, nei užsienio portaluose seniau matytų apžvalgų, o logotipas ant kilimėlio – tai pat ne identiškas senajam. Visgi, pats dizainas ir kilimėlio specifikacijos išliko vienodos. Iš karto atsiprašau už mažos rezoliucijos nuotraukas, atsitiko nelaimė mažinant nufotografuotus vaizdus :(.</p>
<p> <b>Turinys : </b></p>
<p><b>Apie <i>SteelSeries</i></b><br />
<br /><b>Pakuotė</b><br />
<br /><b>Specifikacijos ir dizainas</b><br />
<br /><b>Naudojimas</b><br />
<br /><b>Išvados</b></p>
<p><i>SteelSeries</i> yra kompanija, kurios visa produkcija keliauja tik į žaidėjų rankas. Galbūt girdėjote, kad ausinėmis, pelėmis, klaviatūromis ir t.t. yra remiami žaidėjų bendruomenės, klanai dalyvaujantys įvairiuose čempionatuose. Pagrindinė <i>SteelSeries</i> būstinė yra įsikūrusi Europoje – Danijos sostinėje Kopenhagoje, tačiau dėl patogumo yra įkurti ofisai ir Taipėjuje - Taivane, bei Los Andžele – JAV. </p>
<p><b>Pakuotė</b></p>
<p>Viršutinė dalis pakuotės yra pagaminta iš permatomo plastiko, todėl galima apžiūrėti kilimėlį jo iš įpakavimo neišėmus. Čia matome ir lipduką nurodantį pagrindinius <i>QcK</i> <i>Heavy</i> faktus, kaip išmatavimus ir t.t. Kitoje pusėje matome aprašymus šešiomis kalbomis, logotipus žaidėjų komandų, kurios naudoja SS įrangą bei platesnį kilimėlio savybių aprašymą.</p>
<div class="imgright"><img src="http://akuba.technews.lt/SS_QcK/1.jpg" border="1" /></div>
<p><img src="http://akuba.technews.lt/SS_QcK/2.jpg" /></p>
<p>Išėmus kilimėlį iš milžiniškos pakuotės, suvoki, kad jis yra tiesiog gigantiškas. Net ir pažvelgus į didelį įpakavimą nebuvo galima tikėtis tokio ploto „kilimo“. Juokavome, kad ant jo galėtų susirangyti ir katė ar nedidelis šuniukas :). Kitaip nei su <i>Roccat</i> kilimėliu čia rasime nors ir minimalius, tačiau šiokius tokius priedus. Tai <i>SteelSeries</i> lipdukas su logotipu bei nedidukas lankstinukas.</p>
<div class="imgright"><img src="http://akuba.technews.lt/SS_QcK/3.jpg" border="1" /></div>
<p><img src="http://akuba.technews.lt/SS_QcK/4.jpg" /></p>
<p><b>Specifikacijos ir dizainas</b></p>
<p>Kaip jau minėjau, <i>QcK</i> <i>Heavy</i> yra itin didelis. Jo ilgis siekia 400, o plotis 450 mm. Taip pat jis labai aukštas – 6 mm. Palyginus su <i>Sense</i> kilimėliu, kurio aukštis siekia 1,35 mm, šis – tikras „Sabonis“ :). Kilimėlio galai yra užapvalinti dar labiau nei <i>Roccat</i> <i>Sense</i>.</p>
<div class="imgright"><img src="http://akuba.technews.lt/SS_QcK/5.jpg" border="1" /></div>
<p><img src="http://akuba.technews.lt/SS_QcK/6.jpg" /></p>
<p>Toks didelis aukštis sąlygojamas itin storo apatinio gumos sluoksnio, kuris kilimėliui neleidžia slidinėti ant stalo.  Beje, gumos sluoksnyje yra daugybė mažų oro burbuliukų, kurie, matyt, yra skirti pagerinti amortizaciją bei sutaupyti šiek tiek medžiagos. Tiesa, iškyla dilema – ar rasite vietos ant savo stalo padėti <i>QcK</i>. Aš tai padaryti sugebėjau ir be to, kai kuriais atvejais jis atliko maisto padėklo vaidmenį :). Pats kilimėlis yra minimalistinio stiliaus – visiškai juodas, pašalinis čia tik <i>SteelSeries</i> logotipas.</p>
<div class="imgright"><img src="http://akuba.technews.lt/SS_QcK/7.jpg" border="1" /></div>
<p><img src="http://akuba.technews.lt/SS_QcK/8.jpg" /></p>
<p><b>Naudojimas</b></p>
<p>Vienas iš pagrindinių uždavinių žaidybiniam pelės kilimėliui yra bet kokio netikslumo panaikinimas. Be abejo, <i>QcK</i> tokią užduoti įvykdo puikiai – dėl savo didelio ploto ir svorio nepajuda nė pora milimetrų į šonus. Pasak kompanijos ypatingas paviršius turėtų pagerinti pelės jautrumą. </p>
<div class="imgright"><img src="http://akuba.technews.lt/SS_QcK/9.jpg" border="1" /></div>
<p><img src="http://akuba.technews.lt/SS_QcK/10.jpg" /></p>
<p>Ant <i>QcK</i> įsitaisė maniškė <i>Razer Lachesis</i> pėlė su 4000 dpi lazeriu. <i>Lachesis</i> paviršiumi slydo be jokių problemų – dar geriau nei ant <i>Roccat</i> <i>Sense</i>. Judinant pelę nesigirdėjo jokio sukeliamo triukšmo, kuris įprastai girdimas naudojant pelę tiesiog ant stalo ar kieto paviršiaus <i>pad‘o</i>. Net ir su didžiausiu jautrumo pelės <i>pointer‘is</i> ekrane nešokinėdavo – judėdavo praktiškai tobulai. Tai parodo, kad kilimėlis pagamintas tikrai kokybiškai.</p>
<div class="imgright"><img src="http://akuba.technews.lt/SS_QcK/11.jpg" border="1" /></div>
<p><img src="http://akuba.technews.lt/SS_QcK/12.jpg" /></p>
<p>Vienintelis <i>QcK</i> paviršiaus trūkumas – jis pakankamai greitai apsineša dulkėmis, o jas nuvalyti ne taip jau ir lengva. Žinoma, galbūt taip atrodė po atostogų, kurių metu namai buvo tušti. Bet kokiu atveju, tai kokybiškam pelės judėjimui nekliudė.</p>
<div class="imgright"><img src="http://akuba.technews.lt/SS_QcK/13.jpg" border="1" /></div>
<p><img src="http://akuba.technews.lt/SS_QcK/14.jpg" /></p>
<p><b>Išvados</b></p>
<p>Tai pirmasis <i>SteelSeries</i> gaminys išbandomas <i>Technews</i> nuo pat pradžių nustebinęs savo dydžiu ir vėliau jis sulaukė gerų įvertinimų. Kilimėlis yra ergonomiškas, ant jo galima laikyti praktiškai visą ranką iki alkūnės, o tai tikrai džiugina. Jis neslidinėja stalo paviršiumi, tačiau pelei leidžia judėti kaip per sviestą. Produktas kainuoja 25 eurus ir beveik visose srityse pranoksta tikrai gerą <i>Roccat</i> <i>Sense</i>, kuris yra vos 5 eurais pigesnis.  </p>
<p><img src="http://www.technews.lt/upl/Failai/renkasi.png" /></p>
<p>Dėkojame Casper Mejlholm iš SteelSeries už suteiktą galimybę pateikti šią apžvalgą.</p>
<p><img src=" http://www.technews.lt/upl/Failai/SteelSeries_logo.jpg" /></p>
<p>Autorius: <a class="ns" href="http://www.technews.lt/user/1">Wicked Akuba</a><br /></p>
