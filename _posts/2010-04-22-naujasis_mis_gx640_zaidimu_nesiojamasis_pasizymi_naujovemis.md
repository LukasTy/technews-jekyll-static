---
layout: post
status: publish
published: true
title: Naujasis MSI GX640 žaidimų nešiojamasis pasižymi naujovėmis
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4759
wordpress_url: http://localhost/site/new/naujasis_mis_gx640_zaidimu_nesiojamasis_pasizymi_naujovemis/
date: '2010-04-22 17:40:05 +0300'
date_gmt: '2010-04-22 17:40:05 +0300'
categories:
- Naujienos
---
<div class="imgright"><img src="http://www.part.lt/img/7e537b6b8a6f9613dea0679caabac2d6912.jpg"  /></div>
<p>Dažniausiai prieinamos kainos žaidimams skirti nešiojamieji kompiuteriai neturi pačios „šviežiausios“ aparatinės įrangos, tačiau naujasis MSI GX640 nori tapti išimtimi. Šis ne tik, kad nekainuos milžiniškų pinigų, tačiau ir pasižymės naujovėmis.</p>
<p>MSI GX640 tik šią savaitę pasirodė Jungtinėse Amerikos Valstijose, o vienas iš žinomiausių mažmenininkų internete, tai yra Amazon, <a class="ns" href="http://www.amazon.com/MSI-GX640-098US-15-6-Inch-Laptop/dp/B0036OR9DI/ref=sr_1_1?ie=UTF8&s=electronics&qid=1271872387&sr=1-1?ie=UTF8&tag=thetecrep08-20">jį siūlo už 1100 JAV dolerių</a>. Kompiuteris pasižymi vienu iš naujausių Intel Core i5 šeimos centrinių procesorių bei diskretine AMD Radeon HD 5800 serijos vaizdo plokšte, kuri palaiko DirectX 11 API.</p>
<p>Kalbant išskirtinai apie Amazon pasiūlymą, MSI GX640 žaidimų nešiojamasis turi 15.6 colio įstrižainės ekraną, kuris atvaizduoja 1680x1050 taškų rezoliuciją. Intel Core i5 430M centrinis procesorius palaiko Turbo Boost funkciją, o jo maksimalus taktinis dažnis gali siekti 2.53GHz. Diskretinė AMD Mobility Radeon HD 5850 vaizdo plokštė turi 1GB GDDR5 darbinės atminties.</p>
<p><img src="http://www.part.lt/img/2030f9aba5e98c59f4454aa461aaff1b303.jpg" /></p>
<p>Nešiojamasis taipogi turi net 4GB DDR3 darbinės atminties, 500GB kietąjį diską, WiFi bei Bluetooth bevielius ryšius ir Windows 7 Home Premium operacinę sistemą. Pasak Amazon, su šešių celių baterija kompiuteris sveria apie 2,6 kilogramo, kai versija su talpesne devynių celių baterija – net apie 2,85 kilogramo.</p>
<p>Šauniausia yra tai, kad testavimo pavyzdį iš MSI kitą savaitę gausime ir mes. Tiesa, sunku pasakyti, kokių galutinių specifikacijų nešiojamąjį mums atsiųs MSI, bet bus įdomu pamatyti, kaip AMD Mobility Radeon HD 5850 vaizdo plokštė susitvarko su šiandienos kompiuteriniais žaidimais.</p>
<p>Kas dar nežinote, AMD Mobility Radeon HD 5850 yra pagrįsta tuo pačiu grafiniu lustu, kuris yra naudojamas stalinėje AMD Radeon HD 5770 vaizdo plokštėje, tačiau naudoja kiek mažesnius dažnius ir lėtesnę atmintį. Visgi, 1680x1050 rezoliucijoje su Intel Core i5 procesoriumi šis mobilus vaizdo posistemis neturėtų turėti problemų su beveik visais šiai dienai pasirodžiusiais kompiuteriniais žaidimais.</p>
