---
layout: post
status: publish
published: true
title: "„Plextor PX-256M6V“ arba „Plextor“ jaukinasi „Silicon Motion“"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 9073
wordpress_url: http://localhost/site/new/plextor_px256m6v_ssd_kaupiklis_/
date: '2015-11-09 11:32:55 +0200'
date_gmt: '2015-11-09 11:32:55 +0200'
categories:
- Duomenų kaupikliai
- Apžvalgos
---
<p style="text-align: justify;">Visą laiką „Plextor“ buvo ištikima „Marvell“ gamybos SSD valdikliams, kuriems taikydavo savo paties parašytą programinį kodą, tačiau nuolat aštrėjanti konkurencija privertė ieškoti alternatyvų. Savo naujausiems M6V kaupikliams „Plextor“ pasirinko „Silicon Motion SM2246EN“ valdiklį, kuris spėjo tapti vienu solidesnių pasirinkimų kuriant konkurencingą vidutinės klasės produktą. Tai mums įrodė „Transcend SSD370“, todėl iš 256 GB talpos M6V taip pat tikimės ne mažiau sėkmingo pasirodymo. Galbūt papildomos paspirties pridės 15 nm kilmės „Toshiba“ MLC NAND atmintis arba tiesiog faktas, kad tai pirmasis „Plextor“ kompanijos produktas, varomas ne „Marvell“ valdiklio.</p>
<p><img class="aligncenter" style="width: 520px; height: 390px;" src="http://technews.lt/userfiles/plextorm6vlogo.jpg" alt="" /></p>
<p>&nbsp;</p>
<p><strong>Pakuotė ir komplektacija </strong></p>
<p style="text-align: justify;">Priekinė dėžutės dalis nusako SSD talpą ir, „Plextor“ nuomone, svarbiausią palaikomą technologiją - „PlexTurbo“, kuri leidžia viršyti 3000 MB/s siekiančius linijinius greičius. Kita dėžutės pusė informuoja apie tai, kad M6V serija sudaryta iš trijų skirtingos talpos SSD kaupiklių, tuo pačiu nurodant jų pagrindines specifikacijas.</p>
<p style="text-align: center;"><a href="http://technews.lt/userfiles/SAM_6272.jpg"><img style="width: 232px; height: 155px;" src="http://technews.lt/userfiles/SAM_6272.jpg" alt="" /></a><a href="http://technews.lt/userfiles/SAM_6273.jpg"> <img style="width: 232px; height: 155px;" src="http://technews.lt/userfiles/SAM_6273.jpg" alt="" /></a></p>
<p style="text-align: justify;">Komplektacija iki skausmo paprasta ir sudaryta tik iš pačio SSD ir vartotojo gido. Jokių 2,5" -&gt; 3,5" dėklų, o tuo pačiu ir varžtų.</p>
<p style="text-align: center;"><a href="http://technews.lt/userfiles/SAM_6275.jpg"><img style="width: 468px; height: 312px;" src="http://technews.lt/userfiles/SAM_6275.jpg" alt="" /></a></p>
<p>&nbsp;</p>
<p><strong>Žvilgsnis į produktą ir jo specifikacijas</strong></p>
<p style="text-align: justify;">Šis SSD kaupiklis įvilktas į 7 mm aukščio aliumininį korpusą, todėl sveria viso labo 70 gramų. Ant blizgaus lipduko panaudotas spalvų derinys labai panašus į matomą ant dėžutės.</p>
<p style="text-align: center;"><strong><a href="http://technews.lt/userfiles/SAM_6276.jpg"><img style="width: 232px; height: 155px;" src="http://technews.lt/userfiles/SAM_6276.jpg" alt="" /> </a><a href="http://technews.lt/userfiles/SAM_6277.jpg"><img style="width: 232px; height: 155px;" src="http://technews.lt/userfiles/SAM_6277.jpg" alt="" /></a></strong></p>
<p style="text-align: center;"><strong><a href="http://technews.lt/userfiles/SAM_6278.jpg"><img style="width: 232px; height: 155px;" src="http://technews.lt/userfiles/SAM_6278.jpg" alt="" /> </a><a href="http://technews.lt/userfiles/SAM_6279.jpg"><img style="width: 232px; height: 155px;" src="http://technews.lt/userfiles/SAM_6279.jpg" alt="" /></a></strong></p>
<p style="text-align: justify;">Visi aštuoni 15 nm „Toshiba“ MLC lustai sulituoti ant tos pačios montažinės plokštės pusės. Kita pusė tuščia, o tai reiškia, kad kiekvienas iš aštuonių (TH58TFG8DDLTA2D) NAND lustų yra sudarytas iš dviejų 128 Gbit šerdžių, kurios prie valdiklio jungiamos per Toggle DDR 2.0 sąsają. Tai atsispindi ir šio SSD kaupiklio specifikacijose. Niekuo neypatingas keturkanalis SM2246EN valdiklis neturi griežtų reikalavimų NAND lustams, tačiau iš pakankamai nedidelio 335 MB/s rašymo greičio akivaizdu, kad paralelizmas tarp valdiklio ir 128 Gbit lustų nėra optimalus. Dvigubai mažesnės 64 GBit šerdys leistų pasiekti didesnį linijinį rašymo greitį, tačiau toks sprendimas yra brangesnis.</p>
<p style="text-align: center;"><a href="http://technews.lt/userfiles/SAM_6284.jpg"><img style="width: 232px; height: 155px;" src="http://technews.lt/userfiles/SAM_6284.jpg" alt="" /></a><a href="http://technews.lt/userfiles/SAM_6285.jpg"> <img style="width: 232px; height: 155px;" src="http://technews.lt/userfiles/SAM_6285.jpg" alt="" /></a></p>
<p style="text-align: justify;">256 GB talpos M6V linijinis skaitymo greitis siekia 535 MB/s, kai 4 KB blokų skaitymo sparta viršyja 80 000 IOPS (83 000 IOPS). Rašymo sparta ne ką mažesnė ir kyla iki pat maksimalių 80 000 IOPS. Šie dvigubai talpesnio M6V modelio parametrai nesikeičia, tačiau dėl padidėjusio paralelizmo jis gali pasigirti 455 MB/s siekiančia linijine rašymo sparta. Jam „Plextor“ priskiria ir dvigubai daugiau spartinančios „SK Hynix“ 1600 MHz DDR3L atminties: vietoje 256 MB – 512 MB.</p>
<p style="text-align: center;"><a href="http://technews.lt/userfiles/SAM_6288.jpg"><img style="width: 232px; height: 155px;" src="http://technews.lt/userfiles/SAM_6288.jpg" alt="" /></a><a href="http://technews.lt/userfiles/SAM_6289.jpg"> <img style="width: 232px; height: 155px;" src="http://technews.lt/userfiles/SAM_6289.jpg" alt="" /></a></p>
<p style="text-align: justify;">Visai M6V serijai suteikiama standartinė 36 mėnesių garantija. Nepriklausomai nuo SSD talpos (128, 256 arba 512 GB) „Plextor“ per šį laikotarpį kiekvieną dieną leidžia prirašyti po 40 GB duomenų (iš viso 43,8 TB). Lyginant su konkurentais, pavyzdžiui „Crucial MX200“, kuris naudoja 16 nm NAND iš „Micron“, šis M6V parametras yra beveik dvigubai mažesnis. Nėra jokių abejonių, kad 15 nm „Toshiba“ NAND lustų reali ištvermė yra gerokai didesnė, tačiau tuo pačiu akivaizdu, jog „Plextor“ šiek tiek dėl apsidraudžia ir neatsuka kranelio pilnai. Kalbant apie „PlexTurbo“ ir M6V, čia taip pat uždėtas ribotuvas, kuris leidžia pasisavinti tik 1 GB operatyvios atminties. M6S gali pasiimti iki 4 GB RAM, o M6P serijos kaupikliams leidžiama pasiglemžti visus 16 GB (jei tik tiek yra kompiuteryje).</p>
<p style="text-align: center;"><img style="width: 511px; height: 479px;" src="http://technews.lt/userfiles/M6Vplexturbosettings.png" alt="" /></p>
<p style="text-align: center;"><img style="width: 511px; height: 218px;" src="http://technews.lt/userfiles/px256m6vspecs.png" alt="" /></p>
<p style="text-align: justify;">Nors SM2246EN valdiklis įgimtu būdu palaiko „DevSleep“ gaires, „Plextor“ šios funkcijos neaktyvavo. Taip pat nepalaikomas nei 256 bitų AES šifravimas, nei „TCG Opal“. Šių savybių nepalaiko ir „Transcend SSD370“, tačiau „DevSleep“ jau yra jo kišenėje.</p>
<p>&nbsp;</p>
<p><strong>Testavimas </strong></p>
<p style="text-align: justify;">Testavimas buvo atliekamas jungiant M6V prie vieno iš „Gigabyte MA-990XA-UD3“ pagrindinės plokštės SATA III 6 Gb/s lizdų. SATA AHCI tvarkyklės – AMD 1.2.1.331. Norėdami objektyviau įvertinti  SSD spartą, testavimui parinkome ne tik sintetinių, bet ir realesnę SSD spartą atspindinčių testų rinkinį. ATTO, „CrystalDiskMark“ ir „FutureMark PCMark 7“ testai buvo atlikti SSD diskams esant šviežios būsenos, o likusieji testai buvo atlikti kaupikliams perėjus į labiau nusistovėjusią būseną. Ji buvo pasiekta pilnai pripildžius kaupiklius duomenimis ir juos ištrynus esant aktyviai TRIM funkcijai. Testavimo metodika nėra ideali ir atspindi daugmaž tokią situaciją: SSD yra sisteminis diskas (OS užima &lt; 15 % SSD talpos), kuris buvo užpildytas duomenimis (žaidimais, sunkiasvorėmis programomis) ir tuomet nutarta kaupiklį išvalyti. Informacija buvo ištrinta ir palikta tik operacinė sistema. Realaus naudojimosi testai kartojami du kartus ir išvedamas vidurkis. Po kiekvieno testo kompiuteris perkraunamas, siekiant išvengti bet kokio galimo informacijos įsiminimo (angl. caching).</p>
<ul>
<li><strong>Procesorius:</strong> AMD Phenom II X4 955 BE @4.263GHz (203x21) 1.504v/ CPU NB @ 2.842GHz 1.325v</li>
<li><strong>Pagrindinė plokštė: </strong>Gigabyte GA-990XA-UD3 (F12)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Kietasis diskas </strong></li>
<li><strong>WD RE3 </strong>(1 TB / 7200 RPM / SATA II)</li>
<li><strong>SSD kaupikliai: </strong></li>
</ul>
<ol>
<li>Corsair Force LS 240 GB (FW S8FM06.5) read 560 MB/s, 50 000 IOPS / write 535 MB/s, 62 000 IOPS;</li>
<li>Crucial MX200 250 GB (FW MU01) read 555 MB/s, 100 000 IOPS / write 500 MB/s, 87 000 IOPS;</li>
<li>Kingston KC300 240 GB (FW 507KC4), read 525 MB/s, 84 000 IOPS / write 500 MB/s, 52 000 IOPS;</li>
<li>OCZ Vector 150 240 GB (FW 1.2), read 550 MB/s, 90 000 IOPS / write 530 MB/s, 95 000 IOPS;</li>
<li>Plextor PX-256M6S 256 GB (FW 1.7); read 520 MB/s, 90 000 IOPS / write 420 MB/s, 80 000 IOPS;</li>
<li>Samsung 850 Pro 256 GB (FW EXM01B6Q); read 550 MB/s, 100 000 IOPS / write 520 MB/s, 90 000 IOPS;</li>
<li>Transcend SSD370 256 GB (FW 20140516); read 570 MB/s, 75 000 IOPS / write 310 MB/s, 75 000 IOPS;</li>
<li>AMD Radeon R7 240 GB (FW 1.01) read 550 MB/s, 95 000 IOPS / write 530 MB/s, 90 000 IOPS;</li>
<li>ADATA SP920 256 GB GB (FW MU02) read 560 MB/s, 96 000 IOPS / write 360 MB/s, 80 000 IOPS</li>
</ol>
<p>&nbsp;</p>
<p><strong>Rezultatai</strong></p>
<p style="text-align: justify;">„HDTunePro“ - kur kas realesnius linijinius greičius parodantis testas, tikrinantis visą SSD paviršių ir eliminuojantis proveržinę spartą.</p>
<p style="text-align: justify;">M6V demonstruojamas skaitymo pastovumas pavydėtinas, su vidutiniu 416 MB/s rezultatu įsiterpiant tarp „Transcend SSD370“ ir „ADATA SP920“ kaupiklių.</p>
<p style="text-align: center;"><img style="width: 520px; height: 456px;" src="http://technews.lt/userfiles/M6Vhdtunepread.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/M6Vhdtuneproread.png" alt="" /></p>
<p style="text-align: justify;">Kaip ir SSD370, kuris taip pat naudoja SM2246EN valdiklį, M6V rodo aukšto lygio pastovumą ir rašant duomenis. Jam pavyksta susidoroti ne tik su SSD370 ir SP920, bet ir dar kartą aplenkti vyresnį broliuką M6S.</p>
<p style="text-align: center;"><img style="width: 520px; height: 456px;" src="http://technews.lt/userfiles/M6Vhdtunepwrite.png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/M6Vhdtuneprowrite.png" alt="" /></p>
<p style="text-align: justify;">„CrystalDiskMark“ (CDM) v 3.0.1c – sintetinis testas, fiksuojantis tiek linijinę, tiek atsitiktinę skaitymo/rašymo spartą. Testavimo įrankis geba dirbti tiek su spūdžiais, tiek ir su ne spūdžiais duomenimis.</p>
<p style="text-align: justify;">M6V beveik imasi lyderio rolės ir su 531 - 548 MB/s kutena nervus „Samsung 850 Pro“. Sugrįžus prie rašymo „Plextor“ atstovas dar kartą atsiduria tarp SSD370 ir SP920 kaupiklių, visgi būdamas arčiau pastarojo.</p>
<p style="text-align: center;"><img style="width: 517px; height: 288px;" src="http://technews.lt/userfiles/M6VCDM%281%29.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/M6VCDM%282%29.png" alt="" /></p>
<p style="text-align: justify;">&gt;34 MB/s skaitant padrikus 4 KB blokus leidžia tvirtai įsitaisyti tarp lyderių, pasidalinant antrąją vietą su MX200. Rašymo sparta yra identiška SSD370 (88 MB/s), už savęs dar kartą nustumiant M6S.</p>
<p style="text-align: center;"><img style="width: 517px; height: 288px;" src="http://technews.lt/userfiles/M6VCDM%283%29.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/M6VCDM%284%29.png" alt="" /></p>
<p style="text-align: justify;">Tendencija kartojasi: padidinus užklausų skaičių M6V ir vėl atsiduria tarp SSD370 bei SP920, į priekį praleidžiant MX200. Šįkart M6S konkurencingesnis ir ima viršų skaitant duomenis.</p>
<p style="text-align: center;"><img style="width: 517px; height: 288px;" src="http://technews.lt/userfiles/M6VCDM%285%29.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/M6VCDM%286%29.png" alt="" /></p>
<p style="text-align: justify;"><img class="aligncenter" style="width: 520px; height: 445px;" src="http://technews.lt/userfiles/m6vplexturbo.png" alt="" /></p>
<p style="text-align: center;"><span style="font-size: 10px;"><span style="font-size: 10px;">„</span>PlexTurbo<span style="font-size: 10px;">“</span> įjungas. Labai artima 3000 MB/s ribai, kurią afišuoja „Plextor“</span></p>
<p style="text-align: justify;">„Futuremark PCMark 7“ – daugiau realią SSD spartą reprezentuojantis įrankis, parodantis ne tik bendrą informacijos kaupiklio spartą, bet ir jo spartą (MB/s) tam tikrose užduotyse. Disko kreipties komandos vykdomos ne ištisiniu, bet kartkartėmis nutrūkstančiu srautu, dėl vis „išlendančio“ duomenų apdorojimo.</p>
<p style="text-align: justify;">5386 taškų nepakanka aplenkti nei SP920, nei M6S. Tenka tik apgeilestauti, kad iš galvos visai iškrito testas su aktyvuotu „PlexTurbo“, kuris tikrai būtų leidęs palypėti keliais laipteliais aukščiau.</p>
<p style="text-align: center;"><img style="width: 517px; height: 288px;" src="http://technews.lt/userfiles/px256m6vrw%281%29.png" alt="" /></p>
<p style="text-align: justify;">Toliau pasižiūrėsime, kaip abiems kaupikliams sekasi susitvarkyti su kasdieninėmis užduotimis. Pasirinkome 8,16 GB talpos papkę, talpinančią beveik 1300 įvairaus dydžio failų (1 KB – 250 MB) . Skirsnis, pasitelkus į pagalbą „Microsoft RichCopy“ kopijavimo įrankį, buvo iškeltas iš vienos direktorijos į kitą, arba tiesiog dubliuojamas. 3.47 GB ISO failo kopijavimas vyko įprastiniu būdu.</p>
<p style="text-align: justify;"><img class="aligncenter" style="width: 517px; height: 288px;" src="http://technews.lt/userfiles/px256m6vrw%282%29.png" alt="" /></p>
<p style="text-align: justify;"><img class="aligncenter" style="width: 517px; height: 288px;" src="http://technews.lt/userfiles/px256m6vrw%283%29.png" alt="" /></p>
<p style="text-align: justify;">Itin dažna namų kompiuteriuose naudojama užduotis – išarchyvavimas, todėl šiai užduočiai parinkome 8,66 GB sveriantį archyvą, kuriame tilpo beveik 5000 failų ( dydis 1 KB – 350 MB). Nepamiršome ir archyvavimo užduoties. SSD kaupikliai turėjo sukurti 391 MB archyvą.</p>
<p style="text-align: justify;"><img class="aligncenter" style="width: 517px; height: 288px;" src="http://technews.lt/userfiles/px256m6vrw%284%29.png" alt="" /></p>
<p style="text-align: justify;"><img class="aligncenter" style="width: 517px; height: 288px;" src="http://technews.lt/userfiles/px256m6vrw%285%29.png" alt="" /></p>
<p style="text-align: justify;">„Dragon Age 2“ bei „Crysis 2“ žaidimų diegimas, atnaujinimas, krovimas.</p>
<p style="text-align: justify;"><img class="aligncenter" style="width: 517px; height: 288px;" src="http://technews.lt/userfiles/px256m6vrw%286%29.png" alt="" /></p>
<p style="text-align: justify;"><img class="aligncenter" style="width: 517px; height: 288px;" src="http://technews.lt/userfiles/px256m6vrw%287%29.png" alt="" /></p>
<p style="text-align: justify;"><img class="aligncenter" style="width: 517px; height: 288px;" src="http://technews.lt/userfiles/px256m6vrw%288%29.png" alt="" /></p>
<p style="text-align: justify;"><img class="aligncenter" style="width: 517px; height: 288px;" src="http://technews.lt/userfiles/px256m6vrw%289%29.png" alt="" /></p>
<p style="text-align: justify;">Nuo pat mažiausių QD reikšmių M6V demonstruoja labai aukštą IOPS spartą (8000 - 16 000 IOPS), iš esmės nusileidžiant tik 850 Pro. Atsidūrus finišo tiesiojoje jį pasiveja SP920 ir nežymiai pralenkia MX200.</p>
<p style="text-align: justify;"><img class="aligncenter" style="width: 517px; height: 429px;" src="http://technews.lt/userfiles/M6VIOPSread.png" alt="" /></p>
<p style="text-align: justify;">Kai užklausų skaičius lygus 1-3, M6V IOPS sparta (19 500 - 45 000) rašant kone identiška SSD370 kaupikliui, tačiau negali prilygti nei SP920, nei MX200. Situacija nepasikeičia ir pasiekus maksimalias QD reikšmes.</p>
<p style="text-align: justify;"><img class="aligncenter" style="width: 518px; height: 429px;" src="http://technews.lt/userfiles/M6VIOPSwrite.png" alt="" /></p>
<p style="text-align: justify;">Kombinuota apkrova vėl leidžia palypėti M6V iki lyderių ketverto. Kol neviršyjamas QD=3 naujasis „Plextor“ produktas koja koja žengia su SP920 ir vertas geriausių trejeto, nusileidžiant tik MX200 ir 850 Pro kaupikliams.</p>
<p style="text-align: center;"><img style="width: 517px; height: 429px;" src="http://technews.lt/userfiles/M6VIOPSmixed%281%29.png" alt="" /></p>
<p style="text-align: justify;">M6V užfiskuotas vidutinis skaitymo gaišties laikas (0,119 ms) rikiuojasi iškart už 850 Pro rezultato. Vidutinė rašymo gaištis taip nebespindi, todėl M6V priverstas nusileisti eilei kitų SSD kaupiklių.</p>
<p><img class="aligncenter" style="width: 517px; height: 308px;" src="http://technews.lt/userfiles/M6Vavglatency.png" alt="" /></p>
<p style="text-align: justify;">Vos 0,733 ms siekiantis maksimalus vėlinimo laikas skaitant 4 KB blokus ir daugiau nei 22 ms rašant duomenis atrodo kontraversiškai. Su paskutiniu rezultatu „Plextor“ turi daug vietos pasitempti.</p>
<p><img class="aligncenter" style="width: 517px; height: 308px;" src="http://technews.lt/userfiles/M6Vmaxlatency.png" alt="" /></p>
<p style="text-align: justify;">Po penkių valandų trukmės nenutrūkstamo rašymo M6V atsiduria pačiame dugne (kartu su SP920). Be neįveikiamai atrodančių „OCZ“ kaupiklių ir kažką priešpastatyti bandančio 850 Pro, „Crucial MX200“ atrodo geriausiai, kuris M6V lenkia ~1750 IOPS.</p>
<p><img class="aligncenter" style="width: 518px; height: 385px;" src="http://technews.lt/userfiles/M6VsteadyIOPS.png" alt="" /></p>
<p style="text-align: justify;">M6V varžosi su SP920, kuris parodys prasčiausią gaišties laiką: pirmasis - 11,64 ms, antrasis - 11,25 ms.</p>
<p><img class="aligncenter" style="width: 518px; height: 385px;" src="http://technews.lt/userfiles/M6Vsteadylatency.png" alt="" /></p>
<p>&nbsp;</p>
<p><strong>Išvados</strong></p>
<p style="text-align: justify;">M6V yra ne tik pirmasis „Plextor“ gaminys, naudojantis ne „Marvell“ valdiklį, bet ir tuo pačiu pirmasis produktas, kuris naudoja pažangiausią 15 nm „Toshiba“ MLC atmintį. „Toshiba“ kol kas dar negali užtikrinti pakankamą tokių lustų tiekimą, todėl pagrindiniai partneriai, kaip ta pati „Plextor“ ir „OCZ“, priversti naudoti antros kartos A19 atmintį. Kas gi gavosi iš tokių dviejų naujienų (nors SM2246EN jokia ne naujiena) apjungimo?</p>
<p style="text-align: justify;">O gavosi tai, ko ir buvo galima tikėtis. Solidus vidutinės klasės 256 GB talpos SSD kaupiklis. Panašu, kad „Plextor“ ne tik pranoko pagrindinius konkurentus, bet ir pati save. Naujasis M6V pasirodė besantis spartesnis už M6S, kuris pozicionuojamas aukščiau ir natūralu, kad kainuoja brangiau. Konfrontacijoje su taip pat SM2246EN valdiklį naudojančiu „Transcend SSD370“, M6V turi nuolatinį spartos pranašumą, todėl galima teigti, kad SM2246EN valdiklis su 15 nm MLC „Toshiba“ atmintimi darbuojasi efektyviau nei su 20 nm MLC iš IMFT koncerno (SSD370 atveju). Vis dėlto, šią dieną situacija gali būti šiek tiek pasikeitusi, nes neseniai į rinką įvestas aliuminį korpusą vietoje plastmasinio turintis SSD370S jau naudoja nebe 20 nm gamybos NAND atmintį.</p>
<p style="text-align: justify;">Nedidelį, bet visgi spartos pranašumą realiose užduotyse M6V turi ir dar prieš vieną konkurentą – „ADATA SP920“. Deja, bet per M6V pasitikėjimą savimi suduoda 250 GB talpos „Crucial MX200“. Šių dviejų produktų kaina kone identiška, tačiau MX200 yra šiek tiek spartesnis, turi pradinio lygio apsaugą nuo elektros dingimo ir daug platesnį funkcionalumo paketą, į kurį patenka „DevSleep“, AES-256, „TCG Opal“ ir „Acronis True Image HD“ duomenų klonavimo įranga. M6V apie tai gali tik pasvajoti, tačiau bando atsikirsti 6 papildomais gigabaitais, savo su patikimumu siejamu vardu ir „PlexTurbo“ technologija. Jei atrastume, kur „PlexTurbo“ pasiteisina galbūt galėtume prieiti prie nestabilų lygiujų, bet dabar norisi, kad M6V <a href="http://www.skytech.lt/px256m6v-ssd-plextor-m6v-256gb-535335mbs-83k80k-p-250753.html"><span style="background-color: #add8e6;"><em>kainuotų pigiau</em></span></a>. 90-95 € už 256 GB talpos M6V būtų pakankamai teisinga kaina, kuri pasikeis iškart vos „Toshiba“ panaikins 15 nm MLC deficitą. Jai pasikeitus, galbūt pasikeis ir vieno geriausio spartos/kainos santykio savininkas.</p>
<p style="text-align: center;"><img style="width: 200px; height: 200px;" src="http://technews.lt/userfiles/SP920award_vectorized.png" alt="" /></p>
