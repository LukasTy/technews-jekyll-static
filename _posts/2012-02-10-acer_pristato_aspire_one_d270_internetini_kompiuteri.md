---
layout: post
status: publish
published: true
title: Acer pristato Aspire One D270 internetinį kompiuterį
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6348
wordpress_url: http://localhost/site/new/acer_pristato_aspire_one_d270_internetini_kompiuteri/
date: '2012-02-10 12:14:10 +0200'
date_gmt: '2012-02-10 12:14:10 +0200'
categories:
- Naujienos
---
<p>
<br />„Acer“ tapo pirmuoju kompiuterių gamintoju, kuris pradeda komplektuoti „Intel Atom Cedar Trail“ procesorius su internetiniais nešiojamais kompiuteriais (angl. Netbooks). Bendrovė rinkai vakar pristatė „Intel Atom N2600“ procesorių naudojantį „Aspire One D270“ įrenginį.</p>
<p>Dviejų branduolių, pagal 32 nm technologinį procesą pagamintas „Intel Atom N2600“ procesorius darbuojasi 1,6 GHz taktiniu dažniu ir kartu turi integruotą, 400 MHz dažniu veikiantį, „Intel GMA 3600“ grafinį posistemį. „Acer“ internetinis kompiuteris komplektuojamas su 2 GB talpos DDR3 800 MHz tipo operatyviąja atmintimi bei 320 GB talpos diskiniu kaupikliu. Kompiuteris turi WiFi modulį, penkių tipų atminties kortelių skaitytuvą, 0,3 megapikselių raiškos internetinę kamerą ir HDMI jungtį. LED apšvietimą naudojančio ekrano įstrižainė siekia 25,6 cm, o integruota baterija kompiuterį gyvybingą išlaiko iki 8 valandų. „Acer Aspire One D270“ komplektuojamas su „Linux“ operacine sistema. Būsimas pirkėjas gali rinktis tarp juodo, balto, mėlyno ir raudono modelių.</p>
<p>Pasak portalo <a class="ns" href="http://www.techpowerup.com/160230/Acer-s-Atom-N2600-powered-Aspire-One-D270-Netbook-Goes-On-Sale.html">TechPowerUp.com</a>, „Acer Aspire One D270“ kainą turėtų siekti 259 eurus. Gaminiui suteikiama vienerių metų garantija.</p>
<p><img src="http://technews.lt/upload/acer_aspire_one_d270_ct_05.jpg" /></p>
<p><img src="http://technews.lt/upload/acer_aspire_one_d270_ct_03.jpg" /></p>
<p><span class="saltinis">Gamintojo nuotraukos.</span><br /></p>
