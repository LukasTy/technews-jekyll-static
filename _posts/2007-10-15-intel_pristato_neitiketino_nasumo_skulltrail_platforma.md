---
layout: post
status: publish
published: true
title: Intel pristato neįtikėtino našumo Skulltrail platformą
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 621
wordpress_url: http://localhost/site/new/intel_pristato_neitiketino_nasumo_skulltrail_platforma/
date: '2007-10-15 20:54:27 +0300'
date_gmt: '2007-10-15 20:54:27 +0300'
categories:
- Naujienos
---
<div class="imgright"><img src="http://media.bestofmicro.com/Z/A/6454/1/6454.jpg" border="1"></div>
<p>Du procesorius turinti sistema „Skulltrail“ skirta entuziastams buvo pristatyta „Intel Developer Forum“, o dabar pranešta apie galimybę juos nusipirkti pirmame kitų metų ketvirtyje. Nors ir naujosios ekstremalaus galingumo sistemos bus įspūdingo našumo, jos atkeliaus tik su centriniais mikroprocesoriais kainuojančiais apie 3000 JAV dolerių.<br />
<br><br />
<br><br />
<br>„Intel  Skulltrail“ platforma tikriems žaidėjams turi „Seaburg“ kodinio pavadinimo lustų rinkinį ir primena „Stoakley“ sistemą aukštos klasės darbo stotims, tačiau siūlo ir poros keturių branduolių procesorių su 1600MHz pagrindinės magistralės dažniu palaikymą, iki 128GB PC2-6400 (800MHz) „FB-DIMM“ operatyviosios atminties, „Intel“ virtualizacijos technologiją ir kitų privalumų – keturias „PCI Express x16“ jungtis kuriomis naudojantis galima „pagaminti“ „CrossFire“ arba „SLI“ kelių grafinių branduolių konfigūracijas.<br />
<br><br />
<br>Neoficialiais duomenimis „Intel“ planuoja išleisti specialias „Intel Core 2 Extreme“  versijas entuziastų platformoms. Pirmasis toks lustas būtų „Intel Core 2 Extreme QX9775“ dirbantis 3.20GHz dažniu, turintis išjungtą spartinimo apsaugą (atrakintas daugiklis), dirbantis 1600MHz dažniu su pagrindine magistrale, bei naudojantis 12MB spartinančiosios atminties. Prisimenant 45nm technologinį gaminimo procesą galime teigti, kad šis lustas įkūnys nemažai „Penryn“ šeimos savybių. Naujieji ekstremalūs „Intel“ procesoriai turės 150W TDP energijos suvartojimo lygį ir jiems reikės tikrai efektyvių ir dažnai net brangių bei garsių aušinimo sistemų.<br />
<br><br />
<br>Jau dabar žinoma, kad „Intel“ siūlys „Intel D5400XS“ pagrindinę plokštę „Skulltrail“ sistemoms, tačiau vis dar neaišku, kuris didysis motininių gamintojas teiks savo produktus „Skulltrail“ platformai.<br />
<br><br />
<br>Be jokių abejonių žmonės norintys savo kompiuterio korpuse turėti aštuonis dirbančius branduoliusturės už tai mokėti milžiniškus pinigus. Kiekvienas „Intel Core 2 Extreme QX9775“ kainuos 1500 JAV dolerių didmeninėje rinkoje, o tai reiškia, kad galutiniams vartotojams teks pakloti net 3000 JAV dolerių už šį lustą. Du procesorių lizdus turinčios motininės plokštės darbos stotims dažniausiai kainuoja nuo 300 iki 550 dolerių, o aukštos klasės grafinių plokščių kainos prasideda nuo 400 JAV dolerių. Tokioms sistemoms reikia ir greito, pvz. „Western Digital Raptor X 150GB“, ir be abejonės itin talpaus kietojo disko , pvz. „Seagate Barracuda 1TB“, kurie nėra labai lengvai įkandami. Sudėjus pagrindinius komponentus gauname sumą siekiančią daugiau nei 6000 JAV dolerių. Reikia nepamiršti ir monitoriaus, „dėžės“, maitinimo bloko, optinio įrenginio, darbo kainos, įvairios programinės įrangos ir dar kitų komponentų. „Intel Skulltrail“ žaidimų stotis nesidrovėdama iš jūsų kišenės ištrauks netgi 10 000 JAV dolerių, tačiau pasiūlys neįtikėtiną našumą.<br />
<br></p>
