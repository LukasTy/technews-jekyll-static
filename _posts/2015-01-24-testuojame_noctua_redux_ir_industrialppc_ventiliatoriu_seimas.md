---
layout: post
status: publish
published: true
title: Testuojame „Noctua Redux“ ir IndustrialPPC ventiliatorių šeimas
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8491
wordpress_url: http://localhost/site/new/testuojame_noctua_redux_ir_industrialppc_ventiliatoriu_seimas/
date: '2015-01-24 18:22:15 +0200'
date_gmt: '2015-01-24 18:22:15 +0200'
categories:
- Aušinimas
- Apžvalgos
---
<p style="text-align: justify;">Daugelis norėdami įsigyti „Noctua“ produkcijos negali susitaikyti su prašoma premium kaina. Tai liečia ne tik aukštos klasės CPU aušintuvus, bet ir tokią elementarią produkciją, kaip ventiliatoriai. „Noctua“ tai supranta ir bando antram gyvenimui prikelti tam tikrą savo įpėdinių sulaukusių ventiliatorių dalį po „Redux“ vardu. Reinkarnacijos procesui pasidavė anksčiau tokie populiarūs modeliai, kaip NF-S12B ir NF-P14, tačiau austrai savo kišenėje pasirodė turintys ir naujos išskirtinės produkcijos. Paprastai ši kompanija nesiryžta savo ventiliatoriams suteikti didesnių nei 1500 apsisukimų per minutę ir netikėtai prabilęs apie „Noctua“ ventiliatorių su 3000 RPM gali būti apkaltintas paprasčiausiu pasiklydimu HW pasaulyje. Visgi taip greitai besisukantis „Noctua“ ventiliatorius egzistuoja, ir jo, kaip ir dar ne vienos poros ventiliatorių, aušinimo galimybės bus netrukus patikrintos.</p>
<p style="text-align: justify;"><img class="aligncenter" style="width: 520px; height: 260px;" src="http://technews.lt/userfiles/noctuaredux&amp;industrialppc.png" alt="" /></p>
<p>&nbsp;</p>
<p><strong>„Redux“ serija</strong></p>
<p style="text-align: justify;">Antrajam gyvenimui šansą gavo du 140 mm bei po vieną 120, 92 ir 80 mm skersmens Noctua” modelį. NF-P14s, NF-P14r, NF-S12B, NF-B9 ir NF-R8 sieja vienas bendras bruožas – visi jie prieinami PWM tipo versija, o NF-P14s yra siūlomas net dvejomis PWM versijomis: maksimaliai išvystančia 1500 RPM arba 1200 RPM. Išskyrus NF-P14r, visi paminėti modeliai turi bent po vieną variaciją su fiksuotu RPM. Taigi, kokie yra išskirtiniai redux serijos bruožai, kuriuos galima pastebėti plika akimi?</p>
<p style="text-align: center;"><a href="http://technews.lt/userfiles/SAM_3313(1).jpg"><img style="width: 232px; height: 155px;" src="http://technews.lt/userfiles/SAM_3313(1).jpg" alt="" /></a><a href="http://technews.lt/userfiles/SAM_3314(2).jpg"><img style="width: 232px; height: 155px;" src="http://technews.lt/userfiles/SAM_3314(2).jpg" alt="" /></a></p>
<p style="text-align: center;"><a href="http://technews.lt/userfiles/SAM_3331(1).jpg"><img style="width: 232px; height: 155px;" src="http://technews.lt/userfiles/SAM_3331(1).jpg" alt="" /></a><a href="http://technews.lt/userfiles/SAM_3330(1).jpg"><img style="width: 232px; height: 155px;" src="http://technews.lt/userfiles/SAM_3330(1).jpg" alt="" /></a></p>
<p style="text-align: center;"><span style="font-size: 10px;">„Noctua“ pridėjo silikoninių laikiklių ir L.N.A. perėjimų (NA-SRC7), kurie tinka visiems „Redux“ ventiliatoriams su PWM valdymu. </span></p>
<p style="text-align: justify;">Viskas prasideda nuo pilkos dėžutės. Kiekvienam „Redux“ ventiliatoriui skirta elementari kartoninė dėžutė, kurioje nėra nieko kita, kaip tik pats ventiliatorius. „Noctua“ ne tik atėmė L.N.A. adapterius, bet ir visas tvirtinamąsias priemones (tiek silikoninius laikiklius, tiek varžtelius). Pakitimai, palietę pačius ventiliatorius, apima dažymo spalvą ir antivibracines priemones. Pilki „Redux“ ventiliatoriai savo kampuose neturi „Noctua“ ventiliatoriams įprastų silikoninių pagalvėlių. Pati struktūra pakeista nebuvo: „Redux“ tebeturi SSO guolius, kurių ilgaamžiškumas siekia 150 000 valandų, nepaisant metalinės šerdies nebuvimo, ir visas rėmo ir mentelių optimizacijas, kurios prieš keletą metų buvo įdiegtos pirminiams NF-P14, NF-S12B, NF-B9 ir NF-R8 modeliams. Kaip daugelis jau suprato, NF-P14 ventiliatorių, kuris buvo komplektuojamas su NH-D14 radiatoriumi, atitinka NF-P14r, o NF-P14s tėra NF-P14(r) versija su kvadrato formos rėmu. Čia panaudotos ne 120, o 140 mm tvirtinimo skylės.</p>
<p style="text-align: center;"><a href="http://technews.lt/userfiles/SAM_3332(1).jpg"><img style="width: 232px; height: 155px;" src="http://technews.lt/userfiles/SAM_3332(1).jpg" alt="" /></a><a href="http://technews.lt/userfiles/SAM_3334(1).jpg"><img style="width: 232px; height: 155px;" src="http://technews.lt/userfiles/SAM_3334(1).jpg" alt="" /></a></p>
<p>&nbsp;</p>
<p><strong>IndustrialPPC serija</strong></p>
<p style="text-align: justify;">IndustrialPPC serijoje nėra mažesnių nei 120 mm skersmens ventiliatorių. Iš pirmo žvilgsnio gali atrodyti, kad šiai serijai priklausantys NF-A14 ir NF-F12 modeliai yra identiški įprastiniams NF-A14/NF-F12 ventiliatoriams, tik pasižymi kitu dažymu. Taip nėra. Didžiausias skirtumas tarp industrinio NF-A14 ir įprastinio NF-A14 modelio yra pakeistas rotoriaus dizainas. Patobulintą rotorių „Noctua“ vadina trifaziu vietoje vienafazio. Išaugęs užsilaikymo taškų skaičius leido sumažinti rotoriaus generuojamas vibracijas ir energijos sąnaudas. „Noctua“ giriasi sugebėjusi sumažinti energijos sąnaudas 10 procentų: 2000 RPM greičiu besisukdamas įprastinis NF-A14 modelis naudoja 2,25 W, o industrinė versija tik 2 W.</p>
<p style="text-align: justify;"><img style="width: 520px; height: 518px;" src="http://technews.lt/userfiles/noctua_three_phase_motor_1(1).jpg" alt="" /></p>
<p style="text-align: justify;">Antrasis esminis skirtumas – konstrukcijai panaudotos medžiagos. Industriniai modeliai pagaminti iš poliamidu sustiprinto stiklo pluošto, taip padidinant ne tik mechaninį, bet ir terminį atsparumą, kuris siekia net 140 °C. Įprastas NF-A14 modelis savo konstrukcijoje turi polibutileno junginių, kurių terminis atsparumas nėra toks aukštas.</p>
<p style="text-align: justify;">Trečiasis ir paskutinis išskirtinis Industrial bruožas – NE-FD2 PWM mikroschema, kuri pasižymi „Smooth Communication Drive“ (SCD) technologija, leidžiančia efektyviau slopinti PWM persijungimo triukšmus, taip pasiekiant tylesnį veikimą prie žemų RPM. Mikroschema gali automatiškai išsijungti, jei jos temperatūra siekia &gt; 130 °C, o atvėsus iki darbinės temperatūros vėl automatiškai įsijungti ir leisti startuoti ventiliatoriui iš naujo. Rotorius ir kiti valdymo mazgai yra padengti specialiu laku, kuris visiškai apsaugo nuo dulkių ir vandens poveikio. Čia „Noctua“ yra išskirstę savo Industrial seriją į du porūšius: ventiliatoriai su IP52 sertifikatu yra atsparūs krintančiam vandeniui, kurio intensyvus prilygsta 3 mm per valandą, o IP67 sertifikatas užtikrina ventiliatoriaus atsparumą net 1 metro gylyje.</p>
<p style="text-align: center;"><img style="width: 482px; height: 302px;" src="http://technews.lt/userfiles/ne_fd2_ic_2(1).jpg" alt="" /></p>
<p style="text-align: justify;">„Noctua“ sukūrė po keturis skirtingus 140 ir 120 mm IndustrialPPC modelius: 2000 RPM (IP52), 3000 RPM PWM (IP52), o 2000 RPM PWM modelis prieinamas tiek su IP52, tiek su IP67 sertifikatais. IndustrialPPC serijai priklausantys ventiliatoriai jau turi antivibracines pagalvėles, tačiau „Noctua“ nutarė, kad jokie kiti priedai jiems nėra reikalingi. NF-F12 modelis tebeturi „Heptaperf“ tipo menteles ir „Focused Flow“ rėmą, kuris už savęs stengiasi sudaryti kuo tiesesnį oro srautą. Tuo tarpu NF-A14 pasižymi AAO rėmu, o mentelės turi „Flow Accleration Channels“ sistemą, kuri padidina oro tėkmės efektyvumą ir sumažinanti oro sūkuriavimo sukeltą triukšmą.</p>
<p style="text-align: justify;"><img style="width: 520px; height: 745px;" src="http://technews.lt/userfiles/36_full.jpg" alt="" /></p>
<p>&nbsp;</p>
<p><strong>Galerija </strong></p>
<p style="text-align: center;"><strong><a href="http://technews.lt/userfiles/SAM_3326(1).jpg"><img style="width: 232px; height: 155px;" src="http://technews.lt/userfiles/SAM_3326(1).jpg" alt="" /></a><a href="http://technews.lt/userfiles/SAM_3327(1).jpg"><img style="width: 232px; height: 155px;" src="http://technews.lt/userfiles/SAM_3327(1).jpg" alt="" /></a></strong></p>
<p style="text-align: center;"><a href="http://technews.lt/userfiles/SAM_3336(1).jpg"><img style="width: 232px; height: 155px;" src="http://technews.lt/userfiles/SAM_3336(1).jpg" alt="" /></a><a href="http://technews.lt/userfiles/SAM_3337(1).jpg"><img style="width: 232px; height: 155px;" src="http://technews.lt/userfiles/SAM_3337(1).jpg" alt="" /></a></p>
<p style="text-align: center;"><a href="http://technews.lt/userfiles/SAM_3338(1).jpg"><img style="width: 232px; height: 155px;" src="http://technews.lt/userfiles/SAM_3338(1).jpg" alt="" /></a><a href="http://technews.lt/userfiles/SAM_3339(1).jpg"><img style="width: 232px; height: 155px;" src="http://technews.lt/userfiles/SAM_3339(1).jpg" alt="" /></a></p>
<p style="text-align: center;"><a href="http://technews.lt/userfiles/SAM_3321(1).jpg"><img style="width: 232px; height: 155px;" src="http://technews.lt/userfiles/SAM_3321(1).jpg" alt="" /></a><a href="http://technews.lt/userfiles/SAM_3418(1).jpg"><img style="width: 232px; height: 155px;" src="http://technews.lt/userfiles/SAM_3418(1).jpg" alt="" /></a></p>
<p>&nbsp;</p>
<p><strong>Testavimas</strong></p>
<p style="text-align: justify;">Tikimės, kad „Noctua“ nesupyks, job korpusui skirti ventiliatoriai, šiuo atveju NF-S12B Redux, bus montuojami ant CPU radiatoriaus. Žmonės galų gale nori žinoti, ar tikrai egzistuoja skirtumas tarp korpusams arba išskirtinai radiatoriams skirtų ventiliatorių. Testavimui pasirinkome „Prolimatech Megahalems“ radiatorių, nes ventiliatorių tvirtinimo sistema leidžia sėkmingai pritvirtinti tiek 120, tiek 140 mm skersmens variantus. Tarp agresyviai spartinto (4.2 GHz/1.5 v) „AMD Phenom II X4 955 BE“ procesoriaus dangtelio ir „Prolimatech“ radiatoriaus atsidūrė „Prolimatech PK-3“ termo pasta. Ventiliatorių triukšmingumas matuojamas ~1 metro atstumu, prieš tai išjungus visus sisteminius ventiliatorius, kurie septynių minučių „Prime95“ testo metu veikė visu pajėgumu. Aplinkos temperatūra siekia 20 °C.</p>
<p style="text-align: center;"><img style="width: 491px; height: 424px;" src="http://technews.lt/userfiles/ReduxIndustrialtestcontenders(2).png" alt="" /></p>
<p>&nbsp;</p>
<p><strong>Rezultatai</strong></p>
<p style="text-align: center;"><strong><img style="width: 517px; height: 344px;" src="http://technews.lt/userfiles/ReduxIndustrialProlimatemps(2).png" alt="" /></strong></p>
<p style="text-align: center;"><img style="width: 518px; height: 353px;" src="http://technews.lt/userfiles/ReduxIndustrialProlimanoise(2).png" alt="" /></p>
<p style="text-align: justify;">Nesitikėjome, kad korpusams sukurtas ir prikeltas „Noctua NF-S12B Redux-1200 PWM“ išlaikys egzaminą, t.y. neleis CPU temperatūrai pakilti virš AMD nustatytos 64 °C  ribos, bet vis tik likome labai maloniai nustebinti jo efektyvumu. Dviejų ventiliatorių kombinacija tiek aušinimu, tiek tylumu prilygsta 1300 RPM besisukantiems „Enermax“ ventiliatoriams, kurie specialiai sukurti darbui ant radiatorių. Antroji „Redux“ kombinacija iš dviejų NF-P14r nebėra tokia tyli, bet sugeba nukirpti beveik 4 °C. Jie yra ne tik mažiau triukšmingi už 2000 RPM pasiekiančius „Enermax“ ventiliatorius, bet ir šiek tiek efektyvesni (~1 °C). Laikas pereiti prie IndustrialPPC serijos.</p>
<p style="text-align: justify;">Čia mes turime netikėtumų. 2000 RPM išvystantys NF-A14 IndustrialPPC ir NF-F12 IndustrialPPC nesusidoroja su tais pačiais NF-P14r Redux: NF-F12 atsilieka ~1 °C, o NF-A14 – 2,1 °C. Pastarųjų laimei, jų kombinacija yra šiek tiek tylesnė. NF-F12 IndutrialPPC ir NF-P14r Redux dvikova baigiasi 0:2, IndustrialPPC serijos nenaudai, nes šie ventiliatoriai pasižymi specifiniu aukšto dažnio triukšmu. Gauti rezultatai buvo tiek netikėti, kad testą su NF-P14r Redux pakartojome dar kartą. Rezultatas nesikeitė – 54,5 °C.</p>
<p style="text-align: justify;">3000 RPM išvystančių industrinių modelių dvikovą laimi mažesnį statinį slėgį ant popieriaus turintys NF-F12, kurie 0,9 °C įveikė maksimaliai besisukančius gamyklinius „Enermax“  ventiliatorius, bet tai padarė generuodami kurtinantį triukšmą (60,5 vs 53,5 dBA). NF-A14 IndustrialPPC liko už „Enermax“ nugaros pagal abu parametrus.</p>
<p style="text-align: justify;">Dėl mažai logiškų gautų rezultatų imame skysčiu aušinamą „Alpenfohn Wasser sistemą, kuri gali būti prigretinama plačiai paplitusioms „Antec Kuhler 620 v4“ ar „Corsair H60“ uždaroms sistemoms. Ant 120 mm radiatoriaus negalime uždėti abiejų 14 cm skersmens IndustrialPPC ventiliatorių ir NF-P14r, tačiau visi 12 cm skersmens įrenginiai tinka kuo puikiausiai. Kardinaliai pasikeitę rezultatai bus apibendrinti išvadose.</p>
<p style="text-align: center;"><img style="width: 518px; height: 297px;" src="http://technews.lt/userfiles/ReduxIndustrialWassertemps(2).png" alt="" /></p>
<p style="text-align: center;"><img style="width: 518px; height: 353px;" src="http://technews.lt/userfiles/ReduxIndustrialWassernoise(2).png" alt="" /></p>
<p>&nbsp;</p>
<p><strong>Išvados</strong></p>
<p style="text-align: justify;">Originalus planas apėmė tik ventiliatorių testavimą naudojant dvibokštį „Prolimatech Megahalems“ radiatorių, tačiau susidūrę su sunkiai paaiškinamais rezultatais norėjome patikrinti ir kitą scenarijų – tų pačių ventiliatorių elgesį ant skysčiu aušinamai sistemai priklausančio radiatoriaus. Tam sugaišome dar porą papildomų valandų, bet likome ptenkinti galėję atskleisti tikrąjį „Noctua IndustrialPPC“ ventiliatorių potencialą. Apie viską nuo pradžių.</p>
<p style="text-align: justify;">Negalime pasakyti, kodėl nė vienas iš ant „Prolimatech“ radiatoriaus sumontuotų 2000 RPM IndustrialPPC modelių nesugebėjo įveikti lėčiau besisukančių (1500 RPM) NF-P14r Redux ventiliatorių. Galbūt 14 cm skersmens NF-A14 yra paprasčiausiai per dideli, oro srautui išsisklaidant, o gana dideli tarpeliai tarp aliuminio plokštelių neleidžia pasireikšti didelį statinį slėgį turinčiam mažesniajam modeliui. Be abejonės, tokia baigtis mus suglumino, bet nepaisiant to, gavome tiek pralaimėtojus, tiek šio scenarijaus nugalėtojus. Dėka labai gerų rezultatų, kone dvigubai mažesnės kainos už IndustrialPPC šeimos atstovus ir nesumažintos šešių metų trukmės garantijos NF-S12B Redux 1200 ir NF-P14r Redux 1500 atrodo labai patraukliai. Pasirodymo nesugadina ir gamykliniai radiatoriams skirti „Enermax“ ventiliatoriai. Konkrečiai tokio modelio atskirai įsigyti nepavyks, bet panašūs, trijų RPM režimų variantai kainuoja +/- tiek pat, kiek „Redux“, t.y. ~10 – 13 eurų. Jei 2000 RPM modelius iš žaidimo išstūmė pačios „Noctua“ atgaivinti ventiliatoriai, tai paįvairinimui paimti ir niekuo neišsiskiriantys „Enermax“ ventiliatoriai privertė kapituliuoti vieną 3000 RPM IndustrialPPC šeimos atstovą – NF-A14. Vienintelis likęs NF-F12 IndutrialPPC išlipo sausas. Toks sausas, kad generuojamas triukšmas ir oro srautas gali akimirksiu pašalinti visą centre esančią drėgmę.</p>
<p style="text-align: justify;">Antroji testavimo banga apėmė skysčiu aušinamos sistemos radiatorių ir visus 12 cm skersmens ventiliatorius. Nepaisant to, kad tarp „Enermax“ ventiliatorių ir NF-S12B Redux 1200 atsirado 1,5 °C deficitas „Noctua“ nenaudai, vis dar buvome patenkinti tuo, kad šie, korpusams skirti, ventiliatoriai nekapituliavo. O štai IndustrialPPC serija pradėjo elgtis kardinaliai kitaip – šovė į priekį. 2000 RPM modelis parodė tą pačią 51 °C temperatūrą, kaip ir gamykliniai „Enermax“ (2500 RPM) ventiliatoriai, tačiau tokį patį efektyvumą išlaikė būdamas daugiau nei 7 dBA tylesniu, o 3000 RPM versija atkirpo dar beveik 3 °C. Šis modelis yra super triukšmingas, tačiau perkantys bet kurį 2000 – 3000 RPM ventiliatorių mintis apie tylą tiesiog turėtų ištrinti iš savo galvos. Nors, prisipažinsiu, iš „Noctua“ kompanijos tikėjausi šiek tiek tylesnio darbo, nepaisant to, kad tai 3000 RPM aušinimo įrenginys.</p>
<p style="text-align: justify;">Mūsų nuomone, „Noctua“ žengė protingą žingsnį pagaliau rinkai pasiūlydama neutralios išvaizdos produkciją. „Redux“ serijos NF-S12B ir NF-P14r toli gražu nėra rekordų gerintojai, tačiau ant abiejų tipų radiatorių jaučiasi solidžiai, turi SSO guolius, kurie nuo SSO skiriasi labai nežymiai ir, svarbiausia, pasižymi įkandamu įkainiu. IndustrialPPC serija yra išvaizdesnė, turi SSO2 guolius ir antivibracines pagalvėles, tačiau jų efektyvumas labai stipriai priklauso nuo naudojamo radiatoriaus. Šiuos išskirtinius ir brangius (20 – 25 €) modelius rekomenduočiau tik AiO sistemų savininkams, kuriems didžiulis triukšmas nėra jokia problema.</p>
<p style="text-align: center;"><img style="width: 200px; height: 200px;" src="http://technews.lt/userfiles/Reduxaward_vectorized.png" alt="" /></p>
<p style="text-align: center;"><img style="width: 200px; height: 200px;" src="http://technews.lt/userfiles/Reduxaward_vectorized.png" alt="" /><img style="width: 200px; height: 200px;" src="http://technews.lt/userfiles/industrialppcaward_vectorized.png" alt="" /></p>
<p style="text-align: center;"><span style="font-size: 11px;">„Redux“ gauna apdovanijmą „Technews rekomenduoja“, o IndustrialPPC papildomai pasipuošia išskirtinumu. </span></p>
