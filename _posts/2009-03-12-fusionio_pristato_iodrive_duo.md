---
layout: post
status: publish
published: true
title: Fusion-io pristato ioDrive Duo
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3255
wordpress_url: http://localhost/site/new/fusionio_pristato_iodrive_duo/
date: '2009-03-12 09:38:19 +0200'
date_gmt: '2009-03-12 09:38:19 +0200'
categories:
- Naujienos
---
<div class="imgright"><img src="http://svarke.technews.lt/iodrive.jpg" border="1" /></div>
<p>Prieš pusantrų metų kompanija <i>Fusion-io</i> <a class="ns" href="http://technews.lt/tekstas/640GB_PCI_Express_diskas_uz_milziniska_kaina.html;;">pristatė</a> nemažai dėmesio sulaukusį PCI-E magistralę naudojantį ypatingai spartų 640 GB SSD kaupiklį. Vakar kompanija oficialiai pristatė naują <i>ioDrive Duo</i> kaupiklį, pasižymintį dar įspūdingesniais spartos rezultatais.</p>
<p><i>ioDrive Duo</i> turi du mikrovaldiklius ir naudoja PCI-E x8 arba x4 magistralę. Naujieji 160, 320, 640 GB ar 1,28 TB kaupikliai gali pasiekti iki 1500 MB/s skaitymo ir 1400 MB/s rašymo greičius, dirbant su 32 kB dydžio duomenų paketais, bei atitinkamai 186000 ir 167000 įvesties/išvesties operacijų per sekundę skaitant ir rašant 4 kB dydžio duomenų blokus. Kaupiklio atsako laikas siekia vos 50 mikrosekundžių. Esant poreikiui, abu <i>ioMemory</i> modulius, esančius ant <i>ioDrive</i> galima sujungti RAID1 režimu.</p>
<p>Naujieji kaupikliai prekyboje pasirodys jau balandžio mėnesį (išskyrus 1,28 TB kaupiklį - jis pasirodys antroje šių metų pusėje). Kainos kol kas neskelbiamos, tačiau atsimenant pirmųjų <i>ioDrive</i> kainą, galima manyti, jog ir šis kaupiklis kainuos ne vieną tūkstantį JAV dolerių. Daugiau informacijos galite rasti <a class="ns" href="http://www.fusionio.com/PressDetails.php?id=69">gamintojo tinklapyje</a>.</p>
