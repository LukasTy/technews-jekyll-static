---
layout: post
status: publish
published: true
title: Intel Haswell turėtų pasirodyti 2013 metų kovo-balandžio mėnesiais
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6347
wordpress_url: http://localhost/site/new/intel_haswell_turetu_pasirodyti_2013_kovobalandzio_menesiais/
date: '2012-02-09 17:54:43 +0200'
date_gmt: '2012-02-09 17:54:43 +0200'
categories:
- Naujienos
---
<p>
<br />Didžiausias X86 architektūros centrinių procesorių gamintojas pasaulyje, bendrovė „Intel“, dar oficialiai neišleidęs naujausios lustų kartos, žinomos kodiniu pavadinimu „Ivy Bridge“, jau dėlioja planus kaip kuo greičiau pristatyti „Haswell“ architektūra grįstus procesorius. Jei neiškils nenumatytų problemų, „Haswell“ turėtume išvysti 2013 metų kovo-balandžio mėnesiais.</p>
<p>Ankstyvą balandį, pasirodantys „Intel Ivy Bridge“ hibridiniai procesoriai bus gaminami pagal naują 22 nm technologinį procesą, pasižymės nauju instrukcijų paketu, padidėjusia instrukcijų per dažnį sparta (angl. IPC) bei turės spartesnį integruotą grafinį posistemį. Pažangesnis 22 nm gamybos procesas ir „3D Tri-Gate“ tranzistoriai leis pasiekti didesnius taktinius dažnius, suvartojant mažiau elektros energijos. </p>
<p>Kad ir kaip tai beskambėtų įspūdingai, „Ivy Bridge“ tėra gana nedidelis žingsnis į priekį „Intel“ vadinamoje „tick-tock“ produktų vystymo strategijoje. Žingsnis „tick“ reiškia naują technologinio proceso įdiegimą, kai tuo tarpu „tock“ – esminį gaminamų lustų mikroarchitektūros pasikeitimą. Sekantis bendrovės „tock“ žingsnis ir bus „Haswell“ procesoriai.</p>
<p>Pasak kolegų iš <a class="ns" href="http://www.donanimhaber.com/islemci/haberleri/DH-Ozel-intelin-ote-nesil-Haswell-islemcilerinin-cikis-tarihi.htm">DonanimHaber.com</a>, „Intel Haswell“ architektūra grįsti procesoriai bus gaminami naudojant jau spėjusį įsitvirtinti 22 nm technologinį procesą. Kol kas daug informacijos apie šiuos procesorius nėra, tačiau vis tik jau žinomi keli svarbūs aspektai. Matyt, svarbiausias iš jų yra tas, kad „Intel Haswell“ CPU naudos naują LGA 1150 tipo lizdą, kuris, deja, nebus suderinamas su dabartine LGA 1155 platforma. Naujieji procesoriai greičiausiai palaikys dviejų kanalų DDR3 1600 MHz operatyviąją atmintį, o procesorių išskiriamas šilumos kiekis (angl. TDP) svyruos tarp 35-95 W, priklausomai nuo luste esančių branduolių skaičiaus ir taktinio dažnio. Be abejonės, patobulinimų sulauks ir integruotas grafinis posistemis, kuris ne tik bus spartesnis, bet ir palaikys naujas DirectX 11.1 ir OpenCL 1.2 instrukcijas.</p>
<p>Jūsų dėmesiui pateikiame, artimiausiu metu ketinamų išleisti aukštesnės klasės „Intel“ procesorių, lentelę:</p>
<p><img src="http://technews.lt/upload/nnn.jpg" /></p>
<p><span class="saltinis">DonanimHaber.com iliustracija.</span><br /></p>
