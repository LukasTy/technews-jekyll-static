---
layout: post
status: publish
published: true
title: Aiškėja tikslesnės AMD Trinity procesorių specifikacijos
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6356
wordpress_url: http://localhost/site/new/aiskeja_tikslesnes_amd_trinity_procesoriu_specifikacijos/
date: '2012-02-13 15:03:17 +0200'
date_gmt: '2012-02-13 15:03:17 +0200'
categories:
- Naujienos
---
<p>
<br />Prieš porą dienų atskleidęs FM2 lizdui skirtų AMD „Trinity“ hibridinių procesorių (angl. APU) modelių ženklinimą, tas pats IT portalas <a class="ns" href="http://www.donanimhaber.com/islemci/haberleri/DH-Ozel-AMDnin-Trinity-kod-adli-yeni-nesil-Fusion-islemcileri.htm">Donanimhaber.com</a> šiandien paviešino kai kurių modelių tikslias specifikacijas. Antrame šių metų ketvirtyje pirmiausiai pasirodys „AMD A10“ ir A8 serijų procesoriai, o trečiajame ketvirtyje startuos A6 bei A4 modeliai.</p>
<p>Sparčiausias, atrakintu dažnio daugikliu pasižymintis, „AMD A10-5800K“ modelis turės keturis „Piledriver“ mikroarchitektūros branduolius, kurie įprastiniame režime veiks 3,8 GHz taktiniu dažniu, o „Turbo Core“ režime 4,2 GHz dažniu. Luste taip pat darbuosis 384 šešėlinius (angl. Stream) procesorius turintis „Radeon HD 7660D“ grafinis posistemis, kurio taktinis dažnis sieks 800 MHz. Kiek silpnesnis, atrakinto daugiklio neturintis, „A10-5700“ dirbs įprastiniu 3,4 GHz ir 4,0 GHz „Turbo Core“ dažniais. Šiame modelyje integruoto posistemio dažnis sumažintas iki 760 MHz. „AMD A10-5800K“ išskiriamos šilumos indeksas (angl. TDP) sieks 100 W, o „A10-5700“ – 65 W.</p>
<p>Vidutinės klasės „AMD A8-5600K“ ir „A8-5500“ talpins vienodo dažnio „Radeon HD 7560D“ grafikos lustus, kuriuose darbuojasi 256 „Stream“ procesoriai. Pirmasis APU veis 3,6 GHz ir 3,9 GHz („Turbo Core“), o antrasis - 3,2 GHz ir 3,7 GHz („Turbo Core“) taktiniais dažniais. Visi „AMD A10“ ir „A8“ šeimų procesoriai turės 4 MB antrojo lygmens spartinančią atmintį (angl. L2 cache) ir palaikys dviejų kanalų DDR3 1866 operatyviąją atmintį.</p>
<p>Mažiausiai žinoma apie silpniausius dviejų branduolių „AMD A6-5400K“ ir „A4-5300“ procesorius. Pasak Donanimhaber.com, jie turės tik po 1 MB L2 atminties ir išskirs 65 W šilumos. „AMD A6-5400K“ turės integruotą „HD 7540D“ grafinį posistemį, talpinantį 192 šešėlinius procesorius. Palaikomos operatyvios atminties tipas - DDR3 1866 MHz. </p>
<p>Tuo tarpu „A4-5300“ turės „HD 7480D“ grafikos apdorojimo lustą, talpinantį tik 128 šešėlinius vienetus. Pastarasis skirtingai nei visi kiti į „Trinity“ APU integruoti „Radeon HD“ modeliai, neveiks „CrossFireX“ režimu. Hibridinio procesoriaus palaikomos DDR3 tipo operatyvios atminties dažnis - 1600 MHz.</p>
<p><img src="http://technews.lt/upload/87a.jpg" /></p>
<p><span class="saltinis">Donanimhaber.com iliustracija.</span><br /></p>
