---
layout: post
status: publish
published: true
title: 400 W „Be Quiet! SFX Power 2“ maitinimo šaltinis
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8311
wordpress_url: http://localhost/site/new/400_w_be_quiet_sfx_power_2_maitinimo_saltinis/
date: '2014-11-03 17:24:16 +0200'
date_gmt: '2014-11-03 15:24:16 +0200'
categories:
- Maitinimo šaltiniai
- Apžvalgos
---
<p>SFX maitinimo pasiūla net ir plačiajame pasaulyje vis dar nėra didelė, tačiau faktas, kad didžioji dalis iš mažumos prieinami ir Lietuvoje parodo, kad paklausa egzistuoja ir iš esmės jos kreivė net turėtų kilti į viršų dėl didėjančio mini-ITX korpusų skaičiaus. Šiuo metu kiekvienas didesnis korpusų gamintojas savo asortimente turi bent po vieną tokio tipo korpusą, kiti net po keletą, tačiau iš SFX maitinimo šaltinių greičiausiai daugiausiai turi pasiūlyti dvi kompanijos: „SilverStone“ ir „Listan“. Pastarajai priklausantis „Be Quiet!“ prekinis ženklas šiais metais pasipildė dviem antros kartos SFX maitinimo šaltiniais. Galingiausias 400 W agregatas pabandys įrodyti pranašumą prieš anksčiau testuotą 300 W „SilverStone“ modelį ne tik vertinant galią, bet ir visus kitus svarbiausius aspektus, kaip įtampų reguliacija, bangavimų slopinimas ar efektyvumas.</p>
<p style="text-align: center;"><img style="width: 520px; height: 347px;" src="http://technews.lt/userfiles/SFX2400logo.jpg" alt="" /></p>
<p>&nbsp;</p>
<p><strong>Pakuotė ir komplektacija</strong></p>
<p>„Listan“ stengiasi atkreipti dėmesį, jog SFX2 yra kompaktiškas ir tyliai energiją gebantis tiekti produktas. Dėl kompaktiškumo nesiginčysime, bet SFX2 ventiliatoriaus darbą tikrai turėsime patikrinti.</p>
<p>Gamintojas supažindina su maitinimo šaltiniui priklausančiais kabeliais (nurodo sąsajų tipą su ilgiu), pateikia lentelę su elektrinėmis specifikacijomis, taip pat informuoja apie palaikomas apsaugas ir suteikiamą garantiją, kuri trunka 24 mėnesius.</p>
<p style="text-align: center;"><a href="http://technews.lt/userfiles/SAM_2663.jpg"><img style="width: 232px; height: 155px;" src="http://technews.lt/userfiles/SAM_2663.jpg" alt="" /></a><a href="http://technews.lt/userfiles/SAM_2664.jpg"><img style="width: 232px; height: 155px;" src="http://technews.lt/userfiles/SAM_2664.jpg" alt="" /></a></p>
<p>Apsauga nuo mechaninių pažeidimų nėra aukščiausio lygio. Tam panaudotas paprasčiausias paminkštintas maišelis. Komplektacija labiau džiuginanti. Vartotojui siūlomas AC laidas, vartotojo gidas, tvirtinimo varžteliai ir keletas plastmasinių surišėjų.</p>
<p style="text-align: center;"><a href="http://technews.lt/userfiles/SAM_2666.jpg"><img style="width: 464px; height: 309px;" src="http://technews.lt/userfiles/SAM_2666.jpg" alt="" /></a></p>
<p>&nbsp;</p>
<p><strong>Specifikacijos</strong></p>
<p>400 W galios „Be Quiet! SFX2“ sertifikuotas 80+ Bronze naudingumui. Gamintojas tikina, kad maitinimo šaltinis gali pasiekti maksimalų 89 %efektyvumą. 400 W galios mažylis visą galią turėtų sugebėti atiduoti prie 50 °C temperatūros, o susiklosčius palankioms sąlygoms nedidelį laiko tarpą yra pajėgus atiduoti ir 450 W, bent taip skelbia „Listan“. 100 – 240 Vac tinkluose galintis veikti maitinimo šaltinis turi dvi +12 V linijas (12 V1 17 A + 12 V2 16 A), kurių kombinuota galia siekia 360 W. Tai atitinka 90 % visos galios. +3.3 V linijai tenka 21 A, o +5 V - 22 A. Bendra kombinuota galia siekia 120 vatų. Vienintelė trūkstama apsauga – apsauga nuo perkaitimo (OTP). Be abejonės, tai viena iš pirmo plano apsaugų, tačiau didžiulės problemos nematome, nes „Be Quiet! SFX2“ neturi pusiau pasyvaus aušinimo režimo, skirtingai nei „SilverStone“ modelis. Pasak gamintojo, maitinimo šaltinis yra pilnai suderinamas su „Haswell“ procesoriais ir atitinka ErP Lot 2014 gaires. Visgi oficialiai palaikomi yra ErP Lot 2013 energijos taupymo reikalavimai ir kol kas tik vienintelė „Antec“ paskelbė savo produkcijos suderinamumą su ErP Lot 26: 2014. Keistai atrodo minimas ATX12V v3.3 palaikymas, nes iš esmės tokio standarto nėra.</p>
<p><img style="width: 510px; height: 167px;" src="http://technews.lt/userfiles/SFX2400specs.png" alt="" /></p>
<p>+12 V1 linija (17 A) yra susieta su PCI-Express 6+2 kabeliu, kai +12 V2 (16 A) paskirta procesoriaus maitinimui. „Listan“ nutarė apsiriboti tik 4-pin EPS12V kabeliu, tačiau tai neturėtų sukelti didelių problemų, nes vien 4-pin užtikrina beveik 200 W tiekimą. Gerai įvertinus įmanomos bėdos nebent su spartintais aštuonių branduolių „AMD FX“ serijos ar naujaisias „Intel Haswell-E“ procesoriais. Vaizdo plokštei skirta +12 V linija turi mažiausiai 204 vatus. Nesunku paskaičiuoti, kad tai tenkina net „GeForce GTX 980“ poreikius, tačiau teks pasirūpinti perėjimais. Jei SATA jungčių skaičius tikrai tenkina, tai vos viena molex jungtis atrodo mažokai. Visi iki vieno neatjungiami kabeliai pakankamai kokybiškai apgaubti medžiaginėmis rankovėmis, tačiau jos pasibaigia anskčiau nei pasiekiama konkreti jungtis.</p>
<p style="text-align: center;"><img style="width: 510px; height: 100px;" src="http://technews.lt/userfiles/SFX2400cables.png" alt="" /></p>
<p style="text-align: center;"><a href="http://technews.lt/userfiles/SAM_2671.jpg"><img style="width: 464px; height: 309px;" src="http://technews.lt/userfiles/SAM_2671.jpg" alt="" /></a></p>
<p>&nbsp;</p>
<p><strong>Žvilgsnis iš arčiau</strong></p>
<p>SFX2 viduriai įsprausti į tipišką SFX maitinimo šaltiniams 100 mm ilgio korpusą. Korpuso dažų apdaila šiek tiek pašiaušta ir, atrodo, nėra ypač imli pirštų atspaudams. Vienoje pusėje integruotas 80 mm skersmens ventiliatorius, o kitoje užklijuotas lipdukas su elektrinėmis specifikacijomis.</p>
<p style="text-align: center;"><a href="http://technews.lt/userfiles/SAM_2667.jpg"><img style="width: 232px; height: 155px;" src="http://technews.lt/userfiles/SAM_2667.jpg" alt="" /></a><a href="http://technews.lt/userfiles/SAM_2668.jpg"><img style="width: 232px; height: 155px;" src="http://technews.lt/userfiles/SAM_2668.jpg" alt="" /></a></p>
<p>SFX2 turi įprastas korio formos groteles, AC lizdą ir paguldytą srovės mygtuką. Tai yra maitinimo šaltinis be atjungiamų kabelių funkcijos, todėl visi į medžiagines rankoves įvilkti kabeliai išeina pro gumine įvore neuždengtą angą.</p>
<p style="text-align: center;"><a href="http://technews.lt/userfiles/SAM_2669.jpg"><img style="width: 232px; height: 155px;" src="http://technews.lt/userfiles/SAM_2669.jpg" alt="" /></a><a href="http://technews.lt/userfiles/SAM_2670.jpg"><img style="width: 232px; height: 155px;" src="http://technews.lt/userfiles/SAM_2670.jpg" alt="" /></a></p>
<p>&nbsp;</p>
<p><strong>Po gaubtu</strong></p>
<p>SFX2 naudoja tą pačią FSP platformą, kurios antrinėje zonoje naudojamas grupinis įtampų išlyginamas. Toks biudžetinis sprendimas kelia problemų kuomet stipriai skiriasi +12 V ir +5 V linijų apkrova. Pilnas suderinamumas su „Haswell“ miego režimas lieka atviru klausimu dėl panaudoto grupinio režimo ir dėl skirtingo testavimo interpretavimo. Kartais užtenka, kad visos linijos kartu su „Haswell“ procesoriumi išliktų +/-5 % ribose ir gamintojas jau įgauna teisę dėti „Haswell ready“ lipduką.</p>
<p style="text-align: center;"><a href="http://technews.lt/userfiles/SAM_2674.jpg"><img style="width: 464px; height: 309px;" src="http://technews.lt/userfiles/SAM_2674.jpg" alt="" /></a></p>
<p>Pirminę filtraciją pradeda už AC lizdo esantys du Y kondensatoriai. Ant pagrindinės montažinės plokštės išdėstyti dar du Y bei vienas X kondensatoriai su keturiomis ritėmis ir metalo oksido varistoriumi.</p>
<p>Ta pati aliuminio plokštelė aušina tiek pirminius APFC tranzistorius, tiek ir viengubą diodų tiltelį. Efektyvesniam šilumos perdavimui nepagailėta termo pastos. Pagrindiniu elektrolitiniu kondensatoriumi „Listan“ pasirinko „CapXon“ egzempliorių (180 μF, 420 V, 105 °C). ST30SF modelyje buvome aptikę „Teapo“ gamybos kondensatorių, kuris PSU rinkoje vertinamas šiek tiek geriau.</p>
<p style="text-align: center;"><a href="http://technews.lt/userfiles/SAM_2679.jpg"><img style="width: 464px; height: 309px;" src="http://technews.lt/userfiles/SAM_2679.jpg" alt="" /></a></p>
<p>Grupinį reguliavimą turinčioje antrinėje zonoje didžioji ritė bando išlyginti tiek +12 V, tiek +5 V įtampas. Mažoji ritė skirta +3.3 V linijai. Filtravimą atlieka skirtingų serijų elektrolitiniai kondensatoriai iš „CapXon“. Tai yra pagaminimo kaštus mažinantis pasirinkimas, tačiau džiugina, kad laidais pridengti kondensatoriai sertifikuoti darbui 105 °C temperatūroje. Dalis kondensatorių įvilkti į kembrikus, todėl sunku pasakyti jų gamintoją. Netoliese turime PS229 IC, kuri atsakinga už apsaugas. Skirtingai nei ST30SF, SFX2 antrinėje zonoje turi vienintelį polimerinį „CapXon“ kondensatorių. Tai neabejotinai geriausias iš visų sumontuotų ant PCB.</p>
<p style="text-align: center;"><a href="http://technews.lt/userfiles/SAM_2680.jpg"><img style="width: 232px; height: 155px;" src="http://technews.lt/userfiles/SAM_2680.jpg" alt="" /></a><a href="http://technews.lt/userfiles/SAM_2681.jpg"><img style="width: 232px; height: 155px;" src="http://technews.lt/userfiles/SAM_2681.jpg" alt="" /></a></p>
<p>Į SFX2 maitinimo šaltinį sumontuotas slydimo guolius turintis „Protechnic Electric“ ventiliatorius. Vos 80 mm skersmens ir 12 mm storio aušinimo įrenginys geba išvystyti 4000 RPM sūkius.</p>
<p style="text-align: center;"><a href="http://technews.lt/userfiles/SAM_2673.jpg"><img style="width: 464px; height: 309px;" src="http://technews.lt/userfiles/SAM_2673.jpg" alt="" /></a></p>
<p>&nbsp;</p>
<p><strong>Testavimas </strong></p>
<p>Maitinimo šaltinis testuotas įprastomis sąlygomis, ~40 laipsnių aplinkos temperatūroje, apkraunant jį 10, 20, 50, 75, 100 ir 110 % numatytos jo galios. Testuojant matuotos linijų įtampos, triukšmo lygis (5 cm. atstumu nuo šaltinio), maitinimo šaltinio temperatūra, apskaičiuotas naudingumo koeficientas. Papildomai matuotos pulsacijos maitinimo šaltinio linijose.</p>
<p>&nbsp;</p>
<p><strong>Rezultatai</strong></p>
<p style="text-align: center;"><strong><img style="width: 510px; height: 329px;" src="http://technews.lt/userfiles/SFX2400results.png" alt="" /></strong></p>
<p>Galbūt nėra visiškai objektyvu vienas su kitu lyginti „SilverStone ST30SF“ ir „Be Quiet! SFX2“ maitinimo šaltinius vien dėl skirtingos galios, tačiau tai padaryti yra privalu dėl tos pačios panaudotos FSP platformos, to pačio 80+ Bronze sertifikato ir to pačio SFX tipo korpuso. Tam sudarėme atskirą lentelę, kurioje oranžine spalva paryškinamas geresnis rezultatas.</p>
<p style="text-align: center;"><img style="width: 510px; height: 187px;" src="http://technews.lt/userfiles/SFX2400vsST30SF.png" alt="" /></p>
<p>„Listan“ inžinerių atlikti pakoregavimai ypač atsispindi vertinant realų efektyvumą. „Be Quiet! SFX2“ ne tik kad pasiekia 1,7 %didesnį efektyvumą, bet ir susikrauna didžiulę persvarą, kuomet maitinimo šaltiniai yra stipriai apkraunami. Apkrovai pasiekus pasiekus maksimalią deklaruojamą galią Be Quiet!“ produktas yra net keturiais procentais efektyvesnis už „SilverStone“ maitinimo šaltinį. Tai milžiniškas skirtumas!</p>
<p>+12 V reguliacija yra labai panaši, pasiekiant identišką vidutinį nuokrypį. Visgi „Be Quiet!“ užfiksavo šiek tiek mažesnį maksimalų nuokrypį (perkrovos rezultatai neįtraukiami). „SilverStone ST30SF“ aiškiai geriau reguliuoja +5 V liniją, čia suskaičiuotas palankesnis ir vidurkis, ir maksimalus nuokrypis. +3.3 V suvaldoma vėlgi panašiai. Nors SFX2 nukrypo nuo idealios reguliacijos labiau, tačiau vidutinė reikšmė šiek tiek geresnė (1,39 % prieš 1,64 %).</p>
<p>Bangavimas mažosiose linijose stipriai nesiskiria: SFX2 šiek tiek geriau slopina bangavimą +5 V linijoje, o ST30SF ~6 mV pranašesnis žiūrint į +3.3 V. Tačiau +12 V paveikslas skiriasi kardinaliai. SFX2 pasiekia beveik 80 mV ir tai toli gražu nėra geras rezultatas nei lyginant su 25 mV, kuriuos parodė ST30SF, nei prisiminus ATX leistiną 120 mV ribą.</p>
<p>„Be Quiet! SFX2“ neturi pusiau pasyvaus režimo, kuris leido ST30SF iki pusės savo apkrovos dirbti visiškai pasyviai, tačiau tai nesutrugdė SFX2 maitinimo šaltiniui iki tos pačios apkrovos išlikti labai tyliu. Visgi pilnai apkrautas „SilverStone“ modelis veikia truputį tyliau – skirtumas sudaro ~2 dBA.</p>
<p style="text-align: center;"><img style="width: 520px; height: 84px;" src="http://technews.lt/userfiles/SFX2400ripple33.png" alt="" /></p>
<p style="text-align: center;"><em>+3.3 V </em></p>
<p style="text-align: center;"><img style="width: 520px; height: 79px;" src="http://technews.lt/userfiles/SFX2400ripple5.png" alt="" /></p>
<p style="text-align: center;"><em>+5 V </em></p>
<p style="text-align: center;"><img style="width: 520px; height: 107px;" src="http://technews.lt/userfiles/SFX2400ripple12.png" alt="" /></p>
<p style="text-align: center;"><em>+12 V </em></p>
<p style="text-align: center;"><img style="width: 520px; height: 78px;" src="http://technews.lt/userfiles/SFX2400ripple33ol.png" alt="" /></p>
<p style="text-align: center;"><em>+3.3 V (perkrova) </em></p>
<p style="text-align: center;"><img style="width: 520px; height: 73px;" src="http://technews.lt/userfiles/SFX2400ripple5ol.png" alt="" /></p>
<p style="text-align: center;"><em>+5 V (perkrova)</em></p>
<p style="text-align: center;"><img style="width: 520px; height: 112px;" src="http://technews.lt/userfiles/SFX2400ripple12ol.png" alt="" /></p>
<p style="text-align: center;"><em>+12 V (perkrova)</em></p>
<p>Apsaugos nuo trumpojo jungimo +12 V ir +5 V linijose suveikė be priekaištų. Išjungtas SFX2 parodė apvalų nulį energijos sąnaudų, o budėjimo režime naudoja 0,6 W.</p>
<p>&nbsp;</p>
<p><strong>Išvados</strong></p>
<p>Antros kartos SFX šeimos maitinimo šaltinis su „Be Quiet!“ prekiniu lipduku tapo puikiu pavyzdžiu, kaip gali skirtis elektrinės savybės tarp dviejų identišką platformą naudojančių maitinimo šaltinių. Į „SilverStone“ ir į „Be Quiet! SFX2“ integruotai FSP platformai su grupiniu reguliavimu nekėlėme griežtų reikalavimų ir jos tikrai nesitaiko į pačios aukščiausios klasės linijų reguliaciją. Tai dar kartą patvirtino naujiena iš Vokietijos, kuri užfiksavo labai panašų, bet tikrai neprastą +12 V linijos elgesį lyginant su kiek silpnesnės galios „SilverStone“ produktu. Mažųjų linijų reguliacija nėra svarbi, tačiau verta pasakyti, kad +5 V buvo geriau prižiūrėta „SilverStone“, o +3.3 V geriau suvaldė SFX2. Esminiais skirtumais tapo realus maitinimo šaltinių efektyvumas ir bangavimų slopinimas +12 V linijoje. Pirmu atveju nenuginčyjamas pranašumas tenka SFX2 egzemplioriui, nepaisant to, kad kiekis iš sienos nėra visiškai identiškas dėl maitinimo šaltinių galios skirtumo. „SilverStone“ su kaupu atsigriebė išmatavus bangavimus +12 linijoje, kur nepageidaujamas triukšmas buvo net tris kartus mažesnis už konkurento. Neabejotinai 80 mV +12 V linijoje yra SFX2 Achilo kulnas ir šių dienų standartais tai nėra geras rezultatas. Kažkodėl išskirtinis polimerinis „CapXon“ kondensatorius antrinėje zonoje nė kiek nepadėjo.</p>
<p>„Be Quiet!“ neišvengė kinietiškos kilmės „CapXon“ kondensatorių (tai normalu), tačiau pateisino savo vardą būdamas sunkiai išgirstamu net ir pasiekus 50 % apkrovą. Pusiau pasyvaus aušinimo trūkumas greičiausiai nesužais svarbiausios rolės, nebent kažkam didelį galvos skausmą kelia kaip ir be reikalo besisukantis ventiliatorius ant kondensatorių užnešantis vieną kitą dulkelę. Patys čia neįžvelgiame reikšmingo ST30SF pranašumo net ir pridėjus šiek tiek ilgesnius kabelius. Jaudintis nereikėtų ir dėl 4-pin EPS12V jungties. Laiką būtų naudingiau išnaudoti beieškant SATA -&gt; PCI-Express perėjimų, nes 360 W galią +12 V linijomis galintis tiekti SFX2 puikiai tiks kompaktiškam žaidimų kompiuteriui net su vienu iš naujųjų „nVidia Maxwell 2.0“ architektūros flagmanų (jei bus protingai parinktas CPU). Tiesa, reikėtų du kartus paskaičiuoti besiruošiantiems naudoti kur kas ėdresnę R9 290(X) vaizdo plokštę: SFX2 <a href="http://www.skytech.lt/bn227-quiet-power-supply-sfx-power-400w-80plus-bronze-activepfc-2x12vrails-p-181406.html"><em>nusipelnė rekomendacijos</em></a>, bet tuo pačiu nerekomenduojame šio mažylio perkrauti, o kas jau pasiryžęs vaikščioti ant peilio ašmenų, tas privalo pasižvalgyti į daugiau galios turinčius ir tuo pačiu brangesnius „SilverStone“ SFX modelius. Tikimės, kad „Listan“ ateityje mes iššūkį ir šiame sektoriuje.</p>
<p>&nbsp;</p>
<ol>
<li>Pakankamai solidi visų linijų reguliacija;</li>
<li>Užslopinti bangavimai +5 V linijoje;</li>
<li>Labai tylus beveik iki pat maksimalaus apkrovimo;</li>
<li>Aukštas efektyvumas esant IDLE apkrovai artimoms sąlygoms, lengvai įveikti 80+ Bronze reikalavimai;</li>
<li>Į medžiagines rankoves įvilkti kabeliai;</li>
<li>Pilnas suderinamumas su „Haswell“ procesoriais (pasak gamintojo);</li>
<li>Gerai išpildyta komplektacija</li>
</ol>
<p><em>Vidutiniška:</em></p>
<ol>
<li>Labai vidutiniškas bangavimų slopinimas +3.3 V ir +12 V linijose;</li>
<li>Dominuojantys „CapXon“ kondensatoriai;</li>
<li>Tik po vieną 6+2 pin PCI-E ir molex sąsajas;</li>
<li>Dviejų metų garantija</li>
</ol>
<p><em>Trūkumai: </em></p>
<ol>
<li>Neturi OTP apsaugos;</li>
<li>Nemėgsta būti perkrautu</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/SFX2400award_vectorized.png" alt="" /></p>
