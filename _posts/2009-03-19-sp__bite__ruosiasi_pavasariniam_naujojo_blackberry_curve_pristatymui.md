---
layout: post
status: publish
published: true
title: "(SP) Bitė ruošiasi pavasariniam naujojo Blackberry Curve pristatymui"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3292
wordpress_url: http://localhost/site/new/sp__bite__ruosiasi_pavasariniam_naujojo_blackberry_curve_pristatymui/
date: '2009-03-19 14:48:04 +0200'
date_gmt: '2009-03-19 14:48:04 +0200'
categories:
- Naujienos
---
<p>Telekomunikacijų kompanija Bitė Lietuvoje ir Latvijoje pristatys naują išmanųjį telefoną Blackberry Curve 8900. Tai atnaujinta Lietuvoje populiariausio Blackberry modelio versija. Bitės klientai šį ploniausią ir lengviausią Blackberry įrenginį su pilna QWERTY klaviatūra galės labai palankiomis kainomis įsigyti įsibėgėjus pavasariui.</p>
<p>„Būdama Vodafone partnere, Bitė stengiasi, kad Lietuvos mobiliųjų įrenginių rinka neatsiliktų nuo pasaulio naujovių. Siekiame tesėsi pažadą pateikti klientams pasaulinio lygio produktus, suteikiančius vartotojui didžiausią vertę. Didžiuojamės, kad Lietuva bus viena iš pirmųjų pasaulio šalių, kuriose bus pristatytas naujasis Blackberry Curve 8900, - sakė Manju Kesani, Bitės grupės generalinio direktoriaus pavaduotojas rinkodarai. </p>
<p><img src="http://www.part.lt/img/25c8583a3ac202150575422134d03c25188.jpg" /></p>
<p>Tarptautinį Blackberry įrenginių pripažinimą liudija sėkmingi jų gamintojos, kompanijos Research in Motion (RIM), rezultatai pasaulinėje išmaniųjų įrenginių pardavimo rinkoje. Kompanija praėjusiais metais pardavė daugiau nei 23 milijonus įrenginių, o pardavimų augimas siekė 96,7 proc. lyginant su 2007 metais. RIM rezultatai žymiai pranoko konkurentus: Apple, HTC, Samsung ir kitus. Tokią sėkmę lemia kompanijos pasiryžimas nuolatos tobulinti Blackberry įrenginius ir pateikti vartotojams modelius su pažangiausiomis išmaniųjų telefonų technologijomis. </p>
<p>Naujas ir greitesnis Blackberry Curve 8900 modelis yra ploniausias (13,5 mm) ir lengviausias (vos 109,9 g) „Blackberry“ įrenginys, turintis pilną apšviestą QWERTY klaviatūrą ir žadantis išsiskirti iš kitų rinkoje esančių išmaniųjų telefonų. </p>
<p>„Verslo pasaulyje greitis, saugumas ir stabilumas šiuo metu yra ypatingai svarbūs. Kuomet informacija tampa neįkainojama, pranašumą įgyja tie, kurie gali greitai ir saugiai naudoti visus komunikacijos būdus: tiek verslo, tiek asmeninį elektroninį paštą (kaip google ar yahoo), internetą, greitąsias žinutes („instant messaging“). Todėl nenuostabu, kad verslo klientai teikia pirmenybę RIM sukurtoms Blackberry el. pašto paslaugoms ir Blackberry Curve įrenginiams, kuriuos paprasta ir efektyvu naudoti kasdieniame gyvenime, bendraujant su kolegomis, draugais ir šeima. Blackberry Curve, jungiantis visus šiuos privalumus, yra populiariausias išmanusis telefonas tarp Bitės klientų“, - sakė M.Kesani. </p>
<p>Kartu su visais Blackberry įrenginiais Bitė siūlo ir unikalias rinkoje Blackberry el. pašto paslaugas bei verslo sprendimus. Blackberry savininkai elektroninius laiškus gauna tokius pat, kokie jie buvo siunčiami – kartu su visais priedais, kuriuos galima redaguoti čia pat, telefone. Blackberry paslaugos taip pat žymios dėl užtikrintų pažangių saugumo reikalavimų, todėl jas pripažįsta ir naudoja didelė dalis pasaulio valstybinių organizacijų bei NATO. </p>
<p>Kompanija Research in Motion yra viena pirmaujančių pažangių bevielių sprendimų kūrėjų ir gamintojų, aprūpinanti pasaulio mobiliųjų komunikacijų rinką. Šiuo metu RIM bendradarbiauja su 375 mobilaus ryšio operatoriais iš 140 pasaulio šalių. </p>
