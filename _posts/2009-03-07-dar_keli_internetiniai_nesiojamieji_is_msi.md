---
layout: post
status: publish
published: true
title: Dar keli internetiniai nešiojamieji iš MSI
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3220
wordpress_url: http://localhost/site/new/dar_keli_internetiniai_nesiojamieji_is_msi/
date: '2009-03-07 12:23:35 +0200'
date_gmt: '2009-03-07 12:23:35 +0200'
categories:
- Naujienos
---
<p>Visą šią savaitę vykstančioje elektronikos bei informacinių technologijų parodoje <i>CeBIT</i>, gerai žinoma bendrovė <i>MSI</i> pristatė kelis naujus <i>Wind</i> šeimos kompiuterius. <i>U</i> serijos nešiojamieji išsiskirs keliomis įdomiomis savybėmis, kurios padės ir toliau išlaikyti šios linijos populiarumą, o kartu ir įmonės pozicijas tarp keturių geriausių nešiojamųjų gamintojų.</p>
<p><i>U115 Hybrid</i> ir <i>Wind U110 ECO</i> modeliai papildys rinkoje jau parduodamų internetinių nešiojamųjų gretas ir pasak gamintojo patenkins dar kelias specifinių poreikių turinčias vartotojų grupes. Pirmasis modelis kartu bus ir pirmasis pasaulyje internetinio nešiojamojo klasės kompiuteris, savyje suderinantis tiek standartinį magnetinį diskinį kaupiklį, tiek naujosios kartos SSD diską be judančių dalių. Toks pastoviosios atminties sprendimas pirkėjams bus prieinamas keliais variantais. Vartotojai pagal turimų lėšų dydį galės susikurti tam tikrą šių dviejų tipų diskinių kaupiklių derinį, nesvarbu ar tai būtų 8 GB SSD ir 120 GB HDD (2,5” dydžio), ar 16 GB ir 160 GB talpų kombinacija. Hibridinis <i>U115</i> bus pardavinėjamas jau su SSD diske įdiegta operacine sistema, kas įgalins ją užsikrauti daug greičiau, nekalbant apie darbą grafinėje aplinkoje. Įdomi šio modelio savybė bus „ECO“ režime išsijungiantis SATA kietasis diskas, kas suteiks galimybę „netbook‘ui“ veikti iki 12 valandų su 6 celių baterija. HDD kaupiklyje esanti informacija tokiame režime bus pasiekiama per pastoviosios būsenos kietąjį diską.</p>
<p><img src="http://ezx.technews.lt/images/Products/MSI_Wind_U115_Front_Open+Closed_small.jpg" /><br /><span class="saltinis"><i>U115 Hybrid</i>. Gamintojo nuotrauka</span></p>
<p><i>U110 ECO</i>, kurį parodoje pavyko užfiksuoti <a class="ns" href="http://portablemonkey.com/images/uploads/articles/u110-eco.jpg"><i>PortableMonkey</i></a> korespondentui, yra orientuotas į taupius ir praktiškus vartotojus, norinčius, kad jų pramogos bei darbas internete nenutrūktų kiek įmanoma ilgiau. Įprastame veikimo režime, šis mažylis sugebės „ištempti“ daugiau kaip 9 valandas su 6 celių baterija, kas yra tikrai stebėtina. Toks ilgas veikimo laikas yra <i>Intel Menlow</i> platformos, skirtos UMPC klasės įrenginiams bei <i>Atom</i> procesoriaus bendradarbiavimo rezultatas. Madingai baltą dizainą turintis kompiuteriukas turės 26 cm x 18 cm išmatavimus ir tesvers vos 1 kg. </p>
<p><img src="http://ezx.technews.lt/images/Products/MSI_Wind_u110_ECO.jpg" /><br /><span class="saltinis"><i>U110 ECO</i>. <i>PortableMonkey</i> nuotrauka.</span></p>
<p>Naujasis „ekonominis-internetinis“ kompiuteris palaikys WiFi (802.11 b/g/n standartus), Bluetooth duomenų perdavimo technologiją, „4 in 1“ atminties kortelių skaitytuvą (palaikomi XD, SD, MMC, Memory Stick tipai), tris USB 2.0, vieną Line ir vieną Mic In jungtis, VGA išvestį ir galiausiai integruotą 1,3 arba 2 MP internetinę kamerą.</p>
<p>Apie produktų pasirodymo laiką ir būsimas kainas gamintojas informacijos nepateikė nei parodos metu nei mums siųstame spaudos pranešime. Tačiau visa tai paaiškėti turėtų ne už ilgo.</p>
