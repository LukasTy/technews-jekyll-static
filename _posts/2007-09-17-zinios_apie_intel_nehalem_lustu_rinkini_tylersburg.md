---
layout: post
status: publish
published: true
title: "Žinios apie Intel Nehalem lustų rinkinį Tylersburg"
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 431
wordpress_url: http://localhost/site/new/zinios_apie_intel_nehalem_lustu_rinkini_tylersburg/
date: '2007-09-17 16:14:52 +0300'
date_gmt: '2007-09-17 16:14:52 +0300'
categories:
- Naujienos
---
<p>Kaip žinia, antroje 2008 metų pusėje Intel ruošia išleisti naujus procesorius, kodiniu pavadinimu Nehalem. Tai bus visiškai nauja procesorių architektūra, dėl kurios Intel turės integruotą, net trijų kanalų DDR3 atminties valdiklį. Taip pat reikia paminėti ir senosios FSB magistralės pakeitimą į naująją Quickpath. Šios naujovės bus įgyvendintos visuose Nehalem architektūros procesoriuose, kodiniais pavadinimais Bloomfield, bei serveriams skirtuose Gainestown.<br />
<br><br />
<br>Akivaizdu, kad nauji procesoriai, statomi į būsimą LGA1366 lizdą, reikalaus ir naujo lustų rinkinio. Šaltinių teigimu, pirmasis toks Intel gaminys turės pavadinimą Tylersburg. Planuojama išlesti keturias šio mikroschemų rinkinio versijas, kurios leis kurti vieno arba dviejų lizdų kompiuterių sistemas su Bloomfield ir Gainestown procesoriais. Viena nuo kitos lustų rinkinių versijos skiriasi pagrinde PCI Express linijų kiekiu:<br />
<br><br />
<br>Tylersburg-24S – 24 PCI-E linijos, viena Intel Quickpath magistralė;<br />
<br>Tylersburg-24D – 24 PCI-E linijos, dvi Intel Quickpath magistralės;<br />
<br>Tylersburg-36S – 36 PCI-E linijos, viena Intel Quickpath magistralė;<br />
<br>Tylersburg-36D – 36 PCI-E linijos, dvi Intel Quickpath magistralės;<br />
<br><br />
<br>Tylersburg susidės iš dviejų mikroschemų: pietinio tilto (ICH9 ar ICH10) bei šiaurinio tilto. Pastarasis jungsis tiesiogiai su procesoriumi per vieną arba dvi Quickpath magistrales (pralaidumas iki 25.6GB/s) bei valdys PCI-E magistrales.<br />
<br><br />
<br>Svarbu yra tai, kad Quickpath magistralė leidžia jungti ne tik šiaurinį tiltą su procesoriumi, bet ir kelis šiaurinius tiltus tarpusavyje. Dėl šios savybės bus įmanoma sukurti sistemas su didesniu nei 36 PCI-E linijų kiekiu. Dvi Quickpath magistralės taip pat leis kurti ir dviprocesorines sistemas, kuriose procesoriai vienas su kitu bendraus dideliu greičiu.</p>
