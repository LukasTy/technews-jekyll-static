---
layout: post
status: publish
published: true
title: Intel Core i7 jau pasirodė prekyboje
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 2723
wordpress_url: http://localhost/site/new/intel_core_i7_jau_pasirode_prekyboje/
date: '2008-11-17 16:59:09 +0200'
date_gmt: '2008-11-17 16:59:09 +0200'
categories:
- Naujienos
---
<div class="imgright"><img src="http://img219.imageshack.us/img219/9676/nehalemblueblackvp7oc0.jpg" border="1"></div>
<p>Kompanija <i>Intel</i> šiandien oficialiai pristatė naujos kartos <i>Core i7</i> procesorius. Trys <i>Nehalem</i> architektūra paremti procesoriai <i>Core i7 920, 940</i> ir <i>965 XE</i> jau šturmavo užsienio parduotuves. Netrukus jų galime laukti ir Lietuvoje.<br />
<br><br />
<br>Anksčiau ne kartą rašėme tiek apie pačius <i>Core i7</i> procesorius, tiek apie jų lustų rinkinį <i>X58</i>. LGA 1366 lizdo keturių branduolių <i>Core i7</i> procesoriuose pagaliau atsisakyta FSB magistralės, bei pereita prie našesnės QPI, o atminties valdiklis iš lustų rinkinio persikėlė į patį procesorių (procesoriai palaiko trijų kanalų DDR3 tipo atmintį). Taip pat pertvarkyta ir spartinančiosios atmintinės sistema. Kiekvienam procesoriaus branduoliui dabar tenka tik po 256 KB L2 atminties, tačiau procesoriai turi net 8 MB talpos visiems branduoliams prieinamą bendrą L3 atmintį. Sugrįžo ir <i>Netburst</i> architektūroje naudota <i>Hyperthreading</i> funkcija, padalijanti kiekvieną procesoriaus branduolį į du virtualius.<br />
<br><br />
<br>Silpniausias serijos procesorius <i>Core i7 920</i> veikia 2,66 GHz, o <i>940</i> - 2,93 GHz taktiniu dažniu. <i>965 Extreme Edition</i> modelio dažnis siekia 3,2 GHz. Pastarasis procesorius taip pat turi ir neblokuotą daugiklį, supaprastinantį spartinimo procesą, bei 6,4 GB/s pralaidumo QPI magistralę (pirmųjų dviejų magistralės pralaidumas siekia 4,8 GB/s). Nepaisant šių skirtumų, gamintojas visiems procesoriams skyrė 130 W TDP reitingą. Procesorių spartos rezultatus jau galėjote išvysti <a class="ns" href="http://www.technews.lt/index.php?id=Kas&amp;Id=2643">anksčiau</a>. Visą informaciją apie procesorių liniją galite rasti <a class="ns" href="http://www.intel.com/products/processor/corei7/index.htm">čia</a>.<br />
<br><br />
<br>JAV internetinėje parduotuvėje <a class="ns" href="http://www.newegg.com/Product/ProductList.aspx?Submit=ENE&amp;DEPA=0&amp;Order=BESTMATCH&amp;Description=core+i7&amp;x=0&amp;y=0"><i>Newegg</i></a> procesoriai kainuoja atitinkamai 320, 600 ir 1070 dolerių. Nors Lietuvos parduotuvėse <i>Core i7</i> procesorių dar nėra, jie čia debiutuos <a class="ns" href="http://bms.lt/lt/catalog/view/?id=43811">jau greitai</a>.<br />
<br><br />
<br><br />
<br></p>
