---
layout: post
status: publish
published: true
title: 'nVidia: DirectX 11 nedarys įtakos grafinių plokščių pardavimams'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4069
wordpress_url: http://localhost/site/new/nvidia_directx_11_neitakos_grafiniu_ploksciu_pardavimu/
date: '2009-09-20 13:03:03 +0300'
date_gmt: '2009-09-20 13:03:03 +0300'
categories:
- Naujienos
---
<div class="imgright"><img src="http://t2.gstatic.com/images?q=tbn:FNQCrNi-oqptbM:http://images.tweaktown.com/imagebank/news_gtx295prev1.jpg"  /></div>
<p>nVidia korporacija vienoje iš konferencijų metu pareiškė, jog naujos kartos DirectX 11 aplikacijų programavimo sąsaja visiškai neįtakos grafinių vaizdo plokščių pardavimų. Anaiptol kompanija tiki, jog pagrindinis tikslas yra grafinio procesoriaus vieneto skaičiavimų pajėgumas bei kompanijos patentuoti įrankiai.</p>
<p><b>DirectX 11 – Ne priežastis</b></p>
<p>„DirectX 11 aplikacija nėra priežastis pirkti naują GPU. Tai yra viena iš priežasčių. Štai kodėl Microsoft dirba su industrija jai suteikdama daugiau laisvės ir daugiau galimybių kurti naują turinį taip, kaip ji nori, kas visada yra gerai, ir naujos ypatybės DirectX 11 aplikacijoje ketina leisti kūrėjams tai padaryti. Bet tai nebėra vienintelė priežasties (aut. past. pirkti naują GPU), mes manome, kad vartotojas nori investuoti į grafinę plokštę.“, - sakė Maikas Hara, nVidia viceprezidentas investavimo klausimais.</p>
<p>nVidia šventai tiki, jog autorinė programinė įranga, kuri nutaikyti į grafinį lustą, kaip į skaičiavimo mašiną, skatins vartotojus keisti jų vaizdo plokštę, bet ne nauji vizualiniai efektai ateities žaidimuose ar padidėjusi jų kadrų kaitos sparta dėl to, jog DirectX 11 vaizdo plokštės bus spartesnės už praėjusios kartos gaminius.</p>
<p>“Dabar mes žinome, kad vartotojai daro žymiai daugiau grafinėje zonoje, vartotojai vis daugiau ir daugiau daro fotografijos zonoje…ir aš manau, jog dalykai, kuriuos mes darome, leis grafiniam procesoriui būti savotišku CPU pakaitalu ir atnešti geresnę vartojimo patirtį, leisti sumažinti elektros suvartojimą ir padaryti kompiuterius šiek tiek labiau optimizuotus.”, - pridūrė M. Hara.</p>
<p>Galbūt taip kalbėti kompanija verčia keletas problemų, su kuriomis susiduria nVidia? Kol ATI, grafinis AMD padalinys, ruošiasi į rinką netrukus išleisti savo Radeon HD 5800 serijos vaizdo plokštes, kurios pilnai palaikys DirectX 11 aplikacijos, nVidia kol kas neatskleidžia jokių konkrečių planų susijusių su DirectX 11 vaizdo plokštėmis. Dažnas kompiuterių entuziastas pradėjo manyti, jog kompanija nebėra technologijų lyderė, kaip tai buvo ankščiau.</p>
<p>Tiesa, šiuo metu yra daugybė programinės įrangos, kuri suteikia pranašumą naudojant nVidia patentuotą CUDA programavimo kalbą, kas malonu nVidia GeForce aparatinės įrangos turėtojams. Nepaisant to, tokia programinė įranga šiuo metu nėra suderinta su atvirojo standarto DirectCompute 11 ar OpenCL aplinkomis, kurias palaiko ATI Radeon HD 4000 ir artėjantys 5000 šeimos grafiniai lustai. Net nežiūrint į tai, kad nVidia turi pranašumą parduotų vaizdo plokščių srityje, o kai kurie programinės įrangos plėtotojai nusprendė didesnę dėmesį sutelkti į CUDA programavimo kalbą, kuri veikia tik nVidia GeForce grafiniuose lustuose, dauguma industrijos kompanijų pasirinks standartines aplinkas – DirectCompute bei OpenCL, kurios priklauso visoms suinteresuotoms šalims – ATI/AMD, Intel, nVidia ir taip toliau. Akivaizdu, jog geriau nusitaikyti į visus vartotojus, o ne į kažkokį vieną gamintoją. Taigi vis dar nėra aišku, kodėl nVidia viceprezidentas investavimo klausimais pareiškė, jog DirectX 11, kuris savyje turi DirectCompute, nebus priežastis vartotojams pakeisti savo GPU. DirectCompute siūlys tokias pat funkcijas, kaip ir nVidia CUDA.</p>
<p><b>Skaičiavimo galia yra svarbesnė nei grafinė</b></p>
<p>Manau visiems aišku tai, jog naujos kartos vaizdo plokštės ne tik bus našesnės už esamas ATI Radeon HD 4000 serijos ir nVidia GTX 200 serijos vaizdo plokštes, tačiau ir siūlys naujas galimybes ateities žaidimuose, kas trauks žaidėjus pirkti aukštos klasės grafinius lustus, kurie kaunuos 300 ar daugiau JAV dolerių. Naujos vaizdo plokštės leis padidinti rezoliuciją, padidinti bendrą vizualinių efektų skaičių, kas žavės grafikos mėgėjus.</p>
<p>nVidia tuo tarpu pareiškė, kad ateities grafinio procesoriaus skaičiuojamoji galia yra žymiai svarbesnė nei grafinis vaizdo plokščių potencialas, kas turi kiek logikos, nes ateities žaidimai galbūt labiau orientuosis ne į vizualinius aspektus, tačiau į fiziką bei į dirbtinį intelektą ir panašiai. Vis dėl to, nVidia deda dideles viltis į savo patentuotas technologijas, kaip CUDA, Stereo 3D Vison ir PhysX. Tai suprantama, nes kompanija su ankščiau minėtomis technologijomis išsiskirs iš kitų kompanijų, tačiau tenka pripažinti, kad tai laikina. Kaip parodė praeities įvykiai, kažkuriai kompanijai priklausantys standartai, kurie netampa visuotiniais, ateities perspektyvoje atrodo miglotos.</p>
<p>„Grafinė industrija, aš manau, yra taške, kur mikroprocesorių industrija buvo prieš keletą metų, kai AMD pareiškė, jog dažnis nebėra svarbu, o žymiai svarbiau – sparta per vieną vatą. Aš manau, jog esame panašioje kryžkelėje: kadrų kaitos sparta ir rezoliucija yra gana šaunus dalykas, tačiau galutinis vartotojas nejaučia jokio skirtumo tarp 120fps ir 125fps (angl. frame per second). Bet aš manau, kad dalykai, kuriuos mes darome su Stereo 3D Vision ar PhysX, daro žaidimus labiau jaudinančius, labiau žaidžiamus ir tai yra anapus kadrų kaitos ar rezoliucijos. nVidia su naujos kartos grafiniais procesoriais parodys, kad GPU skaičiuojamoji pusė yra svarbesnė už grafinę.“, - padarė išvadą M. Haras.<br /></p>
