---
layout: post
status: publish
published: true
title: Compucase 98 Series Full Tower korpusas
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3563
wordpress_url: http://localhost/site/new/compucase_98_series_full_tower_korpusas/
date: '2009-06-02 21:17:59 +0300'
date_gmt: '2009-06-02 18:17:59 +0300'
categories:
- Korpusai
- Apžvalgos
---
<p>Šiandien <i>Technews.lt</i> Jums, gerbiami skaitytojai, pristato aukščiausios kainos ir dydžio segmento korpusą iš <i>Compucase</i> – <i>98 Series Full Tower</i>. Ši dėžė yra skirta vartotojams ieškantiems itin didelės erdvės patalpinti kompiuterio komponentams, platesnių galimybių bei, žinoma, patogumo ir geresnių aušinimo galimybių. Vis plėtojantis technologijoms mums nebeužtenka vieno ar poros kietųjų diskų, nors ir dabartiniai modeliai gali talpinti iki 2 TB duomenų. Nepamirškime ir toliau naudojamų senesnius kietuosius diskus, kuriuose laikoma svarbi informacija. </p>
<p>Vis plačiau naudojamos ir kelių grafinių procesorių technologijos, ne tik didinančios montažinių plokščių ilgį bet ir keičiančios aušinimo sistemas į kur kas sudėtingesnes. Nors ir optinių diskų įrenginiai nebėra tokie aktualūs, neretai 5,25 colio nišos pritaikomos kitiems komponentams, kaip, pavyzdžiui, ventiliatorių spartos valdikliai, sistemos priežiūros ekranai ar vandens aušinimo sistemos rezervuarai. Tokiems norams reikia daugybės vietos, ir neretai paprasto <i>Midi-tower</i> tipo korpuso tokiems norams išpildyti nebepakanka, todėl vartotojai dažnai renkasi <i>Full-tower</i> tipo korpusus. </p>
<p>Šioje apžvalgoje pasistengsime įsitikinti, ar pagrįstai aukšta yra tokių didžiulių korpusų kaina ir kaip <i>Compucase</i>, žinomai savo pigiais žemos klasės korpusais, sekėsi sukurti varžovą tokių kompanijų, kaip <i>Antec, Cooler Master</i> ir kitų, produktams. Įdomaus skaitymo ir, kaip įprasta, pradėsime nuo turinio, kuris padės paprasčiau rasti dominančią straipsnio skiltį.</p>
<p><b>TURINYS:</b></p>
<p>>Apie gamintoją<br />
<br />>Pakuotė<br />
<br />>Korpuso išorė<br />
<br />>Korpuso vidus<br />
<br />>Montavimas<br />
<br />>Bandymai<br />
<br />>Išvados</p>
<p><b>>Apie gamintoją</b></p>
<p><i>Compucase</i> yra <i>HEC Group</i> kompanijos dalis, užsiimanti kompiuterių korpusų, maitinimo blokų bei serverių dėžių gamyba ir kūrimu. Kitas ką tik pasirodęs <i>HEC</i> prekinis vardas yra <i>Cougar</i> – žymintis aukštesnės klasės maitinimo blokus ir korpusus. Šiandien bandoma dėžė taip pat pažymėta šiuo logotipu, tačiau galime sakyti, kad <i>Cougar</i> yra tik nauja <i>Compucase</i> gaminių serija. Pati <i>HEC Group</i> kompanija įsikūrė 1979-iais metais, o jos pagrindinė būstinė yra Taivane, technologijų vystymui itin palankioje saloje. Didžiąją dalį savo produktų, kaip ir dauguma pasaulinių kompanijų, <i>HEC</i> gamina Kinijoje pastatytuose fabrikuose.</p>
<p><b>>Pakuotė</b></p>
<p>Korpusas yra transportuojamas neišvaizdžioje, panašu, perdirbto kartono dėžėje, kuri yra tikrai labai didelė ir iš pirmo žvilgsnio labiau primena televizoriaus ir kito masyvaus įrenginio įpakavimą. Platesnėje pakuotės pusėje matome korpuso išorės eskizą, kuriame jis pavaizduotas taip, kad matytųsi tiek priekis, tiek šonas. Šoninėse dalyse randame priekinės panelės atvaizdą, po kuriuo svarbiausios transportavimui reikalingos specifikacijos – dėžės svoriai ir kita. </p>
<p><a class="ns" href="http://akuba.technews.lt/98/1.jpg">
<div class="imgright"><img src="http://akuba.technews.lt/98/mazos/1.jpg" border="1" /></div>
<p></a><a class="ns" href="http://akuba.technews.lt/98/2.jpg"><br /><img src="http://akuba.technews.lt/98/mazos/2.jpg" /><br /></a></p>
<p>Atidarius dėžę, kaip jau įprasta, randame į du putplasčio blokus įspraustą produktą. Norint išimti korpusą iš kartoninės dėžės reikia ją apversti atvėrus viršutinę dalį ir palengva kelti į viršų. Nuėmus putplasčio lakštus iš šonų tereikia nuimti plastikinį ir, greičiausiai, medvilnės pluošto maišus. Štai pagaliau galime iš arčiau apžiūrėti produktą. Belieka iš po priekinio skydelio išimti kelis apsauginius lakštelius, skirtus apsaugoti dureles nuo trankymosi, ir korpusas jau praktiškai paruoštas darbui.</p>
<p><a class="ns" href="http://akuba.technews.lt/98/3.jpg">
<div class="imgright"><img src="http://akuba.technews.lt/98/mazos/3.jpg" border="1" /></div>
<p></a><a class="ns" href="http://akuba.technews.lt/98/4.jpg"><br /><img src="http://akuba.technews.lt/98/mazos/4.jpg" /><br /></a></p>
<p>Viduje <i>98 Series</i> korpuso (red. toliau tiesiog 98) gamintojas įdėjo rudo kartono dėžutę, kurioje rasime kompiuterio komponentui į korpusą reikalingus elementus. Tarp jų yra ne tik daugybė varžtų tvirtinimui, pakylėlių motininės plokštės montavimui, tačiau ir į 5,25 colio nišą dedama adapterį leidžiantį joje įtaisyti 3,5 colio įrenginį. Priekyje yra palikta tokio pat dydžio skylė, kuri pravers vartotojams naudojantiems 3,5 colių ventiliatorių valdiklį ar kitą įrenginį, kuriam reikalingas išėjimas į priekinę panelę. Komplekto dėžutėje taip pat rasime trumpą vartotojo instrukciją, du žiedus vandens aušinimo žarnelėms ir du guminius elementus.</p>
<p><a class="ns" href="http://akuba.technews.lt/98/5.jpg">
<div class="imgright"><img src="http://akuba.technews.lt/98/mazos/5.jpg" border="1" /></div>
<p></a><a class="ns" href="http://akuba.technews.lt/98/6.jpg"><br /><img src="http://akuba.technews.lt/98/mazos/6.jpg" /><br /></a></p>
<p><b>>Korpuso išorė</b></p>
<p><i>Compucase 98 Series</i> korpusas yra tiesiog milžiniškas, lyginant su daugeliui vartotojų įprastomis vidutinio dydžio dėžėmis. Mūsų gautas modelis yra pilkos ir juodos spalvų ir, kiek pavyko sužinoti, tai vienintelės spalvos, kuriomis nudažytus korpusus galima nusipirkti šiuo metu. Beveik visas korpusas yra pagamintas iš aliuminio, kurio sienelių storis siekia net 1 mm, arba plieno. Plastikines dalis galime rasti tik priekinėse durelėse, naudotas kaip chromuotą metalą atstojančias detales. Iš plastiko pagaminta ir visa apatinė korpuso dalis, ant kurios pastarasis ir stovi.</p>
<p><a class="ns" href="http://akuba.technews.lt/98/7.jpg">
<div class="imgright"><img src="http://akuba.technews.lt/98/mazos/7.jpg" border="1" /></div>
<p></a><a class="ns" href="http://akuba.technews.lt/98/8.jpg"><br /><img src="http://akuba.technews.lt/98/mazos/8.jpg" /><br /></a></p>
<p><a class="ns" href="http://akuba.technews.lt/98/9.jpg">
<div class="imgright"><img src="http://akuba.technews.lt/98/mazos/9.jpg" border="1" /></div>
<p></a><a class="ns" href="http://akuba.technews.lt/98/10.jpg"><br /><img src="http://akuba.technews.lt/98/mazos/10.jpg" /><br /></a></p>
<p><i>Compucase</i> korpusas, kaip ir didelė dalis jo tiesioginių konkurentų ir net šiek tiek žemesnės klasės gaminių, turi priekines dureles, po kuriomis slepiasi 5,25 colio nišos. Priekinėje durelių dalyje matome <i>Cougar</i> logotipą, po kuriuo yra chromo spalvos plastikinė apdailos detalė. Panašius elementus matome ir durelių viršuje ir apačioje. Kitą plotą užima juodos, korio tipo grotelės leidžiančios patekti orui į korpuso vidų. Atidarę dureles, kurios, deja, atsidaro mažesniu nei 180 laipsnių kampu, galime naudotis įrenginiais, tvirtinamais į 5,25 colio nišas.</p>
<p><a class="ns" href="http://akuba.technews.lt/98/11.jpg">
<div class="imgright"><img src="http://akuba.technews.lt/98/mazos/11.jpg" border="1" /></div>
<p></a><a class="ns" href="http://akuba.technews.lt/98/12.jpg"><br /><img src="http://akuba.technews.lt/98/mazos/12.jpg" /><br /></a></p>
<p>Vidinė durelių dalis nemaloniai nustebino surinkimo kokybe – akivaizdžiai matomos žalios spalvos „plombos“, kuriomis pritvirtintos apdailos detalės, tikrai bado akį. Galime džiaugtis bent tuo, kad išorinėje dalyje nieko panašaus nėra. Patogu tai, kad durelės nedengia valdymo skydelio sumontuoto korpuso viršuje. Šioje panelėje rasime dvi USB, po vieną FireWire ir eSATA, mikrofono, ausinių jungtis, išjungimo ir perkrovimo mygtukus. </p>
<p><a class="ns" href="http://akuba.technews.lt/98/14.jpg">
<div class="imgright"><img src="http://akuba.technews.lt/98/mazos/14.jpg" border="1" /></div>
<p></a><a class="ns" href="http://akuba.technews.lt/98/13.jpg"><br /><img src="http://akuba.technews.lt/98/mazos/13.jpg" /><br /></a></p>
<p>5,25 colio nišas dengiantys skydeliai yra paprastai išimami rankomis ir turi oro filtrus nuo dulkių. Durelių šone rasime užraktą skirtą paslėpti įrenginius nuo pašalinių rankų, tačiau tai labiau teorinė apsauga, nes per jėgą dureles vis tiek galima „atplėšti“. Korpuso viršuje, grotelės, pro kurias turėtų cirkuliuoti ventiliatoriaus išpučiamas/įtraukiamas oras. Apatinė dėžės dalis yra pagaminta iš plastiko ir turi keletą guminių elementų, neleidžiančių susibraižyti paviršiui, ant kurio korpusas yra statomas.</p>
<p><a class="ns" href="http://akuba.technews.lt/98/15.jpg">
<div class="imgright"><img src="http://akuba.technews.lt/98/mazos/15.jpg" border="1" /></div>
<p></a><a class="ns" href="http://akuba.technews.lt/98/16.jpg"><br /><img src="http://akuba.technews.lt/98/mazos/16.jpg" /><br /></a></p>
<p>Kairiojoje šoninėje korpuso dalyje kompanija įrengė paverstos trapecijos formos, korio tipo groteles, pro kurias turėtų cirkuliuoti oras. Visa kita sienelės dalis yra identiška dešiniajai ir abidvi jos yra pagamintos iš 1 mm storio aliuminio lakšto bei prie galinės korpuso dalies gali būti pritvirtinamos rankomis užsukamais varžtais ir/arba pakeliamu laikikliu. Jis turi mechanizmą, kurį pakėlus, šonines sieneles galima nuiimti. Kaip matome nuotraukoje, gale yra skylės maitinimo bloko aušintuvui, motininės plokštės išvesties/įvesties jungtims, grotelės ventiliatoriui, dvi skylės vandens aušinimo žarnelėms, dešimt išėjimų papildomoms plokštėms bei rankena, skirta ištraukti pagrindinės plokštės montavimo padėklą.</p>
<p><a class="ns" href="http://akuba.technews.lt/98/17.jpg">
<div class="imgright"><img src="http://akuba.technews.lt/98/mazos/17.jpg" border="1" /></div>
<p></a><a class="ns" href="http://akuba.technews.lt/98/18.jpg"><br /><img src="http://akuba.technews.lt/98/mazos/18.jpg" /><br /></a></p>
<p><b>>Korpuso vidus</b></p>
<p>Korpuso vidų galima apžiūrėti nuėmus šoninę sienelę, o norint tai padaryti reikia nuiimti du pirštais atsukamu varžtus ir pakelti laikiklį. Gaila, kad durelės nesilaiko tvirtai jas atvėrus, šoninę sienelę tenka nuimti ir padėti į šalį. Komponentų išdėstymas korpuse yra standartinis – priekyje viršuje yra paruoštos vietos 5,25 colio įrenginiams, žemiau – 3,25“ diskams. Kiek neįprastas vaizdas – per visą korpuso ilgį einantis rėmas, prilaikantis maitinimo bloką. Visa vidinė dėžės dalis yra panaši į daugumos rinkoje esančių korpusų – šviesiai pilkos spalvos.</p>
<p><a class="ns" href="http://akuba.technews.lt/98/19.jpg">
<div class="imgright"><img src="http://akuba.technews.lt/98/mazos/19.jpg" border="1" /></div>
<p></a><a class="ns" href="http://akuba.technews.lt/98/20.jpg"><br /><img src="http://akuba.technews.lt/98/mazos/20.jpg" /><br /></a></p>
<p><a class="ns" href="http://akuba.technews.lt/98/21.jpg">
<div class="imgright"><img src="http://akuba.technews.lt/98/mazos/21.jpg" border="1" /></div>
<p></a><a class="ns" href="http://akuba.technews.lt/98/22.jpg"><br /><img src="http://akuba.technews.lt/98/mazos/22.jpg" /><br /></a></p>
<p>Galinėje vidaus korpuso dalyje randame 12 cm ventiliatorių, prie sienelės pritvirtintą ne varžtais ar silikoniniais elementais, tačiau <i>Compucase</i> sukurto laikiklio pagalba. Gaila, tačiau kompanija nenurodo ventiliatoriaus spartos – aišku tik tai, kad šiltas oras yra traukiamas iš korpuso, o apsukos turėtų keistis automatiškai, nes matome ne tik trijų kontaktų maitinimo jungtį, tačiau ir temperatūros sensorių. Pačioje korpuso apačioje randame <i>MICRO SW</i> mygtuką, kuris perspėja OS atidarius korpusą. Nors tai ir visiškai nenaudingas dalykas patyrusiam vartotojui, nuo mažesnių brolių ar sesių veiksmų tai gali padėti :)</p>
<p><a class="ns" href="http://akuba.technews.lt/98/23.jpg">
<div class="imgright"><img src="http://akuba.technews.lt/98/mazos/23.jpg" border="1" /></div>
<p></a><a class="ns" href="http://akuba.technews.lt/98/24.jpg"><br /><img src="http://akuba.technews.lt/98/mazos/24.jpg" /><br /></a></p>
<p><a class="ns" href="http://akuba.technews.lt/98/25.jpg">
<div class="imgright"><img src="http://akuba.technews.lt/98/mazos/25.jpg" border="1" /></div>
<p></a><a class="ns" href="http://akuba.technews.lt/98/26.jpg"><br /><img src="http://akuba.technews.lt/98/mazos/26.jpg" /><br /></a></p>
<p>Po pat galiniu ventiliatoriumi <i>Compucase</i> įrengė net dešimt vietų papildomų plokščių išvesties/įvesties jungtims. Puiku tai, kad montuojant šiuos į motininę plokštę statomus įrenginius nereikės naudotis varžtais – gamintojas sugalvojo tam išeitį, t.y. bevaržtį montavimo būdą, kai prieš dedant išplėstinę plokštę reikia nuimti juodą plastmasinę fiksavimo detalę, o įtaisius komponentą vėl ją įdėti į vietą. Grotelių nereikia išlaužti, kaip tekdavo daryti senesniuose korpusuose – jas galima sugrąžinti į savo vietas.</p>
<p><a class="ns" href="http://akuba.technews.lt/98/27.jpg">
<div class="imgright"><img src="http://akuba.technews.lt/98/mazos/27.jpg" border="1" /></div>
<p></a><a class="ns" href="http://akuba.technews.lt/98/28.jpg"><br /><img src="http://akuba.technews.lt/98/mazos/28.jpg" /><br /></a></p>
<p>Atskiros pastraipos nusipelno ir maitinimo bloko montavimo mechanizmas. Jis suteikia galimybę vartotojui darbui paruošti įvairaus dydžio energijos šaltinius. Korpuso viršuje – priklijuotas ganėtinai minkštos sudėties elementas, į kurį remsis maitinimo blokas. Jau minėtasis rėmas eina lygiagrečiai ir skersinis gali būti pastumtas per septynias pozicijas. Tiesa, visai pamiršau priekinę sienelę, kurią nuimti galima atlaisvinus po tris laikiklius šonuose ir keturis viršuje, o pačias dureles – atitinkamai, į viršų ir į apačią, patraukus laikiklius.</p>
<p><a class="ns" href="http://akuba.technews.lt/98/33.jpg">
<div class="imgright"><img src="http://akuba.technews.lt/98/mazos/33.jpg" border="1" /></div>
<p></a><a class="ns" href="http://akuba.technews.lt/98/34.jpg"><br /><img src="http://akuba.technews.lt/98/mazos/34.jpg" /><br /></a></p>
<p>Viena iš svarbiausių ir įdomiausių šio korpuso savybių – išimamas motininės plokštės padėklas, apie kurį aš jau buvau trumpai užsiminęs. Atveržus keturis varžtus korpuso gale ir patraukus už juodos spalvos plastikinės rankenos ištraukiame visą padėklą. Jį, žinoma, sudaro ne tik lakštas, ant kurio montuojama pagrindinė plokštė, tačiau ir galinė sienelė – išplėstinių plokščių nišos bei 12 cm ventiliatorius. </p>
<p><a class="ns" href="http://akuba.technews.lt/98/29.jpg">
<div class="imgright"><img src="http://akuba.technews.lt/98/mazos/29.jpg" border="1" /></div>
<p></a><a class="ns" href="http://akuba.technews.lt/98/30.jpg"><br /><img src="http://akuba.technews.lt/98/mazos/30.jpg" /><br /></a></p>
<p>Visgi gamintojas pamiršo vieną labai svarbų dalyką, be kurio ši technologija praranda daug funkcionalumo – išpjautą vietą padėkle, pro kurią galima sumontuoti po motinine tvirtinamą procesoriaus aušintuvo plokštelę. Tai būtų ypač pravertę man, apžvalgininkui dirbančiam prie aušinimo produktų, bet... Ką padarysi, greičiausiai teks pasidarbuoti rankiniu pjūklu :)</p>
<p><a class="ns" href="http://akuba.technews.lt/98/43.jpg">
<div class="imgright"><img src="http://akuba.technews.lt/98/mazos/43.jpg" border="1" /></div>
<p></a><a class="ns" href="http://akuba.technews.lt/98/46.jpg"><br /><img src="http://akuba.technews.lt/98/mazos/46.jpg" /><br /></a></p>
<p>Džiugu tai, kad <i>Compucase</i> supranta, jog beveik kiekvienas vartotojas nemėgsta varžtų – jie greitai pasimeta, neretai naudojant juos tvirtinimas tampa labai nemaloniu procesu. <i>98 Series Full Tower</i> dėžė turi net septynias nišas 5,25 colio įrenginiams ir juos, kaip jau minėjau, dėl bevaržčio tvirtinimo mechanizmo galima sumontuoti žymiai paprasčiau – užtenka patraukti už laikiklio ir įstumti komponentą į nišą. Lygiai toks pat paprastas ir kietųjų diskų montavimas – įrenginys yra tiesiog įdedamas į laikiklį ir įstumiamas. Nuotraukose matote, kad 3,5 colio įrenginiai yra montuojami šonu, todėl turintiems tokio dydžio valdiklį ar skydelį teks pasinaudoti pridedamu adapteriu. Už 3,5 colio nišų kompaniją įrengė 12 cm ventiliatorių maitinamą 3 kontaktų jungtimi ir turintį temperatūros sensorių.</p>
<p><a class="ns" href="http://akuba.technews.lt/98/31.jpg">
<div class="imgright"><img src="http://akuba.technews.lt/98/mazos/31.jpg" border="1" /></div>
<p></a><a class="ns" href="http://akuba.technews.lt/98/32.jpg"><br /><img src="http://akuba.technews.lt/98/mazos/32.jpg" /><br /></a></p>
<p>Jau kalbėdamas apie korpuso išorę aprašiau priekiniame skydelyje esančias jungtis. Tos pačios jungtys ir dar keletą papildomų, tik atvirkščių – išvesties, yra korpuso viduje ir yra skirtos prijungimui prie motininės plokštės. Norėdami naudotis visomis korpuso galimybėmis, prie pagrindinės plokštės turėsime prijungti eSATA, USB, FireWire, garso, įjungimo, perkrovimo, kietojo disko būsenos bei veikimo lempučių jungtis. Jungtys yra standartinės ir nieko nesiskiria nuo esančių kituose korpusuose.</p>
<p><a class="ns" href="http://akuba.technews.lt/98/35.jpg">
<div class="imgright"><img src="http://akuba.technews.lt/98/mazos/35.jpg" border="1" /></div>
<p></a><a class="ns" href="http://akuba.technews.lt/98/36.jpg"><br /><img src="http://akuba.technews.lt/98/mazos/36.jpg" /><br /></a></p>
<p><b>>Montavimas</b></p>
<p>Korpusą ruošti darbui pradedame išsukdami keturis varžtus laikančius išimamą padėklą, kurį paskui ir ištraukiame. Prie korpuso viršaus pridedame maitinimo bloką ir apsisprendžiame, kiek laikiklis turės būti paslinktas į šoną – pirštais atsukus varžtus ir įtvirtinus šį elementą, galime įdėti PSU ir prisukti keturis laikančiuosius varžtus korpuso gale. Iš 5,25 colio nišos priekinės dalies išimame dangtelį ir įstumiame įrenginį, prieš tai išlaužus metalinį komponentą, dengiantį nišą, jį pasukiojant. Stumiant įrenginį į vietą patraukiame už laikiklio, esančio šone, ir jį atleidžiame tik tada, kai komponentas jau yra savo vietoje.</p>
<p><a class="ns" href="http://akuba.technews.lt/98/37.jpg">
<div class="imgright"><img src="http://akuba.technews.lt/98/mazos/37.jpg" border="1" /></div>
<p></a><a class="ns" href="http://akuba.technews.lt/98/38.jpg"><br /><img src="http://akuba.technews.lt/98/mazos/38.jpg" /><br /></a></p>
<p><a class="ns" href="http://akuba.technews.lt/98/41.jpg">
<div class="imgright"><img src="http://akuba.technews.lt/98/mazos/41.jpg" border="1" /></div>
<p></a><a class="ns" href="http://akuba.technews.lt/98/42.jpg"><br /><img src="http://akuba.technews.lt/98/mazos/42.jpg" /><br /></a></p>
<p>3,5 colio diskai įsideda lygiai taip pat, jei ne dar paprasčiau – užtenka ištraukti plastikinį laikiklį, išimti du elementus, kurie atstoja varžtus, iš šonų, įdėti kietąjį diską, vėl uždėti du nedidelius elementus ir įstumti komponentus į nišą. Išimamą padėklą montavimui paruošiame įsukdami pakylėles A raidėmis pažymėtose vietose. Pritvirtinę sisteminę plokštę, įdiegiame likusius komponentus. Deja, dėl sudėtingo <i>XFX</i> vaizdo plokštės aušintuvo dizaino, šį komponentą galėjome pritvirtinti tik varžtais. Belieka tik įstumti padėklą į korpuso vidų ir sujungti visus laidus.</p>
<p><a class="ns" href="http://akuba.technews.lt/98/39.jpg">
<div class="imgright"><img src="http://akuba.technews.lt/98/mazos/39.jpg" border="1" /></div>
<p></a><a class="ns" href="http://akuba.technews.lt/98/40.jpg"><br /><img src="http://akuba.technews.lt/98/mazos/40.jpg" /><br /></a></p>
<p><a class="ns" href="http://akuba.technews.lt/98/44.jpg">
<div class="imgright"><img src="http://akuba.technews.lt/98/mazos/44.jpg" border="1" /></div>
<p></a><a class="ns" href="http://akuba.technews.lt/98/45.jpg"><br /><img src="http://akuba.technews.lt/98/mazos/45.jpg" /><br /></a></p>
<p><b>>Bandymai</b></p>
<p>Kaip jau minėjau, šis <i>Compucase</i> produktas yra pirmasis mūsų apžvelgtas <i>Super Tower</i> (Super = Full) tipo korpusas. Dėl šios priežasties mes negalėjome atlikti plataus palyginimo su kitais konkuruojančiais korpusais, todėl pateikiame <i>Intel Core 2 Duo</i> procesoriaus aušinamo <i>ZeroTherm FZ-120</i> aušintuvu, <i>XFX HD 4850</i> vaizdo plokštės ir <i>AsRock 4Core 1600-Twins-P35</i> motininės plokštės lustų rinkinio temperatūras. Guati rezultatai buvo palyginti su seniau testams naudotu <i>Chieftec CH-01SL-SL-B</i> korpusu. Temperatūroms matuoti naudojome <i>Riva Tuner v2.24</i>, <i>PC Wizard 08</i> ir <i>RealTemp 2.60</i> programas, o komponentai buvo apkrauti <i>3DMark03</i> testų įrankiu. Rezultatai pateikiami laipsniais pagal Celsijų.</p>
<p><img src="http://akuba.technews.lt/98/temps.PNG" /></p>
<p>Rezultatai pernelyg nesiskiria, nes ir patys komponentai neišskiria daug šilumos. Akivaizdžiausias skirtumas matomas lustų rinkinio temperatūrose, nes šis komponentas yra aušinamas tik radiatoriumi. Dėl kur kas didesnės erdvės ir pastoviai cirkuliuojančio oro, <i>Compucase 98 Series</i> korpuse temperatūra yra žemesnė.</p>
<p><b>>Išvados</b></p>
<p>Compucase ganėtinai drąsiai žengė į rinką su vieninteliu savo <i>Full Tower</i> standarto korpusu. Tačiau ar biudžetinės klasės gamintojo vardas nepakiš kojos pradėjus prekiauti aukščiausios kainos segmente? Ir taip, ir ne. Šiandien mūsų apžvelgtas korpusas turi daugybę galimybių – pradedant itin įdomia išimamo padėklo sistema, baigiant maitinimo bloko montavimo mechanizmu. <i>Compucase</i> praktiškai visur, kur tik įmanoma naudojo bevaržtę montavimo technologiją – 5,25, 3,5 colio nišose, išplėstinių kortų vietose ar šoninių sienelių nuėmimo mechanizme.</p>
<p>Kaip bebūtų, šiam korpusui trūksta užbaigtumo. Ruošdami sistemą darbui susidūrėme su problemos dėl vaizdo plokštės tvirtinimo, nors optinį įrenginį bei kietuosius diskus pavyko sumontuoti per kelias sekundes. Verta paminėti ir tai, kad naudojant tvritinimo sistemas be varžtų, plastikas kaip alternatyva yra linkęs daug labiau dėvėtis, nors šiame produkte to nepastebėjome. Į akis krenta ir nepakankamai gera gamybos kokybė – atviros tvirtinimo plombos durelių viduje. Baigdamas norėčiau pasakyti, kad šis <i>Compucase</i> produktas – funkcionalus ir savo darbą atliekantis korpusas, skirtas erdvės mėgėjams, kuriems tyla svarbesnė už plačias aušinimo galimybes. Bet prieš pirkdami būtinai išsimatuokite vietą, kurioje planuojate statyti šį korpusą – po mano stalu jis niekaip netilpo ir pasitikrinkite piniginės turinį - jo kaina siekia net kiek daugiau nei 600 LT.</p>
