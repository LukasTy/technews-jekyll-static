---
layout: post
status: publish
published: true
title: 'Microsoft: Nuo šiol XP prižiūrėsime mažiau'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3411
wordpress_url: http://localhost/site/new/microsoft_nuo_siol_xp_priziuresime_maziau/
date: '2009-04-14 18:52:40 +0300'
date_gmt: '2009-04-14 18:52:40 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:4zuscTVfB_186M:http://www.qualit-uk.com/coreimages/samsungnc10/windows-xp-home-sp2-box.jpg" border="1" /></div>
<p>Kaip žinia, <i>Windows XP</i> operacinė sistema yra vienas iš sėkmingiausių, jei ne pats sėkmingiausias, <i>Microsoft</i> korporacijos sukurtų produktų. Ši operacinė sistema pasirodė dar 2001 metais ir „užgrobė“ didelį gabalą rinkos, kurio lig šiol nepaleidžia. Visgi, nepaisant vis dar milžiniško susidomėjimo šia operacine sistema, <i>Microsoft</i> tęsia savo sugalvotą reformą. Jau nuo šiandien <i>Windows XP</i> ir <i>Office 2003</i> biuro programų rinkiniui yra taikoma mažesnė techninė priežiūra, nei buvo lig šiol.</p>
<p>Galime priminti, kad <i>Microsoft</i> yra sudariusi savotišką programinės įrangos priežiūros politiką, kurioje sakoma, jog tobulinti ir prižiūrėti produktą korporacija įsipareigoja ne trumpiau nei 5 metus nuo jos pasirodymo pradžios, arba mažiausiai 2 metus, jei pasirodė naujas šeimos atstovas. Tiesa, pasibaigus šiam laikotarpiui, programinė įranga nėra paliekama likimo valei – saugumo spragos ir toliau taisomos, tačiau įprasti vartotojai kokios nors kitokios pagalbos gali nebesitikėti.</p>
<p>Tai reiškia, jog <i>Microsoft</i> <i>Windows XP</i> operacinės sistemos aptiktas spragas „lopys“ iki 2014 metų balandžio mėnesio. Po šio termino, ši operacinė sistema taps visiškai neprižiūrima. Gali būti, kad šis terminas pailgės. Galbūt prisimenate, kad dėl susiklosčiusių aplinkybių ir gamintojų spaudimo, <i>Microsoft</i> jau keletą kartų buvo pratęsusi <i>Windows XP</i> licencijų pardavimus. Viskas priklausys nuo naujosios <i>Windows 7</i> operacinės sistemos sekmės bei nuo to, kaip mažės esamas <i>XP</i> paplitimas, kuris šiuo metu viršija 62 procentus.</p>
