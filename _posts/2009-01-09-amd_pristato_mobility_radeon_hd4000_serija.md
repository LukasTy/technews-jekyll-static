---
layout: post
status: publish
published: true
title: AMD pristato Mobility Radeon HD4000 seriją
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 2978
wordpress_url: http://localhost/site/new/amd_pristato_mobility_radeon_hd4000_serija/
date: '2009-01-09 12:23:33 +0200'
date_gmt: '2009-01-09 12:23:33 +0200'
categories:
- Naujienos
---
<p><i>AMD</i> šiandien pristatė mobiliuosius 55 nm <i>HD4000</i> serijos grafikos procesorius nešiojamiesiems kompiuteriams. Nors šie grafikos procesoriai pasirodo ir praėjus daugiau nei pusmečiui nuo <i>HD4800</i> serijos staliniams kompiuteriams pristatymo, nešiojamųjų kompiuterių savininkų jie tikrai laukiami.<br />
<br><br />
<br>Į nešiojamuosius kompiuterius <i>AMD</i> perkėlė visą savo <i>HD4000</i> seriją nuo <i>HD4300</i> iki <i>HD4800</i>. Be abejo, identiškos spartos stalinių kompiuterių modeliams tikėtis nereiktų, kadangi nešiojamųjų kompiuterių versijos turi užtikrinti ir kuo ilgesnį akumuliatoriaus tarnavimo laiką, ir kaip įmanoma mažesnį išskiriamos šilumos kiekį. Visgi nors gaminių veikimo dažniai ir sumažinti, <i>Stream</i> procesorių skaičius nepasikeitė. <i>HD4800 (HD4850/4870)</i> jų turi 800, <i>HD4600 (HD4650/4670)</i> - 320, o <i>HD4500 (HD4530/4570)</i> ir <i>4300 (HD4330)</i> - 80. Nepasikeitė ir atminties magistralių pločiai bei naudojamos atminties tipai (taip, <i>HD4870</i> naudoja GDDR5 atmintį).<br />
<br><br />
<br>Naujieji grafikos posistemiai palaiko <i>Crossfire X</i> technologiją, <i>DirectX 10.1</i> API, <i>UVD2</i> video dekoderį, leisiantį be problemų žiūrėti 1080p raiškos įrašus.<br />
<br><br />
<br>Energiją padeda taupyti <i>PowerPlay</i> ir <i>PowerXpress</i> technologijos. Automatiškai arba pagal vartotojo pasirinkimą galima išjungti <i>Radeon</i> grafikos plokštę ir dirbti naudojant tik integruotą posistemį, kai kompiuteriu bus atliekamos paprastos užduotys 2D aplinkoje ir įjungti jį, kai reikės maksimalios 3D spartos.<br />
<br><br />
<br>Daugiau informacijos apie <i>Radeon Mobility HD4000</i> seriją galite rasti <a class="ns" href="http://ati.amd.com/products/hd4000seriesmob.html">gamintojo tinklapyje</a>.<br />
<br><br />
<br><br />
<br></p>
