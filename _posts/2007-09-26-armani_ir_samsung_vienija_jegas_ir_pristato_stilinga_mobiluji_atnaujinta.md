---
layout: post
status: publish
published: true
title: Armani ir Samsung vienija jėgas ir pristato stilingą mobilujį (Atnaujinta)
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 484
wordpress_url: http://localhost/site/new/armani_ir_samsung_vienija_jegas_ir_pristato_stilinga_mobiluji_atnaujinta/
date: '2007-09-26 00:49:35 +0300'
date_gmt: '2007-09-26 00:49:35 +0300'
categories:
- Naujienos
---
<p>Elektronikos milžinė &quot;Samsung&quot; ir žymusis dizaineris Giorgio Armani susivienijo ir  šiandien anonsavo naują, itin aukštos klasės, prabangų ir stilingą &quot;touchscreen&quot; tipo mobilųjį telefoną.<br />
<br><br />
<br>Mobiliųjų įrenginių rinkoje esama labai daug produktų, kurie norėdami pabrėžti savo išskirtinumą, kokybę ir kainą naudoja žymių kompanijų vardus. Jau matėme &quot;Acer&quot;, bei &quot;Asus&quot; kompanijų gaminamus &quot;Ferrari&quot; ir &quot;Lamborghini&quot; nešiojamuosius, neseniai skaitėme ir apie &quot;Hummer HT1&quot; telefonus. Atrodo mobiliųjų telefonų gamintojai neriasi iš kailio norėdami išsiskirti iš kitų ir pritraukti storą piniginę turinčių pirkėjų dėmesį pristatydami unikalius telefonus. Štai &quot;Samsung&quot; bendradarbiaudama su pasaulinio lygio dizaineriu Giorgio Armani šiandien Milane anonsavo naująjį savo telefoną.<br />
<br><br />
<br><br><img src="http://www.ipix.lt/out.php/i250814_armani.jpg"><br><br />
<br><br />
<br>Naujasis įrenginys, kuris neoficialiai vadinasi &quot;Giorgio Armani-Samsung Mobile&quot; (oficialus pavadinimas Armani-Samsung P520), turės  2.6&quot; colių QVGA raiškos (240x320 pikselių) &quot;touchscreen&quot; tipo ekraną su atsakomąja vibracija, kuri aktyvuosis naudotojui paspaudus tam tikrą ekrano vietą. Taip pat šis daikčiukas turės 3 megapikselių fotokamerą bei microSD atminties kortelių lizdą. Telefonas gebės dirbti GSM 900/1800/1900 Mhz dažniuose, bei turės Bluetooth 2.0, GPRS, EDGE belaidžio duomenų perdavimo technologijas. Įrenginio išmatavimai - 87.5mm x 54.5mm x 10.5, svoris - 85 gramai, storis - 10,5 mm. Komplektacijoje rasime USB laidą, įkroviklį , papildomą programinę įrangą, Bluetooth 2.0 laisvų rankų įrangą, bei nepatvirtintais duomenimis 1 GB microSD atminties kortelę.<br />
<br><br />
<br>&quot;Armani-Samsung&quot; P520 telefonas bus prieinamas Giorgio Armani firminėse parduotuvėse, bei mobiliųjų telefonų salonuose Europoje lapkričio mėnesį. Numatoma stilingojo įrenginio kaina - 650 eurų.</p>
