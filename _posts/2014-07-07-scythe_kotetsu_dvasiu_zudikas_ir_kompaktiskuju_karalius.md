---
layout: post
status: publish
published: true
title: "„Scythe Kotetsu“: dvasių žudikas ir kompaktiškųjų karalius?"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8140
wordpress_url: http://localhost/site/new/scythe_kotetsu_dvasiu_zudikas_ir_kompaktiskuju_karalius/
date: '2014-07-07 12:39:40 +0300'
date_gmt: '2014-07-07 12:39:40 +0300'
categories:
- Aušinimas
- Apžvalgos
---
<p>Lietuvai nuolat susiduriant su pasirinkimui Nr 1. ar bent mažiausiai į top 3 vidutinės klasės biudžetinių aušintuvų sąrašą pakliūnančių „Thermalright True Spirit 120“ derivacijų deficitu, turime puikią galimybę patikrinti pakankamai kompaktišką „Scythe Kotetsu“ CPU aušintuvą. Japonų kilmės kompanijai labiausiai telkiant dėmesį į gimtąją ir JAV rinkas bei neinvestuojant daug į marketingo plėtrą Senajame kontinente, nenuostabu, kad „Scythe“ vardas nėra itin geidžiamas ir tarp mūsų. Galbūt „Kotetsu“ tai pakoreguos ir net įtiks ne itin brangaus orinio aušintuvo ieškančiam lietuviui?</p>
<p>&nbsp;</p>
<p><img class="aligncenter" style="width: 520px; height: 269px;" src="http://technews.lt/userfiles/ScytheKotetsulogo.jpg" alt="" /></p>
<ul>
<li><strong>Pakuotė ir komplektacija</strong></li>
<li><strong>Žvilgsnis iš arčiau </strong></li>
<li><strong>Specifikacijos</strong></li>
<li><strong>Montavimas</strong></li>
<li><strong>Testavimas</strong></li>
<li><strong>Rezultatai</strong></li>
<li><strong>Išvados</strong></li>
</ul>
<p>&nbsp;</p>
<p><strong>Pakuotė ir komplektacija</strong></p>
<p>Dar nežinome, ar pats „Kotetsu“ sublizgės ir kažkuom išsiskirs testavimo metu, tačiau „Scythe“ pabandė tą išskirtinumą sukurti vien dėžutės dizainu. Toks spalvų žaismas nelydi išskirtinai Kotetsu, tačiau yra būdingas visai „Scythe“ produkcijai: pradedant CPU aušintuvais ir baigiant ventiliatorių valdikliais. Papildomo išskirtinumo įneša ir ant dėžutės priekio aptinkamos mažiausiai penkios kalbos (japonų, anglų, rusų, vokiečių ir prancūzų), kuriomis informuojama, kad tai CPU aušintuvas.</p>
<p style="text-align: center;"><a href="http://technews.lt/userfiles/SAM_1423.jpg"><img style="width: 232px; height: 155px;" src="http://technews.lt/userfiles/SAM_1423.jpg" alt="" /></a><a href="http://technews.lt/userfiles/SAM_1424.jpg"><img style="width: 232px; height: 155px;" src="http://technews.lt/userfiles/SAM_1424.jpg" alt="" /></a></p>
<p>Gamintojas nemažą dalį dėžutės paskiria garantinėms sąlygoms, tačiau mus labiausiai domina informacija apie patį „Kotetsu“. Tai yra multi platforminis produktas, tinkantis „Intel“ ir AMD sistemoms bei turintis H.M.P.S. (Hyper Precision Mounting System) tvirtinimo sistemą.</p>
<p style="text-align: center;"><a href="http://technews.lt/userfiles/SAM_1427.jpg"><img style="width: 232px; height: 155px;" src="http://technews.lt/userfiles/SAM_1427.jpg" alt="" /></a><a href="http://technews.lt/userfiles/SAM_1426.jpg"><img style="width: 232px; height: 155px;" src="http://technews.lt/userfiles/SAM_1426.jpg" alt="" /></a></p>
<p>Schematinis brėžinys leidžia išsiaiškinti, kad „Kotetsu“ yra plonas vienbokštis aušinimo sprendimas, naudojantis keturis termo vamzdelius ir komplektuojamas su „GlideStream“ 120 PWM ventiliatoriumi.</p>
<p style="text-align: center;"><a href="http://technews.lt/userfiles/SAM_1425.jpg"><img style="width: 232px; height: 155px;" src="http://technews.lt/userfiles/SAM_1425.jpg" alt="" /></a><a href="http://technews.lt/userfiles/SAM_1430.jpg"><img style="width: 232px; height: 155px;" src="http://technews.lt/userfiles/SAM_1430.jpg" alt="" /></a></p>
<p>Radiatorius nuo iš išorės gresiančių mechaninių pažeidimų apsaugotas tinkamai: jis įspraustas tarp aksesuarų dėžutės ir paminkštinimu atskirtas nuo ventiliatoriaus. Deja, bet to paties negalima pasakyti apie pastarąjį, kurio vienas paviršius tik su kartonine dėžutės sienele. Nenustebsime sužinoję, jei „Scythe“ karts nuo kartu gauna užklausą dėl sulaužyto ventiliatoriaus.</p>
<p style="text-align: center;"><a href="http://technews.lt/userfiles/SAM_1431.jpg"><img style="width: 232px; height: 155px;" src="http://technews.lt/userfiles/SAM_1431.jpg" alt="" /></a><a href="http://technews.lt/userfiles/SAM_1455.jpg"><img style="width: 232px; height: 155px;" src="http://technews.lt/userfiles/SAM_1455.jpg" alt="" /></a></p>
<p>&nbsp;</p>
<p><strong>Žvilgsnis iš arčiau </strong></p>
<p>Kompaktiškų 130 x 58 x 160 mm (L x W x H) išmatavimų „Kotetsu“ svoris yra pakankamai nemažas – siekia 480 gramų. Du iš keturių 6 mm skersmens iš nikeliuoto varinio pagrindo išeinančių termo vamzdelių forma primena C raidę, kitų dviejų – nukirstą S. Į aliuminio plokštelių bloką pakliuvę šilumos vamzdeliai jau įgauna tiesią formą ir yra išdėstyti šiek tiek prakaitomis vienas kitam.</p>
<p style="text-align: center;"><a href="http://technews.lt/userfiles/SAM_1437.jpg"><img style="width: 232px; height: 155px;" src="http://technews.lt/userfiles/SAM_1437.jpg" alt="" /></a><a href="http://technews.lt/userfiles/SAM_1439.jpg"><img style="width: 232px; height: 155px;" src="http://technews.lt/userfiles/SAM_1439.jpg" alt="" /></a></p>
<p style="text-align: center;"><a href="http://technews.lt/userfiles/SAM_1440.jpg"><img style="width: 232px; height: 155px;" src="http://technews.lt/userfiles/SAM_1440.jpg" alt="" /></a><a href="http://technews.lt/userfiles/SAM_1441.jpg"><img style="width: 232px; height: 155px;" src="http://technews.lt/userfiles/SAM_1441.jpg" alt="" /></a></p>
<p style="text-align: center;"><a href="http://technews.lt/userfiles/SAM_1447.jpg"><img style="width: 232px; height: 155px;" src="http://technews.lt/userfiles/SAM_1447.jpg" alt="" /></a><a href="http://technews.lt/userfiles/SAM_1438.jpg"><img style="width: 232px; height: 155px;" src="http://technews.lt/userfiles/SAM_1438.jpg" alt="" /></a></p>
<p>„Kotetsu“ turi 56 plokšteles ir galėtų priminti mums puikiai pažįstamus „Prolimatech Megahalems“ ir „Prolimatech Basic 81“ aušintuvus. Kas trečia „Kotetsu“ plokštelė yra stambesnė už prieš tai buvusias dvi ir skitingai nei mažosios tik jos jungia įsivaizduojamus du visiškai atskirus šoninius bokštus. Aliuminio plokštelės savo ruožtu išdėstytos ~1,5 mm atstumu ir indikuoja, kad „Kotetsu“ labiau skirtas darbui su lėčiau besisukančiais ventiliatoriais.</p>
<p style="text-align: center;"><a href="http://technews.lt/userfiles/SAM_1445.jpg"><img style="width: 232px; height: 155px;" src="http://technews.lt/userfiles/SAM_1445.jpg" alt="" /></a><a href="http://technews.lt/userfiles/SAM_1446(2).jpg"><img style="width: 232px; height: 155px;" src="http://technews.lt/userfiles/SAM_1446(2).jpg" alt="" /></a></p>
<p>Radiatoriaus viršus pasibaigia tamsia šlifuoto aliuminio plokštele, kuri prie bendro kūno tvirtinama keturių „vinučių“ pagalba. „Scythe“ ženklą turinti minėta plokštelė akiai atrodo tikrai patraukliai ir su nikeliuotais termo vazmdeliais suteiktų dar patrauklesnę išvaizdą.</p>
<p style="text-align: center;"><a href="http://technews.lt/userfiles/SAM_1457.jpg"><img style="width: 232px; height: 155px;" src="http://technews.lt/userfiles/SAM_1457.jpg" alt="" /></a><a href="http://technews.lt/userfiles/SAM_1443(1).jpg"><img style="width: 232px; height: 155px;" src="http://technews.lt/userfiles/SAM_1443(1).jpg" alt="" /></a></p>
<p>Aplink termo vamzdelius plokštelės tvirtinamos paprasčiausiu užmovimo būdu, o patys vamzdeliai su pagrindu surišti pasitelkiant litavimą. Dažniausiai į pagrindus nekreipiame didelio dėmesio, tačiau akivaizdžiai matosi, kad šįkart turime aiškiai išgaubtą pagrindą, kurio viršūnė pačiame centre.</p>
<p style="text-align: center;"><a href="http://technews.lt/userfiles/SAM_1450.jpg"><img style="width: 232px; height: 155px;" src="http://technews.lt/userfiles/SAM_1450.jpg" alt="" /></a><a href="http://technews.lt/userfiles/SAM_1453.jpg"><img style="width: 232px; height: 155px;" src="http://technews.lt/userfiles/SAM_1453.jpg" alt="" /></a></p>
<p>Užsmailinti vidiniai plokštelių kraštai aiškiai parodo, kad prie „Kotetsu“ turėtų būti derinamas 120 mm ventiliatorius. „Scythe“ tam paruošė „GlideStream“ serijos aušinimo įrenginį, kuris valdomas PWM signalu ir gali suktis 400 – 1400 RPM diapazone. Oro sukuriamas srautas prilyginamas 79 CFM, o maksimalus triukšmas neviršyja 28 dBA. Ventiliatorius naudoja paprasčiausius slydimo (sleeve) guolius.</p>
<p style="text-align: center;"><a href="http://technews.lt/userfiles/SAM_1433.jpg"><img style="width: 232px; height: 155px;" src="http://technews.lt/userfiles/SAM_1433.jpg" alt="" /></a><a href="http://technews.lt/userfiles/SAM_1434.jpg"><img style="width: 232px; height: 155px;" src="http://technews.lt/userfiles/SAM_1434.jpg" alt="" /></a></p>
<p style="text-align: center;"><a href="http://technews.lt/userfiles/SAM_1435.jpg"><img style="width: 232px; height: 155px;" src="http://technews.lt/userfiles/SAM_1435.jpg" alt="" /></a><a href="http://technews.lt/userfiles/SAM_1436.jpg"><img style="width: 232px; height: 155px;" src="http://technews.lt/userfiles/SAM_1436.jpg" alt="" /></a></p>
<p>&nbsp;</p>
<p><strong>Specifikacijos </strong></p>
<p style="text-align: center;"><strong><img style="width: 515px; height: 300px;" src="http://technews.lt/userfiles/Kotetsuspecs.png" alt="" /></strong></p>
<p>&nbsp;</p>
<p><strong>Montavimas</strong></p>
<p>Ant originalios nugarinės AMD plokštelės prisuktos veržlės su montavimo plokštelėmis privertė patikrinti ar tikrai vartotojo gide nenurodyta naudoti papildomas poveržles. Nugarinė plokštelė „plaukiojo“. Vis dėlto aiškiai apipavidalintas montavimo gidas (tam tikru etapu reikiami struktūriniai montavimo vienetai sužymėti skaičiukais) nurodė, kad toks plokštelės judėjimas - neproblema. Apie kitas problemas pagalvoti nebuvo jokios prasmės. Sunaudoję poveržles prispaudžiant radiatorių skersiniu tilteliu prie procesoriaus gavome mažai pastangų pareikalavusią ir tvirtą konstrukcinį derinį.</p>
<p style="text-align: center;"><a href="http://technews.lt/userfiles/SAM_1626.jpg"><img style="width: 232px; height: 155px;" src="http://technews.lt/userfiles/SAM_1626.jpg" alt="" /></a><a href="http://technews.lt/userfiles/SAM_1629.jpg"><img style="width: 232px; height: 155px;" src="http://technews.lt/userfiles/SAM_1629.jpg" alt="" /></a></p>
<p style="text-align: center;"><a href="http://technews.lt/userfiles/SAM_1631.jpg"><img style="width: 232px; height: 155px;" src="http://technews.lt/userfiles/SAM_1631.jpg" alt="" /></a><a href="http://technews.lt/userfiles/SAM_1636.jpg"><img style="width: 232px; height: 155px;" src="http://technews.lt/userfiles/SAM_1636.jpg" alt="" /></a></p>
<p style="text-align: center;"><a href="http://technews.lt/userfiles/SAM_1634.jpg"><img style="width: 232px; height: 155px;" src="http://technews.lt/userfiles/SAM_1634.jpg" alt="" /></a><a href="http://technews.lt/userfiles/SAM_1632.jpg"><img style="width: 232px; height: 155px;" src="http://technews.lt/userfiles/SAM_1632.jpg" alt="" /></a></p>
<p>&nbsp;</p>
<p><strong>Testavimas</strong></p>
<p>Testavimo sistemą sudarė:</p>
<ul>
<li><strong>Procesorius:</strong> AMD Phenom II X4 955 Black Edition</li>
<li><strong>Pagrindinė plokštė: </strong>Gigabyte GA-990XA-UD3 (F13)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Korpusas: </strong>Bitfenix Colossus Window Green</li>
</ul>
<p>Ramybės ir apkrovos režimų temperatūros buvo matuojamos tokia tvarka: dvi minutės kompiuteriui „apšilti“, tuomet septynioms minutėms įjungiamas Prime95 (small FFT’s) testas. Temperatūrų sekimui naudota CPUID HWMonitor PRO programinė įranga. Termo pasta - Noctua NT-H1. Aplinkos temperatūra - 19 °C. Sistemos generuojamas garsas matuojamas ~1 metro atstumu, prieš tai maksimaliai prityldžius sisteminius ventiliatorius, kurie tampa virtualiai negirdimais. Visiška aplinkos tyla atitinka 38 dBA.</p>
<p>&nbsp;</p>
<p><strong>Rezultatai</strong></p>
<p>Aušinant nespartintą „Phenom II“ procesorių „Scythe Kotetsu“ ventiliatoriaus suaktyvėjimas leidžia nukirpti beveik 2 °C ir taip praktiškai susilyginti su „Thermalright True Spirit 120“.</p>
<p style="text-align: center;"><img style="width: 520px; height: 420px;" src="http://technews.lt/userfiles/Kotetsustock.png" alt="" /></p>
<p>Vaizdas truputį pradeda keistis sąlyginai lengvai paspartinus procesorių, nors Kotetsu ir toliau išlieka diagramos viršuje. „Japonas“ lengvai sudoroja už save brangesnį „Deepcool Frostwin v2.0“ ir „Noctua NH-U12“ (tiesa, pergalės prieš „austrą“ nereikėtų sureikšminti, nes visi puikiai pamename, kad jo apžvalgos metu susidūrėme su labai prastu efektyvumu būtent naudojant AMD platformą), tačiau „True Spirit 120“ linkęs šiek tiek padidinti savo atotrūkį, kuris dabar siekia 3.5 °C. Visgi ne be blogesnio triukšmo charakteristikų.</p>
<p style="text-align: center;"><img style="width: 520px; height: 420px;" src="http://technews.lt/userfiles/KotetsuOC.png" alt="" /></p>
<p>Kita stotelė – maksimalus spartinimas. Padidinus CPU įtampą iki 1.51 v ir dažnį virš 4.2 GHz, „Kotetsu“ gana lėtai kopė į septintą dešimtį ir tikėjomės, kad neviršys 65 °C. Didėjant temperatūrai ir tik įpusėjus Prime95 testui, pasiekėme beveik 66.5 °C, todėl turėjome konstatuoti, kad „Kotetsu“ su ekstremaliomis sąlygomis nesusitvarkė, ką sugebėjo padaryti „True Spirit 120“.</p>
<p style="text-align: center;"><img style="width: 519px; height: 290px;" src="http://technews.lt/userfiles/KotetsudBA.png" alt="" /></p>
<p>„GlideStream“ ventiliatorius sužavėjo. Palaikoma mirtina tyla iki pat pasiekiant 1100 RPM. Virtualiai negirdimas „Kotetsu“ ventiliatorius praktiškai išlieka prieš pasiekiant 1300 RPM. Realus skeidžiamo garso suintensyvėjimas pajaučiamas pereinant iš 1300 į 1400 RPM, tačiau net ir maksimaliai besisukdamas „GlideStream“ įrenginys išlieka tikrai tylus. Tiesa, visiškas apsisukimų dugnas, kurį mums pavyko pasiekti su nuosavu „Scythe“ ventiliatorių valdikliu, tebuvo ~650 RPM, nors gamintojas deklaruoja 400 RPM.</p>
<p>&nbsp;</p>
<p><strong>Išvados</strong></p>
<p>Apie šimtą litų kainuojantys oriniai aušintuvai tikrai domina nemažą dalį potencialių pirkėjų. Į tokią zoną praktiškai papuola ir šiandien testuotas „Scythe Kotetsu“. Dar smagiau tai, kad pagaliau gavome realią progą nukarūnuoti ne tik mūsų pamėgtą „Thermalright True Spirit 120“.</p>
<p>Tokie bandymai prasidėjo tikrai sėkmingai: „Kotetsu“ niekuo nenusileido „True Spirit 120“ aušintuvui, kuomet „AMD Phenom II“ procesorius dirbo standartiniu dažniu ir gamykline įtampa. Tiesą pasakius, „Kotetsu“ net norėtume atiduoti bendrą pranašumą, nes ventiliatorius neturėjo aukšto foninio garso, skirtingai nei „True Spirit 120“. Paspartinus „Phenom II“ procesorių, „Kotetsu“ buvo priverstas nusileisti pagrindiniam varžovui. Įgytas „True Spirit 120“ pranašumas pasiekė 3.5 laipsnio pagal Celsijų. Visiškai nieko kritiško, tačiau kai pabandėme išgauti didžiausią įmanomą karštį (1.5 v ir beveik 4.3 GHz), „Kotetsu“ kapituliavo. Tuo tarpu „Thermalright True Spirit 120“ išliko vieninteliu vienbokščiu siauros konstrukcijos įrenginiu sėkmingai susidorojusiu su maksimaliai spartintu keturių branduolių „Phenom II“.</p>
<p>Ar tai reiškia, kad „True Spirit 120“ liko nenurungtu? Ir taip, ir ne. Tiems, kas stengsis iš savo procesoriaus su tokiais aušintuvais išpešti maksimumą, „Thermalright“ greičiausiai tiks labiau, garantuodamas didesnį pasiektą CPU dažnį ar nedaug, bet žemesnes temperatūras. Tiek „Sythe Kotetsu“, tiek „Thermalright True Spirit 120“ turi lengvai montavimui pasiduodančias ir tuo pačiu patikimas tvirtinimo sistemas, kone identiškos kokybės surinkimą, nekels problemų aukštų RAM modulių savininkams, tačiau „Kotetsu“ poruojamas su kiek geresnį įspūdį palikusiu ventiliatoriumi. Neprofesionalu tvirtinti, kai neturime juodai ant balto užfiksavę „True Spirit 120“ triukšmo įvertinimo skaičiais, bet „Kotetsu“ ventiliatoriaus darbp profilis (vertinant maksimalius sūkius) yra žemesnis ir malonesnis ausims. Dar viena detalė, kurią kai kas gali įvertinti ir ne taip smulkmeniškai - tai išorinis dizainas. Šiuo atveju „Kotetsu“ palieka geresnį įspūdį. Šlifuota tamsi viršutinė aliuminio plokštelė atrodo labai patraukliai ir tikime, kad „Kotetsu“ atrodytų dar geriau turėdamas nikeliuotus termo vamzdelius. Visgi mieliau pasirinktume papildomas tvirtinimo vielutes antrajam ventiliatoriui, kurių neturi ir „True Spirit 120“.</p>
<p>Koks trumpas reziume? „Thermalright True Spirit 120“ gavo savęs vertą varžovą, kuris gali būti šimtu procentų rekomenduojamas, jei tuo metu „Thermalright“ dvasių Lietuvoje nėra, svarbus daug mažesnis pridedamo ventiliatoriaus minimalių sūkių dugnas arba nebus stengiamasi iš procesoriaus išpešti absoliutų maksimumą tiek, kiek leistų vienas ar kitas aušintuvas.</p>
<p style="text-align: center;"><img style="width: 200px; height: 200px;" src="http://technews.lt/userfiles/award3_vectorized.png" alt="" /><img style="width: 200px; height: 200px;" src="http://technews.lt/userfiles/award2_vectorized.png" alt="" /></p>
