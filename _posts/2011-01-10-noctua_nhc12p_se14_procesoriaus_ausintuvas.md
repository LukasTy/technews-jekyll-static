---
layout: post
status: publish
published: true
title: Noctua NH-C12P SE14 procesoriaus aušintuvas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5433
wordpress_url: http://localhost/site/new/noctua_nhc12p_se14_procesoriaus_ausintuvas/
date: '2011-01-10 20:20:40 +0200'
date_gmt: '2011-01-10 20:20:40 +0200'
categories:
- Aušinimas
- Apžvalgos
---
<p><img src="http://sb.technews.lt/Noctua%20NH-C12P%20SE14/Dideles/title.png" /></p>
<p>Ir toliau tęsiame aušintuvų, kurie mėgina kuo geriau atvėsinti įkaitusį AMD Phenom II X4 925 centrinį procesorių, testus. Į mūsų testavimo poligoną atvyko ne kas kitas, bet vienas iš brangesnių Noctua gaminių, išskirtinio dizaino NH-C12P SE14, tad nieko nelaukiame ir žiūrime, ką jis mums siūlo.</p>
<p>TURINYS:</p>
<p>>Šiek tiek apie Noctua<br />
<br />>Pakuotė<br />
<br />>Bendros specifikacijos<br />
<br />>Radiatorius<br />
<br />>Ventiliatorius<br />
<br />>Montavimas<br />
<br />>Testavimas<br />
<br />>Kainos/Spartos santykis<br />
<br />>Išvados</p>
<p><b>Šiek tiek apie Noctua</b></p>
<p>Noctua - graikų deivės Atėnės mažoji pelėda. Atėnų miesto įkūrėja ir karo dievybė simbolizuojanti išmintį, mokslą ir strategiją, o kompanija orientuojasi į tas pačias savybes. Rascom ir taivaniečių Kolink yra Noctua įkūrėjai, kartu plėtojantys veiklą ir po Coolink prekiniu vardu. Kompanija specializuojasi oro aušinime ir jo plėtojimui skiria didelę dalį savo investicijų. Taip pat galime tvirtinti, kad Noctua yra viena tų kompanijų, aktyviai ieškančių naujų galimybių pristatyti savo gaminius apžvalgose.</p>
<p><b>Pakuotė</b></p>
<p>Noctua turi savo stiliaus dėžutes ir jas naudoja pristatydama praktiškai visus savo gamybos centrinio procesoriaus aušintuvus, ne išimtis yra ir aukštos klasės NH-C12P SE14. Informacijos ir savybių išdėstymas labai primena matytą Noctua NH-U9B SE2 pakuotėje, skiriasi tik spalvos ir pačios pakuotės dydis, nes NH-C12P SE14 yra akivaizdžiai didesnis už mažąjį Noctua gaminį, kurį jau esame išbandę.</p>
<p>Kaip matote fotografijose, per priekinį plastmasinį langelį jūs galite pamatyti dalį NF-P14 ventiliatoriaus ir už jo esantį NH-C12P radiatorių. Nurodomos pagrindinės savybės, kuriomis pasižymi pats aušintuvas ir pakuotė – šeši šiluminiai vamzdeliai ir kiek neįprastas C raidės formos dizainas. Galinėje pusėje šios ypatybės yra aprašomas plačiau – įskaitant šešių šiluminių vamzdelių panaudojimą, C raidės formos dizainą, minima kiek daug apdovanojimų gavo pirmasis NH-C12P, tuo tarpu mūsų gautoji versija su SE14 prierašu pasižymi naujovėmis, apie kurias plačiau kiek vėliau.</p>
<p><a class="ns" href="http://sb.technews.lt/Noctua%20NH-C12P%20SE14/Dideles/2.JPG">
<div class="imgright"><img src="http://sb.technews.lt/Noctua%20NH-C12P%20SE14/Mazos/2.jpg"  /></div>
<p></a><a class="ns" href="http://sb.technews.lt/Noctua%20NH-C12P%20SE14/Dideles/1.JPG"><br /><img src="http://sb.technews.lt/Noctua%20NH-C12P%20SE14/Mazos/1.jpg" /><br /></a></p>
<p>Viršutinėje dalyje, kaip ir visad Noctua pakuotėse – piešta centrinio procesoriaus aušintuvo versija ir dešiniame šone esanti gana išsami specifikacijų lentelė, kurioje rašoma apie svarbiausias NH-C12P SE14 radiatoriaus ir NF-P14 ventiliatorius specifikacijas, įskaitant pastarojo išpučiamą oro srautą bei garsumą tiek naudojant, tiek ir nenaudojant L.N.A bei U.L.N.A adapterių.</p>
<p><a class="ns" href="http://sb.technews.lt/Noctua%20NH-C12P%20SE14/Dideles/4.JPG">
<div class="imgright"><img src="http://sb.technews.lt/Noctua%20NH-C12P%20SE14/Mazos/4.jpg"  /></div>
<p></a><a class="ns" href="http://sb.technews.lt/Noctua%20NH-C12P%20SE14/Dideles/3.JPG"><br /><img src="http://sb.technews.lt/Noctua%20NH-C12P%20SE14/Mazos/3.jpg" /><br /></a></p>
<p>Atidarius pakuotę randame kažką panašaus, kaip ir kitose Noctua aušintuvų pakuotėse – ventiliatorių, radiatorių, instrukcijas, tvirtinimo paketus Intel bei AMD procesoriams ir kultine tapusią NT-H1 termopastą, kurią naudojame ir mes testuodami visus aušintuvus. Viskas ko reikia ir čia nėra ko daugiau pridurti – Noctua pakuotės visad būna užbaigtos, tačiau konkurentai sugalvoja įvairiausių niuansų, kaip, sakykime, veržliarakčių komplekto, raktų pakabumo įtraukimas į pakuotę ir panašiai.</p>
<p><a class="ns" href="http://sb.technews.lt/Noctua%20NH-C12P%20SE14/Dideles/6.JPG">
<div class="imgright"><img src="http://sb.technews.lt/Noctua%20NH-C12P%20SE14/Mazos/6.jpg"  /></div>
<p></a><a class="ns" href="http://sb.technews.lt/Noctua%20NH-C12P%20SE14/Dideles/5.JPG"><br /><img src="http://sb.technews.lt/Noctua%20NH-C12P%20SE14/Mazos/5.jpg" /><br /></a></p>
<p><b>Bendros specifikacijos</b></p>
<p>• Dydis: 140(P) x 152(S) x 114(A) milimetro su aušintuvu<br />
<br />• Tipas: Prisilietimas naudojant varinį pagrindą<br />
<br />• Šiluminiai vamzdeliai: C raidės formos 6 bendrai<br />
<br />• Medžiagos: Aliuminis, varis bei nikelio sluoksnis<br />
<br />• Ventiliatorius: 1x dirbantis 1200RPM dažniu<br />
<br />• Svoris: 730g gramų su aušintuvu, 550g tik radiatorius</p>
<p><b>Radiatorius</b></p>
<p>Noctua NH-C12P SE14 išlaikė praktiškai identišką radiatoriaus dizainą, kaip ir ankščiau pasirodžiusi įprasta NH-C12P versija, kurią esame apžvelgę ir mes, tačiau tai vis tiek yra išskirtinio dizaino produktas, kuris visiškai išskiria iš kitų penkių mūsų AMD sistemoje testuotų aušintuvų, tad apie jį pakalbėti verta.</p>
<p>Visų pirmiausia į akis krenta C raidę primenantis dizainas, kuris taip pat naudojamas ir NH-U12P radiatoriuje, bei keisti du aspektai – išpjauti radiatoriaus viršutinės dalies šonai bei tai, jog aliuminines plokštelės yra išsidėsčiusios iki pat varinio pagrindo, kuris liečiasi su centriniu procesoriumi.</p>
<p><a class="ns" href="http://sb.technews.lt/Noctua%20NH-C12P%20SE14/Dideles/8.JPG">
<div class="imgright"><img src="http://sb.technews.lt/Noctua%20NH-C12P%20SE14/Mazos/8.jpg"  /></div>
<p></a><a class="ns" href="http://sb.technews.lt/Noctua%20NH-C12P%20SE14/Dideles/7.JPG"><br /><img src="http://sb.technews.lt/Noctua%20NH-C12P%20SE14/Mazos/7.jpg" /><br /></a></p>
<p>Visgi pradėkime nuo spalvų. Dėka nikeliuoto radiatoriaus, NH-C12P SE14 spalva yra sidabrinė, nepaliekant įprastos bronzinės spalvos iš vario pagamintiems elementams. Radiatorius naudoja šešis C raidės formos šiluminius vamzdelius, kurie keliauja per pagrindą ir visas panaudotas 44 aliuminines plokštelės, o atidesni pastebėjo, kad vienas aliumininių plokštelių blokas yra sujungtas su variniu pagrindu, kuris įprastai karštį perduoda tik šiluminių vamzdelių pagalba.</p>
<p>Kaip teigia kompanija, šis aliumininių plokštelių blokas, kurį sudaro 15 prailgintų aliumininių plokštelių iš bendro 44 plokštelių bloko, leidžia šilumai išsisklaidyti ne tik minėtų varinių šiluminių vamzdelių pagalba, tačiau ir dėka prijungtų aliumininių plokštelių. Pačios aliumininės plokštelės viršuje nėra įprastos formos, o banguotos, vietoje įprasto „plokščio“ dizaino. Šis sprendimas padeda sumažinti turbulentinio oro srauto keliamą garsumą, o ir pats oro srautas per radiatorių keliauja geriau, nei naudojant įprastą sprendimą. Šonuose sumažintos plokštelės, ar tiesiog išpjauti „langai“, kompanijos vadinami „oro tarpais“, visų pirmiausia yra nutaikyti tinkamai nukreipti oro srautą, o visų antrą padaryti tarpą, kad būtų galima pasiekti tvirtinimo mechanizmą. Be šių „oro tarpų“ to nebūtų įmanoma padaryti.</p>
<p><a class="ns" href="http://sb.technews.lt/Noctua%20NH-C12P%20SE14/Dideles/10.JPG">
<div class="imgright"><img src="http://sb.technews.lt/Noctua%20NH-C12P%20SE14/Mazos/10.jpg"  /></div>
<p></a><a class="ns" href="http://sb.technews.lt/Noctua%20NH-C12P%20SE14/Dideles/9.JPG"><br /><img src="http://sb.technews.lt/Noctua%20NH-C12P%20SE14/Mazos/9.jpg" /><br /></a></p>
<p>Galų galiausiai kalbant apie pagrindo paviršių, šis nėra nušlifuotas idealiai, tačiau tai tikrai nekliudo aušintuvui veikti taip, kaip sugalvojo inžinieriai. Dėka nikeliuoto paviršiaus radiatorius atrodo labai gražiai ir estetiškai, C raidės formos dizainas yra sumanus sprendimas, tačiau ar tai padės pasirodyti puikiai? Tai sužinosime apžvelgę naudojamą ventiliatorių ir priėję testavimo skyrelį.</p>
<p><b>Ventiliatorius</b></p>
<p>Didžiausias pasikeitimas Noctua NH-C12P SE14 versijoje, ją lyginant su klasikine, yra naudojamas ventiliatorius. Galime priminti, kad klasikinė C12P versija naudojo senos kartos NF-P12 ventiliatorių, tuo tarpu SE14 naudoja naująjį NF-P14, kuris pasižymi tam tikromis naujovėmis. Jis jau nebe įprastos kvadrato, tačiau apskritimo formos, nebe 120mm, tačiau net 140mm skersmens.</p>
<p>Noctua NF-P14 naudoja tiek pat mentelių, tai yra devynias, kaip ir vyresnysis brolis, tačiau jos su firminėmis kompanijos išpjovomis mentelių galuose, kurios padeda sumažinti skleidžiamą triukšmą jį išsklaidant didesniame diapazone. Kaip parodė realūs testai, tai veikia. Nepamirškime ir naudojamų SSO klasės guolių, kurie dar labiau sumažina skleidžiamą triukšmą, negu įprastiniai.</p>
<p><a class="ns" href="http://sb.technews.lt/Noctua%20NH-C12P%20SE14/Dideles/12.JPG">
<div class="imgright"><img src="http://sb.technews.lt/Noctua%20NH-C12P%20SE14/Mazos/12.jpg"  /></div>
<p></a><a class="ns" href="http://sb.technews.lt/Noctua%20NH-C12P%20SE14/Dideles/11.JPG"><br /><img src="http://sb.technews.lt/Noctua%20NH-C12P%20SE14/Mazos/11.jpg" /><br /></a></p>
<p>Numatytaisiais nustatymais Noctua NF-P14 sukasi 1200RPM dažniu, tačiau naudojant jau standartiniais tapusius kompanijos L.N.A ar U.L.N.A adapterius sūkiai automatiškai sumažės iki atitinkamai 900RPM ir 750RPM. Privalumas, kad dar labiau sumažės ventiliatoriaus skleidžiamas garsumas, tačiau kentės jūsų aušinimo rezultatai. Nors jei su jūsų centriniu procesoriumi įprastiniais nustatymais NH-C12P SE14 tvarkosi labai gerai, galima išbandyti L.N.A adapterį ir pažiūrėti, ar rodomi aušinimo rezultatai jus tenkins.</p>
<p>Nepaisant to, jog atrodo, kad 140mm diametro NF-P14 turėtų būti didesnis ir specifinis ventiliatorius, taip nėra. Šį produktą galima pritaisyti prie bet kokio centrinio procesoriaus aušintuvo, kuris yra suderinimas su 120mm skersmens ventiliatoriumi, ar naudoti kaip sisteminį tokio pat skersmens ventiliatorių. Kabliukas yra tame, kad dėl apskritimo formos kompanija panaudojo žymiai mažesnio skersmens rėmus, o montavimo skylės yra pritaikytos 120mm standartui. Jei norėtųsi šį aušintuvą pritaikyti 140mm ventiliatoriui skirtoje vietoje, jo pakuotėje pateikiami specialūs montavimo priedai.</p>
<p><b>Montavimas</b></p>
<p>Noctua NH-C12P SE14 montavimas yra lygiai toks pat, kaip ir kitų Noctua produktų tiek lyginant AMD, tiek ir Intel montavimą. Taip, mes esame vieni iš keisčiausių ir naudojame AMD sistemą, tačiau taip yra dėl to, jog AMD nesikuklino ir su jų pagalba mes jau turime net antrą AMD lustų rinkiniu pagrįstą pagrindinę plokštę į kurią, kaip jūs žinote, dedami tik AMD centriniai procesoriai.</p>
<p>AMD sistemoje jums reikės kartu su bet kuria pagrindine plokšte pateikiamos galinės plokštelės, o visas likęs procesas nėra sudėtingas. Prie galinės plokštelės priveržiate kojeles, o prie jų - radiatorių. Mažesnėse sistemose daug nervų kainuoti gali ventiliatorius uždėjimas, tačiau ir šis veiksmas nėra ypatingai sudėtingas. Tereikia uždėti keturias anti-vibracines gumeles ir su pateiktais dvejais metaliniais laikikliais pritvirtinti ventiliatorių. Darbas baigtas.</p>
<p><a class="ns" href="http://sb.technews.lt/Noctua%20NH-C12P%20SE14/Dideles/14.JPG">
<div class="imgright"><img src="http://sb.technews.lt/Noctua%20NH-C12P%20SE14/Mazos/14.JPG"  /></div>
<p></a><a class="ns" href="http://sb.technews.lt/Noctua%20NH-C12P%20SE14/Dideles/13.JPG"><br /><img src="http://sb.technews.lt/Noctua%20NH-C12P%20SE14/Mazos/13.JPG" /><br /></a></p>
<p>Taigi, NH-C12P SE14 montavimas nėra nei pats lengviausias mano matytas, nei pats sudėtingiausias. Kaip ir mažylis NH-U9B SE2, NH-C12P SE14 neužstoja kitų komponentų nepaisant savo gana didelio dydžio, kaip tai daro Cooling Corator DS, tad Noctua inžinierių projektas ir SecuFirm2 montavimo sistema atlieka savo darbą taip, kaip numatė kompanija – be jokių didesnių kliūčių vartotojui.</p>
<p><b>Testavimas</b></p>
<p>Testai vyko su AMD sistema. Procesorių aušintuvams rodomiems rezultatams įtakos neturėjo jokie pašaliniai veiksmai. Iš pradžių bandėme, kaip aušintuvai darbuojasi su AMD Phenom II X4 925 jo standartiniuose nustatymuose, vėliau dažnį, kaip ir voltažą, pakėlėme iki atitinkamai 3,3GHz bei 1,45V. Ramybės rėžimu kompiuteris veikdavo 15 minučių, tada buvo „paimamas“ rezultatas, tiek pat laiko laukėme ir užkraudami procesorių su OCCT programine įranga. Viso testavimo metu naudojome Noctua NT-H1 termopastą, kuri buvo tepama iš naujo po kiekvieno bandymo. Taip pat norėčiau atkreipti dėmesį į rodyklės ženklus testų lentelėse. Jei rodyklė kyla į viršų, rezultatas tuo geresni, kuo didesnis skaičius, jei rodyklė leidžiasi žemyn – rezultatas tuo geresnis, kuo skaičius mažesnis. Šią rodyklės praktiką naudosime ir ateityje, tačiau ji aušintuvų testuose neturi daug reikšmės – kuo rezultatas mažesnis, tuo geriau.</p>
<p>Bandymų sistema: </p>
<p>• Centrinis procesorius: AMD Phenom II X4 925 2,8GHz 1,35V@3,3GHz 1,45V<br />
<br />• Pagrindinė plokštė: MSI 870A-G54<br />
<br />• Vaizdo plokštės: AMD Radeon HD 6970<br />
<br />• Darbinė atmintis: OCZ Gold 4GB DDR3-1600MHz<br />
<br />• Kietasis diskas: Apacer 128GB SSD<br />
<br />• Maitinimo blokas: Cougar 700W</p>
<p><img src="http://sb.technews.lt/Noctua%20NH-C12P%20SE14/Testai/1.png" /></p>
<p><img src="http://sb.technews.lt/Noctua%20NH-C12P%20SE14/Testai/2.png" /></p>
<p>Kaip mes ir spėjome praėjusioje centrinio procesoriaus apžvalgoje, Noctua NH-C12P SE14 kėsinasi atimti spartos karūną iš mūsų AMD sistemos lyderio Xigmatek Aegir. Kaip matote, standartinių nustatymų Phenom II X4 925 procesoriaus aušinime NH-C12P SE14 yra tiesiog nepralenkiamas. </p>
<p><img src="http://sb.technews.lt/Noctua%20NH-C12P%20SE14/Testai/3.png" /></p>
<p><img src="http://sb.technews.lt/Noctua%20NH-C12P%20SE14/Testai/4.png" /></p>
<p>O štai ir įdomiausia dalis, kai mūsų turimas centrinis procesorius ne tik dirba 500MHz didesniu dažniu, tačiau ir jo voltažas yra pakilęs per 0,1V. Čia, kaip ir pirmoje testavimo dalyje, karaliauja Noctua NH-C12P SE14, kuris ne tik išlaikė lyderio poziciją, tačiau ir padidino atotrūkį nuo artimiausių persekiotojų. Nepaisant to, kad šis aukštos klasės centrinio procesoriaus aušintuvas yra pats brangiausias iš šešetuko, tačiau jis įrodė, kad už jį pinigus mokėti verta.</p>
<p>Dar vienas labai svarbus pliusas, kurį pastebėjau testavimo metu, yra tylus ventiliatoriaus darbas. Eilinį kartą Noctua inžinierių sumanymai veikia ir lyginant NF-P14 ventiliatoriaus darbą su Xigmatek Aegir ventiliatoriaus „kriokimu“, NF-P14 galima sakyti dirba neskleisdamas jokio garso. Noctua NH-C12P SE14, kaip ir mažylis NH-U9B SE2, yra pats tyliausias aušintuvus bandytas mūsų AMD sistemoje.</p>
<p><b>Kainos/Spartos santykis</b></p>
<p>Tai naujas skyrelis mūsų centrinio procesoriaus aušintuvų testuose. Kiekvieną kartą pateikdami vis naujo aušintuvo apžvalgą, mes atnaujinsime šį skyrelį, įrašydami ir naująjį gaminį. Šį kartą pateiksime „Technews.lt taškus“ šešiems aušintuvams, kurie sudalyvavo testuose. Taškai skaičiuojami labai paprastai – sudedami visi aušinimo rezultatai ir kaina. Kadangi kaina, ypač pigių aušintuvų, nuo brangesnių ir spartesnių gali skirtis net apie 20 vienetų, ši sudaro 40 procentų viso balo, tuo tarpu aušinimo rezultatai – 60 procentų. Akivaizdu, kad kuo taškų mažiau, tuo aušintuvas turi geresnį kainos/spartos santykį, taigi mes gavome štai tokius rezultatus pridėję ir mūsų testavimo poligone pasirodžiusį Noctua NH-C12P SE14 centrinio procesoriaus aušintuvą:</p>
<p>1. AC Freezer Xtreme 2 – 179,9 taškai<br />
<br />2. Xigmatek Aegir – 183,6 taškai<br />
<br />3. AC Freezer 13 – 184,2 taškai<br />
<br />4. Noctua NH-C12P SE14 – 186,2 taškai<br />
<br />5. Coolink Corator DS – 192,2 taškai<br />
<br />6. Noctua NH-U9B SE2 – 193,2 taškai</p>
<p><b>Išvada</b></p>
<p>Aušinimo sprendimais užsiimanti Noctua ir vėl mus nustebino, tačiau tai nėra keista. Kompanijos gaminiai visad pasižymėjo akį traukiančiu dizainu, kokybe, firminėmis technologijoms ir ypač gerais aušinimo rezultatais, tačiau kaina jų yra aukšta. Nepaisant to, kaip matome kainos ir spartos santykio skyrelėje, Noctua NH-C12P SE14 savo kainą atperka aušinimo efektyvumu, o taipogi nepamirškime tylaus jo darbo.</p>
<p>Konkurentų savo kainos zonoje aušintuvas šiame teste neturi, nes yra net 10 eurų brangesnis už artimiausią konkurentą Coolink Corator DS, bet yra geresnis pirkinys „pasvėrus“ kainą, spartą ir ypatybes kartu už beveik visus šiame teste sudalyvavusius centrinio procesoriaus aušintuvus.</p>
<p>Taigi, mums nelieka nieko kito, kaip Noctua NH-C12P SE14 suteikti „Technews.lt renkasi“ apdovanojimą. Ne tik dėl to, kad jis yra sparčiausias ir geriausias pasak rezultatų, tačiau ir siūlo prieinamą kainą atsižvelgiant į surinkimo kokybę ir ypatybes. Tai tiesiog kol kas geriausias aušintuvas testuotas mūsų AMD sistemoje, bet artimiausioje ateityje pažiūrėsime, ką pasiūlys kiti aušinimo flagmanai ir ne tik.</p>
<p><img src="http://sb.technews.lt/Awards/renkasi.png" /></p>
