---
layout: post
status: publish
published: true
title: Išankstinė apžvalga - Gelid GC-1
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 89
wordpress_url: http://localhost/site/new/isankstine_apzvalga_-_gelid_gc-1/
date: '2009-01-24 00:11:14 +0200'
date_gmt: '2009-01-24 00:11:14 +0200'
categories:
- Aušinimas
- Apžvalgos
---
<div class="imgright"><img src="http://www.technews.lt/upl/Failai/mainGC-1.jpg" border="1" /></div>
<p><i>Gelid</i> Solutions tai Honkonge įkurta kompanija, tačiau ne visai rytietiškomis šaknimis. Šiandien gavome galimybę išbandyti <i>Gelid Solutions High Performance GC-1</i> termopastą. </p>
<p>Turbūt itin maža dalis Jūsų yra girdėję apie tokią kompaniją. Nieko nuostabaus – apie ją sužinojau visai neseniai, skaitydamas apžvalgą viename užsienio technikos apžvalgų portalų.To priežastis labai paprasta, ši kompanija buvo įkurta tik šiais metais, todėl galime pasidžiaugti būdami vieni pirmųjų bandančių <i>GC-1</i> aušinimo sprendimą. Be mūsų, šios termopastos apžvalgas kol kas turi tik <a class="ns" href="http://www.overclockersclub.com/reviews/Gelid_gc1/">Overclockersclub.com</a>, <a class="ns" href="http://www.dragonsteelmods.com/index.php?option=com_content&task=view&id=7901&Itemid=38">Dragonsteelmods.com</a> ir <a class="ns" href="http://www.futurelooks.com/Gelid-gc1-high-performance-thermal-compound-review/">Futurelooks.com</a>. Visuose šiuose portaluose, pasta buvo įvertinta labai gerai, pažiūrėsime, ar mūsų rezultatai patvirtins šią nuostatą.</p>
<p><b>Turinys:</b></p>
<p><b>Apie <i>Gelid</i> Solutions</b><br />
<br /><b>Pakuotė</b><br />
<br /><b>Konsistencija</b><br />
<br /><b>Testų metodai</b><br />
<br /><b>Testų rezultatai</b><br />
<br /><b>Išvados</b></p>
<p><b>Apie <i>Gelid</i> Solutions</b></p>
<p>Kaip jau minėjau, Honkonge būstinėje turinti kompanija buvo įkurta Gebhard‘o Scherrer‘io ir VC Tran‘o. Spėjant iš dabartinio kompanijos produktų paplitimo, panašu, kad komandoje tikrai nėra daug žmonių, tačiau, be abejonės, jei <i>Gelid</i> gaminiai populiarės viskas bus kitaip. Vienas įdomus faktas – abu šie vaikinai dirbo <i>Arctic Cooling</i> kompanijoje keletą metų, todėl galima tikėtis, kad savo kompanijoje jie pritaikys įgytą patirtį. Pasak pačių vadovų, ilgus metus dirbdami aušinimo rinkoje jie užsitarnavo pagarbą ir žinomumą. Pats <i>Gelid</i> vardas kilo iš lotyniško žodžio „gelidus“ ir reiškia itin šaltas, ledinis.</p>
<p><img src="http://www.technews.lt/upl/Failai/wing8Gelidgif.gif" /></p>
<p><i>Gelid</i> puslapyje teigiama, kad yra kuriami aušinimo sprendimai – procesorių aušintuvai, ventiliatoriai bei kita aparatinė įranga tiek žaidėjams tiek ir tylos mylėtojams. „Savo distributoriams, pardavėjams ir sistemų komplektuotojams mes tiekiame novatoriškus, praktiškai negirdimus, itin aukšto našumo ir geros kokybės aušinimo sprendimus“. Juokai juokais, bet kompanija šiuo metu turi vos du distributorius, kurių abu Azijoje. Visgi, greičiausiai kompanija tik ruošiasi būsimam populiarėjimui – kol kas ją rasti, paieškos sistemose suvedus „<i>Gelid</i> Solutions“ ar tiesiog „<i>Gelid</i>“, labai sunku. <i>Gelid</i> savo viziją įvardina taip : „Suderinti išradingumą ir kokybę gaminant geriausius klasėje produktus visiems kompiuterių entuziastams pasaulyje“. Visi kompanijos pareiškimai skamba labai drąsiai, belieka įsitikinti ar tai nėra vien reklaminis triukas.</p>
<p><b>Pakuotė</b></p>
<div class="imgright"><img src="http://www.technews.lt/upl/Failai/GC-1_gamintojo_pateikiamos_savybes.PNG" border="1" /></div>
<p>Siuntinį man pristatė <i>TNT</i> – juos tenka pagirti už operatyvų darbą. <i>GC-1</i> pakuotė labai įprasta – paprastas kartono lakštas su plastikiniu apdengimu. Ši pasta yra tinkama naudojimui tiek su procesoriumi, tiek su vaizdo plokšte, tiek ir su lustų rinkinio radiatoriumi. Dešinėje matote kompanijos išskiriamas <i>GC-1</i> savybes. Pagrindinėje pakuotės dalyje matomas termopastos švirkštas ir kartu pridedama mentelė pastos išsklaidymui po procesoriaus ar aušintuvo pagrindą. Tai pakankamai maloni staigmena, būtent šios menkos smulkmenos pasigedome <i>Noctua NT-H1</i> komplekte. </p>
<p><img src="http://www.technews.lt/upl/Failai/Svirkstas.JPG" /></p>
<p><img src="http://www.technews.lt/upl/Failai/diagrama_awards.JPG" /></p>
<p>Labiausiai į akis krenta apatinė dalis – čia matome, kad <i>Gelid</i> dovanoja 25 % termopastos, t.y. ne 4, o 5 gramus. Tai reiškia, kad kaip ir <i>NT-H1</i> jos turėtų pakankamai ilgam naudojimui namuose. Žinoma, atliekant itin daug testų net ir toks pastos kiekis pasibaigs greitai. <i>Gelid</i> įkomponavo ir tris apdovanojimų logotipus. Tenka pastebėti, kad ten testai buvo atlikti turint darbinę pakuotę, jei matėte Futurelooks apžvalgą, turėjote pastebėti, kad visi užrašai ant švirkšto buvo paslėpti. Be jau minėtų aspektų, čia paminimi ir <i>GC-1</i> privalumai.</p>
<p><img src="http://www.technews.lt/upl/Failai/ipakavimas.JPG" /></p>
<p>Kitoje pusėje randame termopastos savybes – klampumą, tankį, kiekį, kiek ilgai gali būti nekeista pasta ir kam ji gali būti naudojama. Apačioje randame diagramą, kur pasta lyginama su <i>Arctic Silver 5</i>. Čia <i>GC-1</i> pirmauja bent pora laipsnių. Šalia diagramos patalpintos ištraukos iš apžvalgų, belieka tikėtis, kad naujausių produktų pakuotėse čia rasime ir Technews :).</p>
<p><img src="http://www.technews.lt/upl/Failai/GC-1_savybes.PNG" /></p>
<p><b>Konsistencija</b></p>
<p>Pastos saugojimui naudojamas paprastas švirkštas, tiesa su viena įdomesne savybe. Jo dangtelis yra pagamintas iš gumos, jis minkštas, ir nuimti nuo švirkšto jį paprasčiau nei nuo tos pačios <i>NT-H1</i>. Pačios pastos konsistencija pakankamai skysta, tačiau ji nesitaško, o išbėga tikrai lengvai. Naudojant pridėtą mentelę išsklaidyti termopastą tikrai nesunku. Paveiksliukuose matote, kaip <i>GC-1</i> sukritusi, o NT-H1 išlaiko savo formą. Deja, <i>Gelid</i> termopastą nuo pagrindo nuvalyti sunkiau.</p>
<p><img src="http://www.technews.lt/upl/Failai/konsistencija1.JPG" /></p>
<p><img src="http://www.technews.lt/upl/Failai/konsistencija2.JPG" /></p>
<p><b>Testų metodai</b></p>
<p>Testavimams buvo naudota įprasta sistema ir tie patys metodai. Turiu pasakyti, kad NT-H1 buvo testuojamas dar kartą, nes pasikeitė kambario temperatūra. Visgi rezultatai buvo panašūs, ypač maksimalios apkrovos metu, nes jie nėra priklausomi nuo kambario temperatūros, kaip laukimo būsena. Buvo naudotos <i>RealTemp</i> pateiktos temperatūros po 15 min ramybės būsenos ir 15 min pilnos apkrovos. Testams buvo naudotas <i>Arctic Cooling 7 PRO</i> procesoriaus aušintuvas ir konkuruojanti <i>NT-H1</i> termopasta.</p>
<p><img src="http://www.technews.lt/upl/Failai/Kompiuterio_komplektacija_TN.PNG" /></p>
<p><img src="http://www.technews.lt/upl/Failai/Testavimas.JPG" /></p>
<p><b>Testų rezultatai</b></p>
<p><img src="http://www.technews.lt/upl/Failai/lentele.PNG" /></p>
<p>Tiesą pasakius, tokio puikaus našumo aš buvau labai nustebintas. <i>E6550</i> procesoriui dirbant standartiniu taktiniu dažniu pilna apkrova, naudojant <i>GC-1</i> termopastą buvo pasiekti net dviem laipsniais geresni rezultatai nei <i>NT-H1</i>. Kituose bandymuose <i>GC-1</i> taip lenkė konkurentą iš <i>Noctua</i>. Paspartinus procesorių išlošiamas vienas laipsnis tiek ramybės, tiek ir pilnos apkrovos būsenose.</p>
<p><b>Išvados</b></p>
<p>Spėju, kad šie du vyrukai iš <i>AC</i> sukurė <i>Gelid</i> turėdami tikrai daug patirties. Tai puikiai atspindi testo rezultatai. Tiesą sakant, iš pradžių nepatikėjau savo akimis – ar gali naujokų gaminys lenkti visuotinai žinomos <i>Noctua</i> gaminį? Pasirodo, kad taip – rezultatais įsitikinau net kelis kartus. Malonios smulkmenos, kaip pridedama termopastos sklaidymo mentelė visada pagerina produkto įvaizdį. Vienintelis šios pastos minusas – tai galbūt kiek sunkesnis nusivalymas. Bet kokiu atveju, šio gaminio rekomenduojama kaina sieks 4,70 euro(kai jis bus oficialiai parduodamas), kai tuo tarpu atsiliekančios <i>NT-H1</i> kaina siekia 7,99 euro. Sveikinimai <i>Gelid</i>!</p>
<p>Kadangi šis produktas pasirodė geriau už anksčiau kainos/kokybės derinio apdovanojimą gavusį NT-H1, jam belieka skirti ir Technews.lt renkasi įvertinimą.</p>
<p><img src="http://www.technews.lt/upl/Failai/renkasi.png" /></p>
<p><img src="http://www.technews.lt/upl/Failai/derinys.png" /></p>
<p>Dėkojame <a class="ns" href="http://www.Gelidsolutions.com/"><i>Gelid Solutions</i></a> už suteiktą galimybę išbandyti <i>GC-1</i>.</p>
<p>Autorius: <a class="ns" href="http://www.technews.lt/user/1">Wicked Akuba</a></p>
