---
layout: post
status: publish
published: true
title: "(SP) Samsung apie savo finansinius metus"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 191
wordpress_url: http://localhost/site/new/sp_samsung_apie_savo_finansinius_metus/
date: '2009-01-26 16:50:02 +0200'
date_gmt: '2009-01-26 16:50:02 +0200'
categories:
- Naujienos
---
<div class="imgright"><img src="http://tbn1.google.com/images?q=tbn:j5jNmIQgJz7gDM:http://farm1.static.flickr.com/48/151474020_6a76901e81.jpg%3Fv%3D0" border="1" /></div>
<p>Samsung Electronics paskelbė ketvirtojo 2008 m. ketvirčio finansinius rezultatus. Pirminė bendrovė patyrė grynąjį 11,243 mln. eurų nuostolį ir gavo 10,371 mlrd. eurų pajamų. Per 2008 metus „Samsung“ pirminė bendrovė gavo 41,009 mlrd. eurų pajamų, veiklos pelnas buvo 2,321 mlrd. eurų, grynasis pelnas  — 3,108 mlrd. eurų.</p>
<p>Ketvirtąjį ketvirtį Telekomunikacijų tinklų padalinyje pasiektas rekordinis mobiliųjų telefonų pardavimas per ketvirtį. Puslaidininkių padalinyje pristatytos pažangios nejudamų dalių „flash“ diskų (SSD) platformos nešiojamiesiems kompiuteriams ir tarnybinėms stotims.</p>
<p><b>Mažėjančios kainos ir paklausa paveikė Pusladaininkių ir LCD padalinius</b></p>
<p>Puslaidininkių padalinys ketvirtąjį ketvirtį gavo 2,203 mlrd. eurų pajamų, tai 18 % mažiau nei prieš tai buvusį ketvirtį, ir patyrė 314,808 mln. eurų veiklos nuostolį. (Konsoliduoti ketvirčio rezultatai: 2,703 mlrd. eurų pajamos ir 387,88 mln. veiklos nuostoliai.)</p>
<p>Nuosmukis įvyko dėl ketvirtąjį ketvirtį nukritusių DRAM ir NAND lustų kainų. Pasaulio ekonomikos lėtėjimas neigiamai paveikė elektronikos prekių įsigijimą ketvirtąjį ketvirtį, tradiciškai stiprų laikotarpį elektronikos bendrovėms.</p>
<p>Veiklos pelno marža buvo –14 %, tuo tarpu pagrindinių šios rinkos konkurentų maržos buvo –40 % lygyje.</p>
<p>„Samsung“ toliau investuos į aukšto rinkos segmento produktus, tokius kaip 2G DDR2 ir 1G DDR3 lustus, taip pat stiprins SSD diskų liniją ir aukšto tankio „moviNAND“ platformą, stiprinant bendrovės pirmavimą rinkoje ir pagrindinius produktų sektorius išskiriant iš konkurentų.</p>
<p>Skystųjų kristalų ekranų (LCD) padalinys ketvirtąjį ketvirtį gavo 2,366 mlrd. eurų pajamų ir patyrė 196,755 mln. eurų nuostolių. Juos lėmė užsitęsusios kovos dėl mažų LCD ekranų kainų krentant paklausai pasaulio ekonomikos lėtėjimo metu. (Konsoliduoti ketvirčio rezultatai: 1,995 mlrd. eurų pajamos ir 129,296 mln. eurų veiklos nuostolis.)</p>
<p>Pirmąjį 2009 m. ketvirtį, per kurį pardavimai šioje rinkoje būna tradiciškai maži, „Samsung“ numato, kad rinkos augimas bus nedidelis, kadangi lėtėjant pasaulio ekonomikai mažėja pirkimai. „Samsung“ ir toliau ruošiasi demonstruoti geresnius veiklos rezultatus nei kiti rinkos žaidėjai, atsigaunant ekonomikai sustiprinti savo technologijų pirmavimą ir padidinti pelningumą siūlant skirtingus produktų pasiūlymus ir konkurencingas kainas.</p>
<p><b>Stiprūs mobiliųjų telefonų pardavimai</b></p>
<p>Telekomunikacijų tinklų padalinio ketvirtojo ketvirčio pajamos pasiekė 4,345 mlrd., gauta 89,945 mln. eurų veiklos pelno. (Konsoliduoti ketvirčio rezultatai: 5,801 mlrd. eurų pajamos ir 95,560 mln. eurų veiklos pelnas.) Ketvirtąjį ketvirtį pasaulio telefonų rinka sumažėjo 5 % palyginti su prieš tai buvusiu ketvirčiu. Tačiau rinka 2008 m. išaugo 14 % palyginti 2007 m.</p>
<p>Telekomunikacijų verlsas ir 2009 m. turėtų veikti sėkmingai nepaisant numatomos lėtėjančios rinkos aplinkos pirmąjį ketvirtį. Bendrovė toliau siūlys ypatingus žemo rinkos segmento modelius besivystančiose rinkose ir didins pelningumą gerindama veiklos efektyvumą ir pertvarkydama rinkodaros išlaidas.</p>
<p>Be to, „Samsung“ 2009 m. plės aukšto rinkos segmento lietumui jautrių telefonų ir išmaniųjų telefonų pasiūlą ir planuoja išplėsti bendradarbiavimo programas su mobiliojo ryšio operatoriais visame pasaulyje.</p>
<p>Skaitmeninės terpės padalinio pardavimai ketvirtąjį ketvirtį siekė 1,353 mlrd. eurų, veiklos nuostoliai — 95,566 mln. eurų. (Konsoliduoti ketvirčio rezultatai: 7,094 mlrd. pajamų ir 61,837 mln. eurų veiklos pelnas.). Bendrovė 2009 m. tvirtai nusiteikusi ir toliau išlaikyti pirmąją TV pardavimų vietą pasaulyje pristatydama aukščiausios klasės produktus, tokius kaip naujos LED televizorių ir plonų televizorių (Slim TV) produktų linijos, ir plėsdama pardavimo kanalus visame pasaulyje.</p>
<p>2009 m. „Samsung“ toliau plės pirmavimą daugelio produktų rūšių pasaulio rinkose, įveikdama kasdienius iššūkius sudėtingoje ekonomikos aplinkoje. Bendrovė telks pastangas į nemažai veiksmų programų, skirtų padidinti pelningumą, pagerinti veiklos efektyvumą, padidinti kaštų konkurencingumą ir toliau stiprinti „Samsung“ prekės ženklą.</p>
