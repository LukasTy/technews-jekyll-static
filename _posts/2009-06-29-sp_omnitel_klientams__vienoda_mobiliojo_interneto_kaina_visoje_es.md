---
layout: post
status: publish
published: true
title: "(SP) Omnitel klientams – vienoda interneto kaina visoje ES"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3671
wordpress_url: http://localhost/site/new/sp_omnitel_klientams__vienoda_mobiliojo_interneto_kaina_visoje_es/
date: '2009-06-29 12:48:09 +0300'
date_gmt: '2009-06-29 12:48:09 +0300'
categories:
- Naujienos
---
<div class="imgright"><img src="http://tbn2.google.com/images?q=tbn:dHn6CGZhK4jCmM:http://www.techshout.com/images/nokia-n810-internet-tablet.jpg" border="1" /></div>
<p>Nuo liepos 1 dienos „Omnitel“ klientams, keliaujantiems po ES šalis ir Islandiją, bus taikomas vienodas mobiliojo interneto tarifas – 8 Lt/MB, nepriklausomai nuo to, prie kokio operatoriaus tinklo klientas prisijungs. Šis tarifas taip pat galios ir Norvegijoje prisijungus prie operatoriaus „NetCom“ tinklo. Įvedus naująjį tarifą, mobiliojo interneto kaina klientams sumažės iki trijų kartų. </p>
<p>„Paprasta ir aiški mobiliojo interneto kainodara „Omnitel“ klientams padės planuoti savo išlaidas ir paskatins išnaudoti mobiliojo interneto galimybes kelionių metu“, - sakė „Omnitel“ viceprezidentas komercijai Remigijus Štaras.  </p>
<p>Taip pat nuo liepos 1 d. keliaujantiems bendrovės klientams sumažės ir pokalbių bei SMS žinučių kainos. Prisijungusiems prie bet kurio ES šalių ir Islandijos mobiliojo ryšio operatoriaus ar „NetCom“ tinklo Norvegijoje, skambučiai į Lietuvą kainuos 1,77 Lt/min., priimami skambučiai – 0,78 Lt/min., o SMS – 0,45 Lt. </p>
<p>Įsijungusiems paslaugą „Eurozona“ bendrovės klientams šiose šalyse priimti skambutį tekainuos 0,59 Lt/min. arba 20 proc. pigiau, nei dabar. Tuo tarpu kaimyninėse Latvijoje ar Estijoje besilankantys „Omnitel“ klientai, prisijungę prie LMT ar EMT mobiliojo ryšio operatorių tinklų, į skambučius ir toliau galės atsiliepti nemokamai.<br /></p>
