---
layout: post
status: publish
published: true
title: Antec Three Hundred korpusas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 115
wordpress_url: http://localhost/site/new/antec_three_hundred_korpusas/
date: '2009-01-24 00:42:07 +0200'
date_gmt: '2009-01-23 22:42:07 +0200'
categories:
- Korpusai
- Apžvalgos
---
<p>Kokios asociacijos kyla išgirdus kompanijos pavadinimą <i>Antec</i>? Žinoma, galvoje ima suktis korpusai ir maitinimo blokai. Šiandien jūsų dėmesiui – <i>Antec Three Hundred</i> korpuso apžvalga. <i>Three Hundred</i> - jaunesnis ir kur kas pigesnis <i>Nine Hundred</i> korpuso variantas. Pažiūrėsime, kaip gamintojui sekėsi išlaikyti 900-ojo funkcionalumą ir sumažinti kainą.</p>
<p><b>Apie gamintoją</b><br />
<br /><b>Pakuotė ir išorinis vaizdas</b><br />
<br /><b>Korpuso vidus</b><br />
<br /><b>Montavimo darbai</b><br />
<br /><b>Bandymai</b><br />
<br /><b>Išvados</b></p>
<p><b>Apie gamintoją</b></p>
<p>Dar 1986 metais įkurta amerikiečių kompanija tapo gerai žinoma kaip kokybiškų ir tvirtų kompiuterių korpusų gamintoja. Vėliau į savo prekių asortimentą <i>Antec</i> įtraukė ir maitinimo blokus, kuriuos kompanijos užsakymu šiuo metu gamina tokios kompanijos kaip <i>Sea Sonic</i> ar <i>CWT</i>. Kompanija įsikūrusi JAV, Kalifornijos valstijoje, savo biurą turi ir Europoje, Nyderlanduose. <i>Antec</i> produkcija parduodama daugiau nei trisdešimtyje pasaulio šalių.</p>
<p><b>Pakuotė ir išorinis vaizdas</b></p>
<p><i>Antec Three Hundred</i> įpakuotas juodoje kartoninėje dėžėje. Priekinėje jos dalyje - stambi paties korpuso viršutinės dalies nuotrauka. Galinėje pusėje yra kelios korpuso nuotraukos bei anglų, prancūzų bei vokiečių kalbomis išvardintos gaminio savybės. Šoninėse dalyse taip pat yra informacija su gaminio savybėmis bei specifikacijomis.</p>
<p><a class="ns" href="http://svarke.technews.lt/300/29.jpg">
<div class="imgright"><img src="http://svarke.technews.lt/300/s/29.jpg" border="1" /></div>
<p></a><a class="ns" href="http://svarke.technews.lt/300/28.jpg"><br /><img src="http://svarke.technews.lt/300/s/28.jpg" /><br /></a><br />
<br /><a class="ns" href="http://svarke.technews.lt/300/30.jpg">
<div class="imgright"><img src="http://svarke.technews.lt/300/s/30.jpg" border="1" /></div>
<p></a><a class="ns" href="http://svarke.technews.lt/300/31.jpg"><br /><img src="http://svarke.technews.lt/300/s/31.jpg" /><br /></a></p>
<p>Tik atsidarius dėžę matyti apsauginę funkciją atliekantis putplastis su ertme pro kurią matyti 140 x 140 mm korpuso ventiliatorius. Nuėmus putplastį randame vartotojo vadovą. Pats korpusas papildomai įpakuotas į polietileno maišą.</p>
<p><a class="ns" href="http://svarke.technews.lt/300/32.jpg">
<div class="imgright"><img src="http://svarke.technews.lt/300/s/32.jpg" border="1" /></div>
<p></a><a class="ns" href="http://svarke.technews.lt/300/33.jpg"><br /><img src="http://svarke.technews.lt/300/s/33.jpg" /><br /></a></p>
<p>Visas korpusas, išskyrus priekinę panelę, yra pagamintas iš metalo. Viršuje, kaip jau minėjau, įrengtas <i>Antec 3 Speed</i> 140 x 140 mm ventiliatorius. Kitaip nei <i>Nine Hundred</i>, šiame modelyje viršuje nėra papildomo plastikinio "stogo", todėl vizualiai jis atrodo mažesnis, nors realiai panaudojama erdvė išlieka tokia pati. Paties korpuso matmenys siekia 45.8 x 46.5 x 20.5 cm (A x G x P). Tai nėra labai didelis korpusas, tačiau malonu matyti, jog korpuso plotis siekia 20.5 cm. Dėl to tikrai nekils problemų montuojant aukštus procesorių aušintuvus.</p>
<p><a class="ns" href="http://svarke.technews.lt/300/24.jpg">
<div class="imgright"><img src="http://svarke.technews.lt/300/s/24.jpg" border="1" /></div>
<p></a><a class="ns" href="http://svarke.technews.lt/300/21.jpg"><br /><img src="http://svarke.technews.lt/300/s/21.jpg" /><br /></a></p>
<p>Dešiniame šoniniame dangtyje nėra jokių ertmių, o štai kairėje pusėje palikta vieta įdėti 120 x 120 mm ventiliatoriui. Apačia, kaip ir šoninės korpuso dalys, yra nudažyta juoda spalva. Korpuso kojelės pagamintos iš gumos, dėl ko šiek tiek slopins korpuso vibraciją.</p>
<p><a class="ns" href="http://svarke.technews.lt/300/23.jpg">
<div class="imgright"><img src="http://svarke.technews.lt/300/s/23.jpg" border="1" /></div>
<p></a><a class="ns" href="http://svarke.technews.lt/300/26.jpg"><br /><img src="http://svarke.technews.lt/300/s/26.jpg" /><br /></a></p>
<p>Korpuso užpakalis kiek skiriasi nuo įprastinių variantų. Maitinimo blokas šiame korpuse dedamas ne viršuje, o apačioje. Dėl šilto oro ištraukimo iš korpuso tikrai nereikės jaudintis, kadangi gale yra įdėtas 120 x 120 mm <i>Antec 3 Speed</i> ventiliatorius. Jo grotelės kaip ir viršuje esančio ventiliatoriaus yra plonos, todėl oro cirkuliacijai nebus didelių kliūčių. Abu šoniniai dangčiai prisukti pirštais atsukamais varžtais. Visi praplėtimo lizdai uždengti, pagrindinės plokštės jungčių skyrius - taip pat.</p>
<p><a class="ns" href="http://svarke.technews.lt/300/22.jpg">
<div class="imgright"><img src="http://svarke.technews.lt/300/s/22.jpg" border="1" /></div>
<p></a><a class="ns" href="http://svarke.technews.lt/300/34.jpg"><br /><img src="http://svarke.technews.lt/300/s/34.jpg" /><br /></a></p>
<p><i>Three Hundred</i> priekinė dalis labai paprasta. Tarp plastmasinių jo kraštų įspraustos metalinės grotelės, kurios leidžia vėsiam orui patekti į korpuso vidų. Pačiame viršuje įrengtos dvi USB jungtys, ausinių bei mikrofono lizdai, mažos būsenos indikacijos bei kietojo disko aktyvumo lemputės ir perkrovimo bei įjungimo mygtukai. Kadangi jie įrengti aukštai, bus lengvai pasiekiami ir tiems, kurie laiko korpusą ant žemės. Kiek žemiau, trys 5.25" nišos, uždengtos tokiomis pat grotelėmis, kaip ir likusi priekinė korpuso dalis. Pačioje korpuso apačioje matyti gamintojo logotipas.</p>
<p><a class="ns" href="http://svarke.technews.lt/300/7.jpg"><br /><img src="http://svarke.technews.lt/300/s/7.jpg" /><br /></a></p>
<p>Deja, čia pasigendu bent vienos 3.5" nišos. <i>Nine Hundred</i> modelyje jos taip pat nėra, tačiau kartu pridedamas 5.25" > 3.5" adapteris. Lanksčiųjų diskelių įrenginį greičiausiai naudos retas, tačiau į 3.5" nišą montuojama nemažai kortelių skaitytuvų, kai kurių gamintojų aušintuvų apsukų reguliatoriai.</p>
<p>Šis korpusas iš išorės galbūt pasirodys neišraiškingas, primenantis nuobodžius serverių korpusus. Tikrai taip, tačiau daug kam tai gali būti privalumas. Blizgučių bei šviesų nemėgstantiems vartotojams patiks, jog korpuso priekyje yra vos pora mažyčių lempučių, o priekinė dalis be jokių išsišokančių detalių. Išlaikomas vientisas dizainas.</p>
<p><b>Korpuso vidus</b></p>
<p><a class="ns" href="http://svarke.technews.lt/300/8.jpg">
<div class="imgright"><img src="http://svarke.technews.lt/300/s/8.jpg" border="1" /></div>
<p></a><a class="ns" href="http://svarke.technews.lt/300/3.jpg"><br /><img src="http://svarke.technews.lt/300/s/3.jpg" /><br /></a></p>
<p>Atidarius šoninį dangtį, kurį iš įpratimo traukiau atgal, nors šis lengvai nusiėmė tik patraukus dangčio galą į šoną, į akis pirmiausiai krito tabaluojantys laidai. Transportavimo metu tikriausiai atsiklijavo lipni juosta, prilaikiusi šiuos kabelius. Be įprastų priekinių USB, garso, šviesos diodų ir įjungimo mygtukų laidų čia taip pat yra ir du nedideli trijų padėčių aušintuvų valdikliai, valdantys 140 x 140 ir 120 x 120 mm ventiliatorius korpuso gale. Aušintuvų specifikacijas pateikiame lentelėje:</p>
<p>120 x 120 mm <i>TriCool</i>:</p>
<p><img src=" http://svarke.technews.lt/300/lent1.PNG" /></p>
<p>140 x 140 mm <i>TriCool</i>:</p>
<p><img src=" http://svarke.technews.lt/300/lent2.PNG" /></p>
<p>Tolimesnis žvilgsnis į 5.25" ir 3.5" nišas. Kaip jau minėjau pradžioje, šis korpusas turi tris išorines 5.25" nišas. Įprastai <i>midi-tower</i> korpusai turi po keturias 5.25" nišas, tad kur <i>Antec</i> "pradangino" ketvirtąją? O ji buvo pašalinta, kad atsirastų daugiau vietos 3.5" nišoms. Visgi jų čia yra tik šešios, nors korpusuose su keturiomis 5.25" nišomis dažnai būna net septynios 3.5 nišos. <i>Antec</i> žymiai padidino tarpus tarp šių nišų ir šį sprendimą galima suprasti. Dažniausiai, jeigu 3.5" įrenginius montuosime vienas šalia kito, tarpai tarp jų bus labai nedideli ir įrenginiai (dažniausiai kietieji diskai) labiau kais, o montuojant juos į kas antrą nišą, galima panaudoti tik keturias. <i>Antec Three Hundred</i> korpuse tarpai tarp 3.5" nišų yra pakankamai dideli ir nesukels problemų naudoti visas šešias nišas. Aišku, retas kuris tiek naudoja, tačiau galimybės čia platesnės.</p>
<p><a class="ns" href="http://svarke.technews.lt/300/35.jpg"><br /><img src="http://svarke.technews.lt/300/s/35.jpg" /><br /></a></p>
<p>Gerą įspūdį paliko priekinės panelės uždėjimo mechanizmas. Kairėje pusėje yra trys lengvai paspaudžiami fiksatoriai, o kitoje pusėje - trys laikikliai panašūs į vyrius. Paspaudus fiksatorius priekinis dangtis lengvai atsidaro ir visiškai nusiima. Viskas padaryta labai tiksliai. Jokio klibėjimo kai panelė uždėta ir labai lengvas jos nuėmimas.</p>
<p><a class="ns" href="http://svarke.technews.lt/300/15.jpg">
<div class="imgright"><img src="http://svarke.technews.lt/300/s/15.jpg" border="1" /></div>
<p></a><a class="ns" href="http://svarke.technews.lt/300/25.jpg"><br /><img src="http://svarke.technews.lt/300/s/25.jpg" /><br /></a></p>
<p>Kad korpusas pritaikytas geram kietųjų diskų aušinimui matome ir iš galimybės priekyje įmontuoti du 120 x 120 mm ventiliatorius. Juos, kitaip nei <i>Nine Hundred</i> modelyje, reikės įsigyti patiems. Suprantama, gamintojas siekė sumažinti korpuso kainą, todėl aušintuvų priekyje ir neįdėjo. Jų montavimui nereiks didelių pastangų, kadangi atsukus pora varžtų metaliniai tvirtinimo rėmeliai gali būti visiškai išimti, o į juos jau nesunkiai įdėti ir pritvirtinti ventiliatorius.</p>
<p><a class="ns" href="http://svarke.technews.lt/300/14.jpg">
<div class="imgright"><img src="http://svarke.technews.lt/300/s/14.jpg" border="1" /></div>
<p></a><a class="ns" href="http://svarke.technews.lt/300/13.jpg"><br /><img src="http://svarke.technews.lt/300/s/13.jpg" /><br /></a></p>
<p>Pažiūrėjus į nuimtą priekinę korpuso panelę, į akis labiausiai krinta dulkių filtras, uždengiantis didžiąją panelės dalį. Kadangi priekyje gali būti įmontuoti net du ventiliatoriai, o į korpusą pro priekines groteles nesunkiai gali patekti dulkės, filtras čia iš tiesų reikalingas. Susikaupusias dulkes vėliau galima nesunkiai nuvalyti, kadangi filtras yra išimamas.</p>
<p><a class="ns" href="http://svarke.technews.lt/300/11.jpg">
<div class="imgright"><img src="http://svarke.technews.lt/300/s/11.jpg" border="1" /></div>
<p></a><a class="ns" href="http://svarke.technews.lt/300/10.jpg"><br /><img src="http://svarke.technews.lt/300/s/10.jpg" /><br /></a></p>
<p><b>Montavimo darbai</b></p>
<p><a class="ns" href="http://svarke.technews.lt/300/17.jpg">
<div class="imgright"><img src="http://svarke.technews.lt/300/s/17.jpg" border="1" /></div>
<p></a><a class="ns" href="http://svarke.technews.lt/300/20.jpg"><br /><img src="http://svarke.technews.lt/300/s/20.jpg" /><br /></a></p>
<p><a class="ns" href="http://svarke.technews.lt/300/19.jpg"><br /><img src="http://svarke.technews.lt/300/s/19.jpg" /><br /></a></p>
<p>Tikriausiai jau pastebėjote, jog tiek 5.25", tiek ir 3.5" nišos, tiek ir praplėtimo plokštės neturi bevaržčių tvirtinimo mechanizmų, bet <i>Antec</i> kartu su korpusu pateikia paprastą rudą dėžutę, kurioje be įprastinių varžtų randame ir visą krūvą pirštais atsukamų varžtų. Jų pakaks ir keliems optiniams įrenginiams, kietiesiems diskams bei praplėtimo plokštėms tvirtinti. Visų septynių praplėtimo plokščių angų dangteliai prisukti varžtais, todėl vėliau gali būti vėl nesunkiai uždėti.</p>
<p><a class="ns" href="http://svarke.technews.lt/300/5.jpg">
<div class="imgright"><img src="http://svarke.technews.lt/300/s/5.jpg" border="1" /></div>
<p></a><a class="ns" href="http://svarke.technews.lt/300/6.jpg"><br /><img src="http://svarke.technews.lt/300/s/6.jpg" /><br /></a></p>
<p>Ant pagrindinės plokštės montavimo vietos jau įsukti keturios pakylėlės. Likusias teks įsukti patiems. Tiek pagrindinės plokštės, tiek ir kitų komponentų montavimas Praktiškai nesiskiria nuo darbo su kitais korpusais. Galbūt šiek tiek neįprasta montuoti maitinimo bloką korpuso apačioje. Visgi tokia jo pozicija gana patogi. Kadangi korpuso viršutinėje dalyje įrengti du ventiliatoriai, nekils jokių problemų iš korpuso šalinti šiltą orą, o maitinimo bloko ventiliatoriui reikės rūpintis tik paties maitinimo bloko aušinimu.</p>
<p>Kitas privalumas - lengvesnis maitinimo bloko laidų paslėpimas. Laisvų maitinimo bloko laidų nereikia grūsti kur nors į 5.25" nišas. Juos galima užkišti už 3.5" nišų, kur gamintojas netgi pateikia du veržiklius norintiems, kad jų kompiuterių vidus atrodytų kuo tvarkingesnis.</p>
<p><a class="ns" href="http://svarke.technews.lt/300/1.jpg"><br /><img src="http://svarke.technews.lt/300/s/1.jpg" /><br /></a></p>
<p>Visus instaliacijos darbus apibūdinti būtų galima kaip nesudėtingus. Viskas visur telpa taip, kaip ir turėtų, korpuso skardų kraštai gerai apdirbti. Pagirti galima ir vartotojo vadovą, kuriame septyniomis kalbomis (lietuvių kalbos tarp jų nėra) aiškiai išdėstytas tokių komponentų kaip maitinimo bloko ar papildomų ventiliatorių įdiegimas, pateiktos tikslios įdiegtų ventiliatorių specifikacijos. Tiesa, viską sumontavus korpuse lieka ne taip jau ir daug laisvos erdvės. Ypatingai ilgų vaizdo plokščių savininkams šiame korpuse reikėtų perkelti į žemesnes nišas, kad šie netrukdytų įdėti vaizdo plokštės.</p>
<p><b>Bandymai</b></p>
<p>Tik įjungus kompiuterį su šiuo korpusu, priekyje nušvinta du mažyčiai mėlynos spalvos šviesos diodai. Ventiliatorių beveik negirdėti (iš karto apsukų reguliatoriai nustatyti minimalioms apsukoms). Viena man nepatikusi smulkmena korpuso priekyje, kurią pastebėjau tik surinkęs visą kompiuterį, buvo perkrovimo mygtukas. Jis yra siauras, o norint jį paspausti pirštu, tenka šiek pavargti. Taip pat būtų buvę malonu rasti galimybę valdyti korpuso ventiliatorius neatidarius korpuso dangčio.</p>
<p>Be abejo, reikia išsiaiškinti, ar pakankamai efektyvus yra šio korpuso aušinimas. Tris kartus, ventiliatoriams sukantis minimaliomis, vidutinėmis ir maksimaliomis apsukomis. Po 20 minučių nuo kompiuterio įjungimo fiksuotos temperatūros ramybės būsenoje, o po to dar tiek pat kompiuterio komponentai buvo apkrauti. Tam buvo panaudotos <i>Prime 95 25.5</i> (procesoriui), <i>GPU Caps Fur Render</i> testas (vaizdo plokštei) ir <i>IOMeter</i> (kietiesiems diskams). Kambario temperatūra testų metu siekė 23 laipsnius pagal Celsijų. Palyginimui kartu pateikiame ir <i>Nexus Clodius</i> korpuso rezultatus. Žemiau esančioje lentelėje galite matyti visą kompiuterio konfigūraciją.</p>
<p><img src=" http://svarke.technews.lt/300/pcconfig.PNG" /></p>
<p><i>Rezultatai</i></p>
<p><img src=" http://svarke.technews.lt/300/casetemps.PNG" /></p>
<p>Testų rezultatai <i>Antec Three Hundred</i> naudai. Ypač didelis skirtumas vaizdo plokštės temperatūrose. Netgi kietojo disko (HD501LJ) temperatūrose <i>Three Hundred</i> beveik nenusileidžia <i>Clodius</i>, nors pastarajame priekyje įrengtas 120 x 120 mm ventiliatorius.</p>
<p>Padidinus <i>Antec Three Hundred</i> ventiliatorių apsukas iki vidutinio, o ypač maksimalaus lygių, jų keliamas triukšmas stipriai pakilo. Kadangi pačiame korpuse yra daug ertmių, šie garsai yra prastai slopinami.</p>
<p><b>Išvados</b></p>
<p><i>Antec</i> korpusai daugeliui asocijuojasi su aukšta kokybe ir tokia pat aukšta kaina. <i>Three Hundred</i> yra šiek tiek kitoks. Korpuso pagaminimo kokybė yra puiki, tačiau jį įsigyti galima už mažiau nei 200 litų. <i>Antec Nine Hundred</i> korpusas buvo pamėgtas dėl savo funkcionalumo bei gerų aušinimo savybių, tačiau jo kaina vis dar siekia 400 litų. Atsisakę poros ventiliatorių, išimamų kietųjų diskų nišų, pridedamo 5.25“ į 3.5“ nišos adapterio, lango šoninėje dalyje bei kai kurių kitų elementų ir estetinių detalių, <i>Antec</i> korpuso kainą pavyko sumažinti net dvigubai. Funkcionalumas, be abejo, nukentėjo, tačiau dauguma gerųjų savybių išliko. </p>
<p>Korpuso ventiliacija labai gera, abu ventiliatoriai sukuria didžiulį oro srautą, o ventiliaciją netgi dar labiau pagerinti galima įdėjus vieną ar pora papildomą 120 mm ventiliatorių. Tiesa, būtent dėl geros ventiliacijos korpusas prastai sugeria triukšmą, ir korpuse įmontuoti ventiliatoriai sukdamiesi didelėmis apsukomis jau kelia nemalonų triukšmą. Dėl šios priežasties negaliu rekomenduoti šio korpuso tiems, kurie norėtų surinkti ypatingai tylų kompiuterį. Visiems kitiems, kuriems triukšmas nėra toks svarbus, siūlau jį įtraukti į galimų pirkinių sąrašą.</p>
<p><img src="http://www.technews.lt/upl/Failai/renkasi.png" /></p>
<p><img src=" http://www.technews.lt/upl/Failai/AntecLogo.png" /></p>
<p>Dėkojame <a class="ns" href=" http://www.antec.com/"><i>Antec</i></a> už galimybę išbandyti šį gaminį.</p>
<p></p>
