---
layout: post
status: publish
published: true
title: Forceware 180 atneša nemažai patobulinimų
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 2735
wordpress_url: http://localhost/site/new/forceware_180_atnesa_nemazai_patobulinimu/
date: '2008-11-19 19:59:30 +0200'
date_gmt: '2008-11-19 19:59:30 +0200'
categories:
- Naujienos
---
<p><i>Nvidia</i> šiandien pristatė naujas WHQL tvarkykles <i>Forceware 180.48</i> savo vaizdo plokštėms, anksčiau neoficialiai gamintojo skambiai vadintas &quot;Big Bang II&quot;. Iš tiesų, tai nėra įprastinis tvarkyklių atnaujinimas: tvarkyklės suteikia ir kelias naudingas funkcijas SLI sistemų savininkams.<br />
<br><br />
<br>Visų pirma, tvarkyklės leidžia naudotis <i>SLI</i> funkcijomis su <i>Core i7</i> pagrindine plokšte, turinčia <i>Intel X58</i> lustų rinkinį, naudojant <i>GeForce GTX 280, GeForce GTX 260, GeForce 9800 GX2, GeForce 9800 GTX+</i> ir <i>GeForce 9800 GTX</i> vaizdo plokštės. Taip pat atsirado nuo pat <i>SLI</i> pristatymo laukta galimybė <i>SLI</i> sistemoje matyti žaidimo vaizdą dviejuose monitoriuose. Tiesa, ji visgi nėra visiškai išbaigta. Kol kas palaikomi tik <i>Supreme Commander, World in Conflict</i> ir <i>Flight Simulator X</i> žaidimai, o <i>Windows XP</i> naudotojai šia galimybe apskirtai negalės pasinaudoti.<br />
<br><br />
<br>Dar viena įdomi tvarkyklių savybė - galimybė paskirti visą grafikos procesorių <i>PhysX</i> skaičiavimams. Nuo šiol viena grafikos plokštė galės vien apdoroti vaizdus, o kita - atlikti fizikinius skaičiavimus. Svarbu tai, jog abi plokštės neturi būti identiškos.<br />
<br><br />
<br>Šioje tvarkyklių versijoje <i>Nvidia</i> teigia ir ženkliai padidinusi ir kai kurių žaidimų veikimo spartą. Didžiausi jų turėtų būti pastebimi <i>Devil May Cry 4</i> (25 proc.), <i>Far Cry 2</i> (38 proc.) ir <i>Lost Planet: Colonies</i> (net iki 80 proc.).<br />
<br><br />
<br><i>Forceware 180.48</i> tinka <i>Geforce 8800</i> serijos ir naujesnėms vaizdo plokštėms, naudojamoms su <i>Windows XP</i> bei <i>Vista</i> (tiek 32, tiek ir 64 bit versijos) operacinėmis sistemomis. Tvarkykles galite atsisiųsti iš <a class="ns" href="http://www.nvidia.com/Download/index.aspx?lang=en-us">gamintojo puslapio</a>.<br />
<br><br />
<br><br />
<br></p>
