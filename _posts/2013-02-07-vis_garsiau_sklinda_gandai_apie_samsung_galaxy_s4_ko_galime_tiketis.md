---
layout: post
status: publish
published: true
title: Vis garsiau sklinda gandai apie Samsung Galaxy S4. Ko galime tikėtis?
author:
  display_name: technews
  login: technews
  email: info@technews.lt
  url: ''
author_login: technews
author_email: info@technews.lt
wordpress_id: 7366
wordpress_url: http://localhost/site/new/vis_garsiau_sklinda_gandai_apie_samsung_galaxy_s4_ko_galime_tiketis/
date: '2013-02-07 13:01:56 +0200'
date_gmt: '2013-02-07 13:01:56 +0200'
categories:
- Naujienos
---
<p style="text-align:justify">Turbūt laukiamiausias metų telefonas Samsung Galaxy S4, labai tikėtina, kad gali pasirodyti jau kitą mėnesį. Sklando informacija, kad pristatymo renginys planuojamas jau kovo 15 dieną.</p>
<p style="text-align:center"> <a target="blank" href="http://www.technologijos.lt/upload/image/n/technologijos/gsm/S-31027/samsung-galaxy-s411.jpg"><img alt="" src="http://www.technologijos.lt/upload/image/n/technologijos/gsm/S-31027/1-samsung-galaxy-s411.jpg" style="width: 520px;" /></a></p>
<div style="text-align:center"> <strong></strong><br/><em></em></div>
<div style="text-align:justify">
<p>Samsung kruopščiai slepia informaciją apie savo naująjį flagmaną, tačiau truputį panaršius internete, nesunkiai galima rasti pluoštą informacijos apie telefono charakteristikas. Viskas itin suaktyvėjo pastarosiomis savaitėmis. Pristatome gandus, kurie, tikėtina, yra arčiausiai tiesos.</p>
<p><span style="font-weight: bold;">Tikėtina kad Samsung Galaxy S4:</span></p>
<p><span style="font-style: italic;">Turės 5 colių Super AMOLED ekraną</span></p>
<p>Vis dažniau kalbama, kad Samsung naujosios kartos modeliui panaudos dar didesnį ekraną nei jo pirmtakui Galaxy SIII, kuris buvo 4.8 colių. Labiausiai tikėtina &ndash; 5 colių įstrižainės, Super AMOLED, true HD (1080p) ekranas.</p>
<p><span style="font-style: italic;">Gaus Samsung Eynos Octa 5 procesorių</span></p>
<p>Greičiausiai Samsung Galaxy S4 bus apginkluotas neseniai pristatytu Exynos 5 Octa procesoriumi. Tai bus pirmasis pasaulyje 8 branduolių mobiliojo telefono procesorius. Jis turėtų susidėti iš keturių galingų Cortex-A15 ir keturių ARM Cortex-A7 branduolių, pasižyminčių mažu energijos vartojimu. Skamba puikiai, tačiau nesitikima, kad naujasis telefonas pasirodys puikiai spartos testuose. Vietoj to, Samsung turėtų pasiūlyti labiau kasdieniam naudojimui pritaikytą telefoną.&nbsp;</p>
<p><span style="font-style: italic;">Džiugins MALI-450 MP grafikos procesoriumi</span></p>
<p>Vartotojai, mėgstantys apkrauti telefonus grafine informacija, tokia kaip žaidimais, turėtų nenusivilti nauju grafikos procesoriumi Mali-450 MP GPU, kuris turėtų būti dvigubai spartesnis už Samsung Galaxy SIII esantį Mali-400, o taip pat pasižymės ir mažesniu energijos vartojimu.</p>
<p>Išmaniųjų telefonų baterijos kaskart vis didėja. Ne išimtis ir Galaxy S4. Didesnis ekranas bei galingesni procesoriai gali pareikalauti daugiau energijos, todėl prireiks didesnės baterijos negu turėjo Galaxy SIII. Manoma, kad baterijos talpa turėtų &bdquo;paaugti&ldquo; nuo 2100mAh iki 2600mAh.</p>
<p><span style="font-style: italic;">Krausis be laidų</span></p>
<p>Samsung turbūt liktų nesuprasti, jei nepasiūlytų belaidžio telefono krovimo, kuris šiuo metu skinasi kelią į rinką, kaip tikrai moderni ir patogi funkcija. Žinoma, belaidžio krovimo stotelės galėtų būti parduodamos atskirai, panašiai elgiasi ir konkurentai, taip Samsung užsitikrintų papildomas pajamas.&nbsp;</p>
<p><span style="font-style: italic;">Turės Android 4.2 Jelly Bean</span></p>
<p>Android 4.2 Jelly Bean jau kelių mėnesių senumo, todėl Samsung tikrai turėjo marias laiko pritaikyti naują platformą savo kitam populiariausios serijos telefonui. Taip pat tikėtina, kad atsinaujins ir Samsung vartotojo TouchWiz.</p>
<p><span style="font-style: italic;">Geriau atpažins žmogaus veidą bei akis</span></p>
<p>Kam teko naudoti Smart Stay technologiją Galaxy S III telefone, tas patvirtins, kad jai tikrai yra kur tobulėti, todėl ją pagerinti būtų pats laikas. Kalbama, kad Galaxy S4 gali nustebinti tokiomis funkcijomis, kaip puslapio slinkimas akimi (Eye Scroll), pristabdymas (Eye Pause), ir panašiais smagumynais.</p>
<p><span style="font-style: italic;">Debiutuos kovo 15 dieną&nbsp;</span></p>
<p>Vienas šaltinių neseniai pranešė apie Samsung Galaxy S4 pristatymą kovo 15 dieną. Prekyba Europoje bei Azijoje turėtų prasidėti balandžio pradžioje, kitur &ndash; gegužės, birželio mėnesiais.&nbsp;</p>
<p><span style="font-weight: bold;">Greičiausiai nesulauksime:</span></p>
<p><span style="font-style: italic;">13-megapikselių kameros</span></p>
<p>Daug kam kameros kokybė siejasi su megapikselių skaičiumi, tačiau tai nėra visiška tiesa. Samsung naudojo 8 megapikselių kameras dviejuose paskutiniuose Galaxy S serijos telefonuose, todėl labai tikėtina, kad ši tendencija išliks. Samsung turėtų labiau orientuotis į kameros galimybes bei dydį.&nbsp;</p>
<p><span style="font-style: italic;">Lankstaus ar nesugadinamo ekrano&nbsp;</span></p>
<p>Kad ir kaip būtų šaunu, jei tai taptų realybe, tačiau kalbama, kad šioms technologijos dar tikrai toli iki serijinės gamybos, todėl jų dar teks palaukti kelerius metus.</p>
<p>Gandai lieka gandais, kol jie nėra oficialiai patvirtinti, tačiau šie turėtų būti arčiausiai tiesos, kaip yra iš tiesų, pamatysime jau visai netrukus.</p>
</div>
<div style="text-align:right"> <em>Gediminas Norgėla</em></div>
<p><strong>Parengta pagal:</strong></p>
<p style="margin:0px 0px 0px 10px"><a target="blank" href="http://www.androidguys.com/2013/02/06/what-we-expect-samsung-galaxy-s4/"><span style="color:#2E2EFE">What we expect: Samsung Galaxy S4</span></a></p>
