---
layout: post
status: publish
published: true
title: Kibernetiniai nusikaltėliai taikosi į konfidencialią informaciją
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4580
wordpress_url: http://localhost/site/new/kibernetiniai_nusikalteliai_taikosi_i_konfidencialia_informacija_/
date: '2010-02-11 14:06:32 +0200'
date_gmt: '2010-02-11 14:06:32 +0200'
categories:
- Naujienos
---
<div class="imgright"><img src="http://t3.gstatic.com/images?q=tbn:K9U3sLtSnNc64M:http://www.dacostabalboa.com/es/imagenes/phising.jpg"  /></div>
<p>Prasidėjus metams, pasaulinė saugumo sprendimų kūrėja ESET atkreipia dėmesį į augantį konfidencialios informacijos vagysčių skaičių internete. Tendencijos rodo, kad duomenų pasisavinimo atvejų daugėja socialiniuose tinkluose, taip pat bendraujant elektroniniu paštu. Asmeniniai vartotojų duomenys ar svarbi verslo informacija išviliojama pasinaudojus žmonių patiklumu. Tuo tarpu interneto erdvėje vartotojus ir toliau puola pastaruoju metu paplitę virtualūs kenkėjai. </p>
<p>„Vis daugiau bendravimo persikeliant į interneto erdvę, informacijos apsauga tampa kaip niekada aktuali, o ypač versle. Vartotojai turėtų būti atidūs prieš skelbdami informaciją socialiniuose tinkluose. Taip pat itin atsargiai reikėtų vertinti elektroninius laiškus, kuriuose internetiniai sukčiai naudodamiesi institucijų vardu, prašo atnaujinti banko sąskaitų ar kitus aktualius duomenis“, - sako ESET saugumo sprendimams šalyje atstovaujančios bendrovės NOD Baltic vadovas Tomas Parnarauskas.  </p>
<p>Pasak jo, pasaulyje plinta laiškai, atrodantys kaip įprasta iš banko gaunama elektroninė korespondencija: juose pateikiama nuoroda, vedanti į puslapį, atrodantį kaip įprasta banko ar kitos institucijos svetainė, kur prašoma atnaujinti sąskaitos informaciją. Tokiu būdu iš vartotojo jam nežinant išviliojama ir vėliau panaudojama aktuali informacija. </p>
<p>„Siekiant apsisaugoti nuo tokių interneto atakų, rekomenduojama rinktis Internet Security tipo apsaugos priemones, kompleksiškai saugančias tiek nuo brukalų, tinklo atakų, taip pat nuo per socialinius tinklus plintančių virusų, konfidencialios informacijos vagysčių“, - sako T.Parnarauskas. Jo teigimu, norintiems tokios apsaugos, rekomenduojama rinktis ESET Smart Security sprendimą.</p>
<p>Tuo tarpu internete pastarąjį mėnesį ir toliau aktyviai puolė išplitę virtualūs kenkėjai: ESET skelbiamame pavojingiausių sausio mėnesio virusų dešimtuko pirmojoje vietoje aptiktas daugiausia kompiuterių užkrėtęs kirminas Conficker, plintantis per operacinės sistemos Windows spragas. Sausį vartotojus ir toliau aktyviai atakavo virusai INF/Autorun, Win32/PSW.OnLineGames, Win32/Agent, INF/Conficker, kenkėjiškos programos Win32/Pacex.Gen, Win32/Qhost ir WMA/TrojanDownloader.GetCodec. </p>
<p>Aštuntojoje ir dešimtojoje aktyviausių virusų dešimtuko vietose aptikti nauji kenkėjai: JS/TrojanDownloader.Agent ir Win32/Packed.Autoit. Pirmasis, Trojos arklio tipo virusas, į kompiuterį patenka besilankant kenksmingose internetinėse svetainėse. Virusas kenkia tuo, kad be vartotojo žinios siunčia ir diegia į kompiuterį pavojingus failus. Dešimtoje vietoje iš 21-osios atsirado virusas Win32/Packed.Autoit: patekęs į kompiuterį jis atveria kelią kitoms kenkėjiškoms programoms.  </p>
