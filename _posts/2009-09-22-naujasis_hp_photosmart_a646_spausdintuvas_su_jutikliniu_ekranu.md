---
layout: post
status: publish
published: true
title: Naujasis HP Photosmart A646 spausdintuvas su jutikliniu ekranu
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4073
wordpress_url: http://localhost/site/new/naujasis_hp_photosmart_a646_spausdintuvas_su_jutikliniu_ekranu/
date: '2009-09-22 14:41:31 +0300'
date_gmt: '2009-09-22 14:41:31 +0300'
categories:
- Naujienos
---
<p>Hewlett-Packard (HP) pristatė dar vieną naujosios HP Photosmart TouchSmart serijos spausdintuvą HP Photosmart A646 Compact. Rugsėjį pristatyta naujoji spausdintuvų serija pasižymi patogiu ir nesudėtingu nuotraukų paruošimu bei spausdinimu be kompiuterio pagalbos.</p>
<p>HP Photosmart A646 Compact spausdintuvu paprasta peržiūrėti, koreguoti, net apipavidalinti nuotraukas be kompiuterio pagalbos, naudojantis itin dideliu, 8,7 cm (3,45 colio) įstrižainės jutikliniu TouchSmart ekranu. Spausdintuvas puikiai tinka nuolat keliaujantiems fotografams, užsiėmusiems tėvams. Juo galima spausdinti nuotraukas ir iš mobiliojo telefono su Bluetooth ryšiu.</p>
<p>Anksčiau nuotraukų albumuose po nuotraukomis ar ant kitos jų pusės žmonės užrašydavo, kada ir kur fotografuota, kas nuotraukoje ar šiaip – keletą eilučių, susijusių su nuotrauka. Naudodami spausdintuvo TouchSmart valdymo skydelį, dabar vartotojai gali irgi palikti savo pastabas prie skaitmeninės spausdinamos nuotraukos, surinkdami tekstą klaviatūra ekrane arba rašymo lazdele. Ekrane taip pat galima pademonstruoti nuotraukas skaidrių peržiūros režimu.</p>
<p>Prieš spausdindami nuotraukas vartotojai gali jas apipavidalinti, pasirinkdami iš daugiau nei 300 spausdintuve esančių elementų – rėmelių, albumo puslapių, nuotraukų užrašų.</p>
<p>Spausdintuvu galima išspausdinti įvairaus, iki 13x18 cm dydžio nuotraukas su rėmeliais ar be jų. Be to, puikias, nepriekaištingos kokybės nuotraukas padės išgauti 30 HP Design Gallery funkcijų nuotraukoms pagerinti ar pakoreguoti, tokių kaip raudonų akių nuotraukose koregavimas, liekninimo efektas, spuogų retušavimo funkcija.</p>
<p>HP Photosmart A646 Compact spausdintuvu galima ne tik spausdinti nuotraukas tiesiai iš mobiliojo telefono Bluetooth ryšio pagalba, bet ir nuskaityti nuotraukas iš atminties kortelių, fotoaparatų su PictBridge funkcija, USB atmintinių ir atspausdinti nenaudojant kompiuterio.</p>
<p>Naujausi HP Photosmart spausdintuvai yra itin funkcionalūs, tačiau, nepaisant to, juos paprasta paruošti darbui ir jais naudotis. Automatiškai įdiegiama HP Quick Connect programinė įranga sutaupo laiko, kai spausdintuvą reikia prijungti prie kompiuterio – nereikia ieškoti atskiro įdiegimo disko. Windows Live Photo Gallery padės nesunkiai koreguoti, tvarkyti ir spausdinti nuotraukas, daryti iš jų atvirutes, kalendorius.</p>
<p>„HP Photosmart A646 Compact spausdintuvas atitinka Energy Star reikalavimus ir taupiai naudoja elektros energiją, tuo sumažindamas spausdinimo poveikį gamtai. Daugiau nei 32 proc. spausdintuvo korpuso yra pagaminta iš perdirbto plastiko.</p>
<p>Įsimintinos nuotraukos atrodys ryškios ir spalvingos naudojant originalias HP rašalines bei akimirksniu džiūstantį ir netepantį HP Advanced Photo popierių.</p>
<p>Naujasis HP Photosmart A646 Compact spausdintuvas Lietuvoje kainuos 514 litų ir pasirodys prekyboje spalio 1 dieną.  </p>
<p><img src="http://www.part.lt/img/00dba0202e9963d8af7bb3ee47888cbc450.jpg" /></p>
