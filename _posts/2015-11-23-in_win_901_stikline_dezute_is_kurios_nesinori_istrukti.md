---
layout: post
status: publish
published: true
title: "„In Win 901“: stiklinė dėžutė, iš kurios niekam nesinori ištrūkti"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 9100
wordpress_url: http://localhost/site/new/in_win_901_stikline_dezute_is_kurios_nesinori_istrukti/
date: '2015-11-23 14:23:45 +0200'
date_gmt: '2015-11-23 12:23:45 +0200'
categories:
- Korpusai
- Apžvalgos
---
<p style="text-align: justify;">Naujo korpuso ar maitinimo šaltinio besidairantiems lietuviams „In Win“ vardas tikrai nėra negirdėtas, tačiau į Pabaltijo rinką šis gamintojas agresyviau pradėjo dairytis tik dabar. Nors „In Win“ pagrinde koncentruojasi į agresyvesnės išvaizdos „gaming“ korpusus, tačiau kompanijos inžinieriams prisakyta sukurti ir kur kas unikalesnių produktų. Mažytis minimalizmu dvelkiantis „In Win 901“ pastatytas iš itin tvirto aliuminio, turi grūdinto stiklo šoninius gaubtus ir pasižymi „hot swap“ HDD/SSD dėklais. Vis dar nesudomino? Pridedame specialiai sukurtą vidaus konstrukciją, kuri pritaikyta AiO sistemos išvedimui į korpuso išorę.</p>
<p style="text-align: justify;"><img class="aligncenter" style="width: 520px; height: 293px;" src="http://technews.lt/userfiles/inwin904and901.jpg" alt="" /></p>
<p style="text-align: center;"><span style="font-size: 10px;">„In Win“ turi ir 904-ąjį - jau visą ATX formato dėžę </span></p>
<p style="text-align: justify;"><strong>Pakuotė ir komplektacija </strong></p>
<p style="text-align: justify;">Visų plastmasinėje įmautėje esančių aksesuarų nepaskleidėme, tačiau negalima nepaminėti, kad „In Win“ varžtelius sugrupavusi po atskirus maišelius bei duoda ne tik toną „zip ties“ surišėjų, bet ir dar šį tą. Kas tai pasakysime apibendrinant išvadas. Vartotojo gido apipavidalinimas iki šiol buvo nematytas - jame dominuoja spalvoti piešinėliai.</p>
<p style="text-align: center;"><a href="http://technews.lt/userfiles/SAM_6290.jpg"><img style="width: 232px; height: 155px;" src="http://technews.lt/userfiles/SAM_6290.jpg" alt="" /> </a><a href="http://technews.lt/userfiles/SAM_6412.jpg"><img style="width: 232px; height: 155px;" src="http://technews.lt/userfiles/SAM_6412.jpg" alt="" /></a></p>
<p style="text-align: justify;"><strong>Specifikacijos </strong></p>
<p style="text-align: center;"><strong><img style="width: 515px; height: 319px;" src="http://technews.lt/userfiles/InWin901specs.png" alt="" /></strong></p>
<p>&nbsp;</p>
<p><strong>Žvilgsnis į išorę</strong></p>
<p style="text-align: justify;">„In Win 901“ turi panašumų su neseniai apžvelgtu „Corsair Graphite 760T“ ir tie panašumai pastebimi akimirksniu. Iš tikrųjų panašumas yra vos vienas, nes korpusai vienas nuo kito skiriasi kardinaliai ir yra siūlomi visai kito plauko pirkėjams. Viską galima apibendrinti palyginus šių korpusų talpinamų motininių plokščių tipus. „Corsair Graphite 760T“ priima XL-ATX formato pagrindines plokštes, kai „In Win 901“ gali priglausti tik mini-ITX mažyles. Vis dėlto 901-asis nėra ypač mažas, jo išmatavimai siekia 350 (A) x 173 (P) x 400 (G) mm. Tai tikrai nėra pats mažiausias mini-ITX korpusas rinkoje.</p>
<p style="text-align: justify;">Visi skirtumai netilptų ant abiejų rankos pirštų, tačiau dabar apie tą vienintelį panašumą. Abu korpusai, tiksliau jų šonai, yra permatomi ir tuo pačiu atspindintys aplinką. Bet ties tuom viskas ir pasibaigia, nes „In Win“ panaudotos medžiagos kardinaliai skiriasi nuo tų, kurias pasirinko „Corsair“. Netaisyklingos stačiakampio formos 901-ojo šonai pagaminti iš grynų gryniausio grūdinto stiklo. Apie tai savininkas yra įspėjamas lipduku (Tempered Glass, Handle with Care), tačiau neįmanoma tikėtis, kad prieš pirkdamas pirkėjas nežino apie šią unikalią „In Win 901“ savybę. Tamsinti stiklo lakštai tvirtinami keturiais specialiais varžtais, kurie atsiremia į gumines pagalvėles. Šoniniai gaubtai gali būti sėkmingai nuimti nenaudojant jokių atsuktuvų.</p>
<p style="text-align: center;"><a href="http://technews.lt/userfiles/SAM_6292.jpg"><img style="width: 232px; height: 155px;" src="http://technews.lt/userfiles/SAM_6292.jpg" alt="" /> </a><a href="http://technews.lt/userfiles/SAM_6293.jpg"><img style="width: 232px; height: 155px;" src="http://technews.lt/userfiles/SAM_6293.jpg" alt="" /></a></p>
<p style="text-align: center;"><a href="http://technews.lt/userfiles/SAM_6303.jpg"><img style="width: 232px; height: 155px;" src="http://technews.lt/userfiles/SAM_6303.jpg" alt="" /> </a><a href="http://technews.lt/userfiles/SAM_6304.jpg"><img style="width: 232px; height: 155px;" src="http://technews.lt/userfiles/SAM_6304.jpg" alt="" /></a></p>
<p style="text-align: justify;">„In Win 901“ pasižymi visiškai monolitine išore – čia turime 4 mm storio vientisą šlifuoto aliuminio lakštą, kuris tiek korpuse priekyje, tiek gale, viršuje ir apačioje, daro grakštų linkį. Absoliučiai jokių aštrių linijų ar agresyvių dizaino detalių. Iš kurio kampo bežiūrėsi į „In Win 901“ prieš akis stos tas pats vaizdas: grakštumas, solidumas, profesionalumas, elegancija ir visiškas paprastumas.</p>
<p style="text-align: center;"><a href="http://technews.lt/userfiles/SAM_6294.jpg"><img style="width: 232px; height: 155px;" src="http://technews.lt/userfiles/SAM_6294.jpg" alt="" /></a><a href="http://technews.lt/userfiles/SAM_6296.jpg"> <img style="width: 232px; height: 155px;" src="http://technews.lt/userfiles/SAM_6296.jpg" alt="" /></a></p>
<p style="text-align: center;"><a href="http://technews.lt/userfiles/SAM_6297.jpg"><img style="width: 232px; height: 155px;" src="http://technews.lt/userfiles/SAM_6297.jpg" alt="" /></a><a href="http://technews.lt/userfiles/SAM_6298.jpg"> <img style="width: 232px; height: 155px;" src="http://technews.lt/userfiles/SAM_6298.jpg" alt="" /></a></p>
<p style="text-align: justify;">Korpuso viršus spinduliuoja absoliučia ramybe, kurios sudrumsti nepajėgi korpuso priekyje matoma vienintelė detalė – raudona juosta su „In Win“ užrašu. Dėl tokio paprastumo nori nenori kyla klausimas, o kur „In Win 901“ jungčių panelė? Pasirodo, stikliniai gaubtai gavo netaisyklingą formą būtent tam, kad šone atidengtų du USB 3.0 lizdus, jungtis ausinėms ir mikrofonui bei „start“ mygtuką. Po I/O skyriumi lyg ir matomas dulkių filtras, o po juo nenuginčyjama tuščia erdvė. Viskas atrodo logiškai.</p>
<p style="text-align: center;"><a href="http://technews.lt/userfiles/SAM_6308.jpg"><img style="width: 468px; height: 312px;" src="http://technews.lt/userfiles/SAM_6308.jpg" alt="" /></a></p>
<p style="text-align: justify;">„In Win 901“ galinėje dalyje nėra įprastos zonos pagrindinės plokštės I/O skydeliui. Viskas, ką matome, tai ertmė maitinimo šaltiniui, virš jo esanti stačiakampė anga ir dar aukščiau esanti perforuota dalis. Nors esame dar tik išorėje, tai leidžia pagalvoti apie jau minėtą unikalią korpuso vidaus konstrukciją. Užbėgdami komponentų montavimui už akių pasakysime, kad ši perforuota sekcija yra nuimama. Tereikia pirštais atsukti keturis varžtus, kurie dėl integruoto mechanizmo visada liks prie pagrindinės korpuso konstrukcijos. Primena „Fractal Design Define R5“ matytą sprendimą, tačiau jo išpildymas aukštesnio lygio.</p>
<p style="text-align: center;"><a href="http://technews.lt/userfiles/SAM_6305.jpg"><img style="width: 232px; height: 155px;" src="http://technews.lt/userfiles/SAM_6305.jpg" alt="" /></a><a href="http://technews.lt/userfiles/SAM_6302.jpg"> <img style="width: 232px; height: 155px;" src="http://technews.lt/userfiles/SAM_6302.jpg" alt="" /></a></p>
<p style="text-align: justify;">Apverstas „In Win 901“ dar kartą patvirtina savo vienalytiškumą. Aliumininis dugnas stovi ant dviejų pailgų paminkštinimų. Nematyti net PSU zoną dengiančio dulkių filtro. Visa esmė ne ta, kad „In Win“ pašykštėjo to dulkių filtro, bet tiesiog nėra PSU kvėpavimui skirtų angų.</p>
<p style="text-align: center;"><a href="http://technews.lt/userfiles/SAM_6307.jpg"><img style="width: 468px; height: 312px;" src="http://technews.lt/userfiles/SAM_6307.jpg" alt="" /></a></p>
<p>&nbsp;</p>
<p><strong>Žvilgsnis į vidų </strong></p>
<p style="text-align: justify;">„In Win 901“ vidų galima padalinti į tris atskiras zonas: PSU zona, tarp I/O skydelio ir perforuotų grotelių esanti zona ir erdvė, kurioje atsiduria mini-ITX pagrindinė plokštė. „In Win“ nutarė neaptraukti PSU kabeliams skirtų permesti angų. Mums tai visiškai nemaišo. Laikomės tokio požiūrio, kad arba visos angos turi būti aptrauktos, arba nė viena. Korpusas turi du PCI išlėtimo dangtelius, o vaizdo plokštės fiksacijai, deja, reikalingi pagalbiniai instrumentai. Tikėjomės, kad „In Win“ išorėje matytą sprendimą pritaikys ir čia.</p>
<p style="text-align: center;"><a href="http://technews.lt/userfiles/SAM_6309.jpg"><img style="width: 468px; height: 312px;" src="http://technews.lt/userfiles/SAM_6309.jpg" alt="" /></a></p>
<p style="text-align: justify;">Atskiras lipdukas nurodo, kad maitinimo šaltinis privalo būti montuojamas nukreipiant jo ventiliatorių į viršų. Keista, kad „In Win“ po maitinimo šaltiniu nesugebėjo priklijuoti jokių paminkštinimų, bet dar keisčiau atrodo plono tipo ODD įrenginiui skirta vieta. Ji yra tiesiai po maitinimo šaltiniu, numanomam stalčiui išvažiuojant į tuščią erdvę po korpuso I/O panele. Optinių laikmenų skaitytuvui parinkta vieta toli gražu ne ideali, bet geriau turėti tokį pasirinkimą, nei jokio. Kaip jau pastebėjome, „In Win 901“ neturi nė vieno išorinio 5,25“ stalčiaus.</p>
<p style="text-align: center;"><a href="http://technews.lt/userfiles/SAM_6310.jpg"><img style="width: 232px; height: 155px;" src="http://technews.lt/userfiles/SAM_6310.jpg" alt="" /> </a><a href="http://technews.lt/userfiles/SAM_6315.jpg"><img style="width: 232px; height: 155px;" src="http://technews.lt/userfiles/SAM_6315.jpg" alt="" /></a></p>
<p style="text-align: center;"><a href="http://technews.lt/userfiles/ODDinInWin901.JPG"><img style="width: 468px; height: 303px;" src="http://technews.lt/userfiles/ODDinInWin901.JPG" alt="" /></a></p>
<p style="text-align: justify;">Korpuso priekyje integruotas aliumininis narvas, turintis du „hot swap“ stalčius. Kiekvienas iš jų tinkamas arba 3,5“ mechaniniam diskui, arba 2,5“ SSD kaupikliui. Norint, kad stalčiai išvažiuotų iš narvo reikia atidaryti stilingas dureles, kurias fiksuoja pirštais prisukamas varžtas. Išorėje matyta sistema. Prie narvo tvitinasi dar du 2,5“ SSD kaupikliams dedikuoti dėklai. Vėlgi pagaminimo medžiaga – 100-a procentinis aliuminis.</p>
<p style="text-align: center;"><a href="http://technews.lt/userfiles/SAM_6317.jpg"><img style="width: 232px; height: 155px;" src="http://technews.lt/userfiles/SAM_6317.jpg" alt="" /> </a><a href="http://technews.lt/userfiles/SAM_6323.jpg"><img style="width: 232px; height: 155px;" src="http://technews.lt/userfiles/SAM_6323.jpg" alt="" /></a></p>
<p style="text-align: center;"><a href="http://technews.lt/userfiles/SAM_6324.jpg"><img style="width: 232px; height: 155px;" src="http://technews.lt/userfiles/SAM_6324.jpg" alt="" /> </a><a href="http://technews.lt/userfiles/SAM_6327.jpg"><img style="width: 232px; height: 155px;" src="http://technews.lt/userfiles/SAM_6327.jpg" alt="" /></a></p>
<p style="text-align: justify;">Iš PSU zonos pirštais atsukus dar vieną varžtą atlaisviname kelią ventiliatoriaus ženklu pažymėtam stalčiui. Į jį galima sumontuoti įpučiantį 120 mm skersmens ventiliatorių. Nekyla abejonių, kad po I/O panele vienu akies kampu matytas dulkių filtras tikrai yra visiems taip reikalingas dulkių filtras. Iš apačios jis fiksuojamas magnetų pagalba ir fiksacija yra tokia stipri, kad norint jį atplėšti nuo korpuso konstrukcijos reikia panaudoti daug jėgos.</p>
<p style="text-align: center;"><a href="http://technews.lt/userfiles/SAM_6321.jpg"><img style="width: 232px; height: 155px;" src="http://technews.lt/userfiles/SAM_6321.jpg" alt="" /></a><a href="http://technews.lt/userfiles/SAM_6328.jpg"> <img style="width: 232px; height: 155px;" src="http://technews.lt/userfiles/SAM_6328.jpg" alt="" /></a></p>
<p style="text-align: justify;">„In Win 901“ galas tuščias – nematyti jokio gamyklinio ventiliatoriaus pėdsakų, bet vartotojui paliekama galimybė į korpuso galą integruoti 92 mm skersmens įrenginį. Visgi pagal eiliškumą tai nebūtų paskutinis aušinimo įrenginys. Už jo gali atsidurti visa AiO sistema.</p>
<p style="text-align: center;"><a href="http://technews.lt/userfiles/SAM_6319.jpg"><img style="width: 232px; height: 155px;" src="http://technews.lt/userfiles/SAM_6319.jpg" alt="" /> </a><a href="http://technews.lt/userfiles/SAM_6330.jpg"><img style="width: 232px; height: 155px;" src="http://technews.lt/userfiles/SAM_6330.jpg" alt="" /></a></p>
<p style="text-align: justify;">Iš kitos pusės dar geriau matosi, kad viršutinė vidaus konstrukcija yra atskirta nuo monolitinės korpuso išorinės konstrukcijos, viršuje paliekant porą nedidelių angų PSU kabelių permetimui. Nugarinėje zonoje palikta beveik 2 cm pločio ložė kabeliams, kurie pagrinde iš apačios atkeliauja pro vieną ir tą pačią angą ir tik tada išskirstomi po prijungimo taškus.</p>
<p style="text-align: center;"><a href="http://technews.lt/userfiles/SAM_6311.jpg"><img style="width: 468px; height: 312px;" src="http://technews.lt/userfiles/SAM_6311.jpg" alt="" /></a></p>
<p style="text-align: center;"><a href="http://technews.lt/userfiles/SAM_6312.jpg"><img style="width: 232px; height: 155px;" src="http://technews.lt/userfiles/SAM_6312.jpg" alt="" /> </a><a href="http://technews.lt/userfiles/SAM_6314.jpg"><img style="width: 232px; height: 155px;" src="http://technews.lt/userfiles/SAM_6314.jpg" alt="" /></a></p>
<p style="text-align: justify;"><strong>Montavimas</strong><strong> + mini testavimas </strong></p>
<p style="text-align: justify;">Pilnaverčio palyginamojo testavimo šįkart nebus dėl dviejų priežasčių. Pirma, nubeturime „Sapphire HD 7870 OC“ vaizdo plokštės, todėl nebėra tiesioginės galimybės palyginti 901-ojo su kitais seniau išbandytais mini-ITX korpusais, kaip „SilverStone RVZ01“ ar „Corsair Graphite 380T“. Antra, norime parodyti, kaip šis „In Win“ korpusas atrodo su AiO sistema, tuo pačiu išsiaiškinant montavimo niuansus.</p>
<p style="text-align: justify;">„In Win 901“ palaiko vieną 120 mm radiatorių, kurį gamintojas rekomenduoja montuoti išorėje, už galinių perforuotų grotelių. 92 mm ventiliatoriui skirta anga pasitarnauja CPU bloko permetimui per ją. Tai reikia padaryti su visiškai nuogu bloku, kadangi uždėjus montavimo laikiklius blokas pro siaurą angą nebepralys. Pirma kilusi mintis buvo sumontuoti „Alpenfohn Wasser“ AiO sistemą ne išorėje, o tarp I/O zonos ir perforuotų grotelių. Nors ne itin lanksčioms žarnelėms maža erdvės patekti už I/O zonos, 52 mm storio sistema čia būtų puikiai tilpusi. Visgi po ranka neturėjome pakankamo ilgio varžtų radiatoriaus fiksavimui prie grotelių. „In Win“ į komplektaciją prideda tokio ilgio varžtus, kurie tinkami radiatoriaus tvirtinimui tik išorėje, su sąlyga, kad sistema stovės „push“ konfigūracijoje. Tiesa, turint papildomų varžtų lengvai galima radiatoriui priskirti ir antrąjį 120 mm ventiliatorių, finale gaunant „push – pull“ sistemą.</p>
<p style="text-align: center;"><a href="http://technews.lt/userfiles/SAM_6390.jpg"><img style="width: 232px; height: 155px;" src="http://technews.lt/userfiles/SAM_6390.jpg" alt="" /> </a><a href="http://technews.lt/userfiles/SAM_6389.jpg"><img style="width: 232px; height: 155px;" src="http://technews.lt/userfiles/SAM_6389.jpg" alt="" /></a></p>
<p style="text-align: justify;">„In Win 901“ nėra labai draugiškas AiO sistemoms (kalbame apie 120 mm limitą), todėl tokių sistemų panaudojimo nauda gali kelti klausimą, kai geriausi oriniai aušintuvai efektyvumu labai dažnai lenkia net ir sustorintus 120 mm radiatorius. Paslaptis tokia, kad dėl savo vos 173 mm pločio „In Win 901“ talpina tik 127 mm aukščio orinius CPU aušintuvus. Rasti daugiau nei vidutiniškai efektyvų tokį „tower“ tipo aušintuvą, ypač Lietuvoje, labai sudėtinga. Būtent dėl šitos priežasties norintiems turėti stipriau spartintą CPU nusivilti H<sub>2</sub>O palaikymo galimybėmis nereikėtų, nors 901-asis ir nėra pritaikytas didesniems nei 120 mm radiatoriams. Po AiO sistemos sumontavimo „In Win“ taip pat paliko galimybę neprarasti pirminės 92 mm angos paskirties, kur vis dar gali atsirasti išmetimo ventiliatorius.</p>
<p style="text-align: center;"><a href="http://technews.lt/userfiles/SAM_6385.jpg"><img style="width: 468px; height: 312px;" src="http://technews.lt/userfiles/SAM_6385.jpg" alt="" /></a></p>
<p style="text-align: center;"><a href="http://technews.lt/userfiles/SAM_6378.jpg"><img style="width: 468px; height: 312px;" src="http://technews.lt/userfiles/SAM_6378.jpg" alt="" /></a></p>
<p style="text-align: justify;">Paprastai visada atkreipiame dėmesį tik į palaikomų CPU aušintuvų aukštį, niekada neminint kokio pločio vaizdo plokštes gali priimti apžvelgiamas korpusas. Dėl tų pačių 173 mm reikėtų padaryti išimtį. Bandant uždaryti „In Win 901“ šoną „MSI GTX 950 Gaming 2G“ pavojingai priartėjo prie stiklo, į jį net atsirėmė. 135 mm vaizdo plokštei yra absoliutus limitas, nors į ilgį 901-asis draugauja ir su 300 mm vaizdo spartinimo aparatais. Gamintojas atžymi, kad maksimalus maitinimo šaltinio gylis gali siekti 200 mm. Praktiškai galima montuoti ir dar ilgesnį PSU, bet nebeliks vietos prijungiamiems kabeliams. Standartinio 160 mm ilgio „Seasonic“ modelis tiko idealiai, už jo esančią tuščią vietą panaudojant kaip kabelių saugyklą.</p>
<p style="text-align: center;"><a href="http://technews.lt/userfiles/SAM_6392.jpg"><img style="width: 232px; height: 155px;" src="http://technews.lt/userfiles/SAM_6392.jpg" alt="" /> </a><a href="http://technews.lt/userfiles/SAM_6387.jpg"><img style="width: 232px; height: 155px;" src="http://technews.lt/userfiles/SAM_6387.jpg" alt="" /></a></p>
<p style="text-align: justify;">Už pagrindinės plokštės sienelės ne marios vietos ir nėra nė vieno tikro kabliuko „zip-ties“ surišėjams. Tačiau tai nesutrugdė atlikti kabelių išvedžiojimo darbus be didesnių iššūkių – tiesiog puikiai pasitarnauja loviu apribota pagrindinė anga, kuri ne tik leidžia perkišti kabelius, bet ir priglaudžia juos prie korpuso konstrukcijos. „In Win“ numatė, kad į narvą gali atkeliauti ir kampinis SATA maitinimo kabelis, todėl rėmui suteikė ne tik tinkamą formą, bet ir parinko tokį gylį, kad būtų išvengta bet kokių nemalonių problemų.</p>
<p style="text-align: center;"><a href="http://technews.lt/userfiles/SAM_6383.jpg"><img style="width: 232px; height: 155px;" src="http://technews.lt/userfiles/SAM_6383.jpg" alt="" /> </a><a href="http://technews.lt/userfiles/SAM_6380.jpg"><img style="width: 232px; height: 155px;" src="http://technews.lt/userfiles/SAM_6380.jpg" alt="" /></a></p>
<p style="text-align: justify;">2,5“ SSD kaupiklį varžtų pagalba įtvirtinome į jam dedikuotą dėklą ir pakabinome labiausiai matomoje vietoje. Įdomu tai, kad mechaniniai diskai į dėklą dedami be jokių antivibracinių padukų – jų komplektacijoje nėra. Kietasis diskas tiesiog varžtais prisukamas prie nuogo dėklo ir panaudojus šiek tiek jėgos sujungiamas su „hot swap“ sistema. Kas iš viso to gavosi įjungus sistemą? 7200 RPM WD HDD skleidžia labai nemalonius garsus, vibracinis triukšmas turbūt pats didžiausias, kokį teko išgirsti išbandžius daugiau nei dešimtį korpusų. Pats idealiausias variantas būtų naudoti tik talpius SSD kaupiklius.</p>
<p style="text-align: center;"><a href="http://technews.lt/userfiles/SAM_6388.jpg"><img style="width: 232px; height: 155px;" src="http://technews.lt/userfiles/SAM_6388.jpg" alt="" /></a><a href="http://technews.lt/userfiles/SAM_6396.jpg"> <img style="width: 232px; height: 155px;" src="http://technews.lt/userfiles/SAM_6396.jpg" alt="" /></a></p>
<p style="text-align: justify;">Pasiekti „MSI GTX 950 Gaming 2G“ jungtis nėra sudėtinga, tačiau viską susikaišioti į motininės plokštės I/O panelę reikia dar prieš uždarant korpuso šonus. Net ir prijungti paprastą USB atmintinuką pasidaro nelengva.</p>
<p style="text-align: center;"><a href="http://technews.lt/userfiles/SAM_6395(1).jpg"><img style="width: 468px; height: 312px;" src="http://technews.lt/userfiles/SAM_6395(1).jpg" alt="" /></a></p>
<p style="text-align: center;"><span style="font-size: 10px;">Netrukus bus <em>ta dam</em>...</span></p>
<p style="text-align: center;"><img style="width: 468px; height: 312px;" src="http://technews.lt/userfiles/SAM_6373.jpg" alt="" /></p>
<p style="text-align: center;"><span style="font-size: 10px;">Ta dam! </span></p>
<p style="text-align: center;"><a href="http://technews.lt/userfiles/SAM_6374.jpg"><img style="width: 232px; height: 155px;" src="http://technews.lt/userfiles/SAM_6374.jpg" alt="" /></a><a href="http://technews.lt/userfiles/SAM_6375.jpg"> <img style="width: 232px; height: 155px;" src="http://technews.lt/userfiles/SAM_6375.jpg" alt="" /></a></p>
<p style="text-align: center;"><a href="http://technews.lt/userfiles/SAM_6376.jpg"><img style="width: 232px; height: 155px;" src="http://technews.lt/userfiles/SAM_6376.jpg" alt="" /> </a><a href="http://technews.lt/userfiles/SAM_6408.jpg"><img style="width: 232px; height: 155px;" src="http://technews.lt/userfiles/SAM_6408.jpg" alt="" /></a></p>
<p style="text-align: justify;">Visgi neatsispyrėme pagundai surinktai sistemai duoti šiek tiek darbo. Po 15-os minučių trukmės „Unigine Heaven“ sintetinio testo nei GTX 950, nei Core i7-4770K neparodė jokių perkaitimo ženklų, nors AiO sistemai priklausantis ventiliatorius tesisuko ~575 RPM greičiu.</p>
<p style="text-align: justify;"><img class="aligncenter" style="width: 520px; height: 302px;" src="http://technews.lt/userfiles/inwin91temps(1).png" alt="" /></p>
<p style="text-align: justify;"><strong>Išvados</strong></p>
<p style="text-align: justify;">„In Win 901“ galima pavadinti šiek tiek ūgtelėjusiu mini-ITX korpusu arba tiesiog moterimi. Sudalyvavusi grožio konkurse jai („In Win 901“) be jokių abejonių atitektų nominacija „Mis elegancija“ ir tokios išgalvotos nominacijos, kaip „Mis grakštumas“ ar „Mis paprastumas“. Iš tikrųjų grūdinto stiklo šonais pasipuošusi „In Win 901“ tampa tipiška moterimi, kuriai reikia švelnumo ir priežiūros. Vyras įspėjamas, kad nešioti „In Win 901“ reikia atsargiai, o nepriekaištingos išvaizdos palaikymui pridedama net medžiaginė servetėlė. Jei toliau reikėtų tęsti išgalvotas, įprastuose grožio konkursuose neegzistuojančias, nominacijas, tai „In Win 901“ pasiimtų ir „Mis kokybė“ titulą. Monolitinis 4 mm storio šlifuoto aliuminio kūnas kalba pats už save, pastatydamas šį korpusą į pačią mūsų testuotų korpusų viršūnę, už nugaros paliekant tokius pačių mūsų pripažintus šedevrus, kaip „SilverStone FT03“ ar „Phanteks Enthoo Primo“.</p>
<p style="text-align: justify;">„In Win 901“ išskirtinis ne tik savo išvaizda, surinkimo kokybe, bet ir vidaus išplanavimo sprendimais. Korpusas turi ilgą, pusiau izoliuotą, zoną maitinimo šaltiniui, iš aliuminio pagamintą narvą su „hot swap“ funkcija dviems 2,5/3,5“ informacijos kaupikliams, bei atskirą zoną 120 mm skersmens AiO radiatoriui, kuris gali būti išneštas ir visiškai į korpuso išorę. Matomai „In Win“ norėjo ne tik suteikti šiaim mažyliui funkcionalumo ir originalumo, bet ir palengvinti naštą komponentus besirenkančiam pirkėjui. Dėl labai siauros „In Win 901“ konstrukcijos CPU aušintuvas ir vaizdo plokštė privalo būti pasirinkti itin kruopščiai. Aukštesnis nei 127 mm orinis aušintuvas bei platesnė nei 135 mm vaizdo plokštė į jį paprasčiausiai netilps. Gaila, bet dėl šios priežasties turėjome atsisakyti idėjos apie ultimate gaming korpusą, turintį „Asus GTX 980 Ti STRIX OC“ vaizdo plokštę. Dar vieną privalumą iškeliant AiO sistemą lauk iš korpuso galima įžvelgti siekiant maksimalaus efektyvumo, tačiau tai labai slidus klausimas ypač jei prieš pat AiO sistemą bus sumontuotas papildomas išpučiantis 92 mm ventiliatorius.</p>
<p style="text-align: justify;">Būtent apie „In Win 901“ aušinimo galimybes kalbėti sudėtingiausia. Keista, kai į beveik <span style="background-color: #add8e6;"><a href="http://www.skytech.lt/search.php?keywords=in+win+901&amp;x=0&amp;y=0&amp;search_in_description=0&amp;pagesize=100&amp;m=446"><em>185 eurus</em></a></span> kainuojantį korpusą, kad ir koks jis prašmatnus ir kokybiškas bebūtų, gamintojas nesumontuoja nė vieno gamyklinio ventiliatoriaus. Kaip ten bebūtų ant to paties popieriaus su viena 92 mm ir viena 120 mm angomis „In Win 901“ neatrodo kaip labai pajėgi dėžutė, tačiau džiugina bent tai, kad „In Win“ savo produktą paruošė maksimaliai. Pasirinktas 120 mm ventiliatorius gavo unikalią dėžutę ir lengvai pasiekiamą dulkių filtrą. Kitą vertus, kokybiškiausi ventiliatoriai gaminami trečių šalių, kaip „Listan“ („Be Quiet!“) ar „Noctua“, o bet kuriam vyrui kažką kito pirkti šiai unikaliai damai neturėtų kilti ranka.</p>
<p><em>Privalumai: </em></p>
<ol>
<li>Nepriekaištinga surinkimo kokybė (aliuminis + grūdintas stiklas);</li>
<li>Minimalistinis išorės dizainas;</li>
<li>Unikali vidaus konstrukcija su unikalia dėtuve 120 mm ventiliatoriui;</li>
<li>Patogus montavimas ir nepriekaištinga švara;</li>
<li>Suderinamas su 120 mm H<sub>2</sub>O sistemomis;</li>
<li>Galimybė iškelti H<sub>2</sub>O radiatorių į korpuso išorę;</li>
<li>HDD/SSD narvas su „hot swap“ funkcija;</li>
<li>Dvi dedikuotos vietos 2,5" SSD kaupikliams;</li>
<li>Talpina 300 mm ilgio vaizdo plokštes ir 200 mm PSU;</li>
<li>Talpina plono tipo ODD įrenginį;</li>
<li>Itin kokybiškas dulkių filtras;</li>
<li>Varžtai su stop fiksatoriais;</li>
<li>2x USB 3.0;</li>
<li>Į rankoves įvilkti visi vidiniai kabeliai;</li>
<li>Prieinamos kitų spalvų versijos</li>
</ol>
<p><em>Vidutiniška:</em></p>
<ol>
<li>Apribotas CPU aušintuvų aukštis iki 127 mm;</li>
<li>Apribotas VGA plotis iki 135 mm;</li>
<li>Netipiška vieta ODD įrenginiui</li>
</ol>
<p><em>Trūkumai:</em></p>
<ol>
<li>Kaina;</li>
<li>Komplektuojamas be ventiliatorių;</li>
<li>Itin juntama HDD vibracija;</li>
<li>Imlus pirštų atspaudams</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/InWin901award_vectorized.png" alt="" /></p>
