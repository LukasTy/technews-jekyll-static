---
layout: post
status: publish
published: true
title: Nauja „PlayStation“ konsolė bus oficialiai anonsuota dar iki spalio mėnesio
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 9935
wordpress_url: http://www.technews.lt/portal/?p=9935
date: '2016-03-30 09:00:00 +0300'
date_gmt: '2016-03-30 06:00:00 +0300'
categories:
- Naujienos
---
<p>Dar vienas šaltinis, šiuo atveju „The Wall Streer Journal“, tikina, kad „Sony“ įtemptai dirba prie naujos „PlayStation“ konsolės, kurios įgyta papildoma galia padės priartėti ar net pasiekti tenkinamą spartą 4K raiškoje.</p>
<p>Būtent dėl šios priežasties „Sony“ gali ryžtis prikabinti naująjai žaidimų konsolei ne „PlayStation 4.5“, o „PlayStation 4K“ pavadinimą. Norint išpildyti tokius tikslus prireiks galingesnės grafikos posistemės už montuojamą dabartiniame „PlayStation 4“, tačiau beveik neabejojama, kad geležies tiekėju ir vėl bus AMD, siūlančiu patobulintą APU jėgainę.</p>
<p>Ši konsolė turėtų būti skirta ne bet kam, bet „Sony“ virtualios realybės įrenginiui - „PlayStation VR“. Įtariama, kad kokybės atžvilgiu „PlayStation VR“ gali šiek tiek atsilikti nuo „Oculus Rift“ bei „HTC Vive“, tačiau pastariesiems reikia galingo asmeninio kompiuterio. „Sony“ tikisi atsilikimą sušvelninti naujos konsolės dėka. „PlayStation 4.5“ sugebės atvaizduoti 4K vaizdą, tačiau jis pats bus išdidintas (angl. upscale) nuo originalios žaidimo raiškos. Visgi tikėtina, jog „Sony“ ažiotažą kelia prisidegdama ne realiu gebėjimu atvaizduoti 4K raiška žaidimus, bet multimedijos tipo medžiagą.</p>
<p>Pranešama, kad naujos „PlayStation“ konsolės oficialus debiutas įvyks dar prieš spalio mėnėsį, kada numatomas oficialus „PlayStation VR“ startas. Priminsime likusius svarbiausius gandus: spėjama kaina ~400 USD ir išskirtinai šiai konsolei adaptuoti žaidimai, kurie veiks, bet lėčiau, ir su PS4. <a href="http://www.technews.lt/portal/wp-content/uploads/2016/03/PlayStation4VR.jpg" rel="attachment wp-att-9940"><img class="aligncenter size-full wp-image-9940" src="http://www.technews.lt/portal/wp-content/uploads/2016/03/PlayStation4VR.jpg" alt="PlayStation4+VR" width="800" height="412" /></a></p>
