---
layout: post
status: publish
published: true
title: Ypač lengvi 9-osios serijos Samsung nešiojamieji
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5413
wordpress_url: http://localhost/site/new/ypac_lengvi_9osios_serijos_samsung_nesiojamieji/
date: '2011-01-05 18:18:25 +0200'
date_gmt: '2011-01-05 18:18:25 +0200'
categories:
- Naujienos
---
<div class="imgright"><img src="http://technews.lt/upload/9series.jpg"  /></div>
<p>CES kompanija Samsung pristatys 9-ąją nešiojamųjų kompiuterių seriją. Vos 1,31 kg svorio, 16,3 mm storio Premium klasės modeliai su 13 colių ekranais skirti vartotojams, ieškantiems patrauklaus dizaino, funkcionalaus ir nesudėtingai valdomo įrenginio. </p>
<p>"Samsung 9-osios serijos nešiojamieji kompiuteriai jungia gausybę mobiliosios kompiuterijos elementų, –  kalbėjo Samsung Electronics vykdantysis viceprezidentas ir IT sumanymų padalinio vadovas Seongwoo Namas. – kuriant Premium klasės nešiojamąjį kompiuterį, Samsung siekė vartotojui suteikti neribotas mobiliąsias galimybes siūlančius  įrenginius, lyderiausiančius rinkoje.“ </p>
<p>Naujosios serijos kompiuterių korpusai gaminami iš duraliuminio. Ši medžiaga atsparesnė nei aliuminis ir dažniausiai naudojama lėktuvų pramonėje. Kurdami Premium klasės įrenginių dizainą, Samsung inžinieriai kompiuterius ypač nuodugniai testavo, siekdami užtikrinti naudojimo patogumą ir jų patikimumą naudojant tiek namuose, tiek kelionėje. Be to, aerodinaminio dizaino kompiuterių korpusai ne tik patvarūs, bet ir stilingi bei originalūs.  </p>
<p>9-osios serijos Samsung nešiojamieji kompiuteriai turi SuperBright Plus ekranus, kurių ryškumas net du kartus didesnis nei įprastų ekranų. Sodrios spalvos (16 mln. atspalvių), puikus kontrastingumas (1 300: 1) suteikia galimybę stebėti ypač tikrovišką vaizdą. Atkuriamo vaizdo kokybė – skiriamasis rinkoje pirmaujančių Samsung ekranų technologijų požymis. </p>
<p>Įdiegta Auto Display Brightness funkcija įvertina apšvietimo lygį ir automatiškai nustato ekrano ryškumą – tai leido pagerinti atkuriamo vaizdo kokybę ir pailginti baterijos naudojimo laiką. Esant prastesniam apšvietimui taip pat galima pasinaudoti papildomu klaviatūros režimu, ryškiau apšviečiančiu mygtukus. </p>
<p><img src="http://technews.lt/upload/9 series.jpg" /></p>
<p>9-osios serijos nešiojamuosiuose kompiuteriuose įdiegta Microsoft Windows 7 operacinė sistema, įrengtas antros kartos Intel Core i5/i7 procesorius ir 8 GB talpos atmintis užtikrina efektyvų darbą. Dėl Intel technologijos Intelligent Turbo Boost 2.0 darbas kompiuteriu yra sklandesnis ir spartesnis, taupoma energija. Be to, šios serijos kompiuteriai skleidžia mažiau triukšmo ir šilumos.</p>
<p>Naujieji Samsung nešiojamieji kompiuteriai turi iki 3 kartų ilgiau nei įprasta veikiančią bateriją. Optimizuota krovimo technologija PowerPlus pailgina energiją efektyviai naudojančios ličio polimerų baterijos naudojimo laiką. </p>
<p>Įrengtame 128 arba 256 GB talpos kietosios būsenos (SSD) standžiajame diske pakaks vietos saugoti ir asmeninei, ir su profesine veikla susijusiai informacijai. Kadangi šio tipo diskai neturi mechaninių elementų, informacija juose išsaugoma 60 procentų greičiau nei įprastuose standžiuosiuose diskuose.</p>
<p>Įdiegta Samsung funkcija Fast Start, todėl praėjus vos 12 sekundžių po kompiuterio įjungimo, juo jau galima dirbti. Laukimo režimas užtikrina, kad net staiga nutrūkus elektros tiekimui ar išėmus bateriją, SDD diske ar SD kortelėje išsaugoti duomenys neprapuls. Be to, Samsung technologija Fast Start iš laukimo režimo kompiuterį „pažadina“ per tris sekundes. </p>
<p>1,3 mln. taškų HD raiškos interneto kamera vaizdo įrašus ir nuotraukas atkuria aiškiai ir tiksliai, plačiu formatu, didele raiška. Naujovių mėgėjams turėtų patikti modernūs dideli lietimui jautrūs kompiuterio valdymo blokai.<br /></p>
