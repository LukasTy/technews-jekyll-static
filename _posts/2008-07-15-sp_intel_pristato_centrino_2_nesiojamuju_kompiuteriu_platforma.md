---
layout: post
status: publish
published: true
title: "(SP) Intel pristato Centrino 2 nešiojamųjų kompiuterių platformą"
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 2130
wordpress_url: http://localhost/site/new/sp_intel_pristato_centrino_2_nesiojamuju_kompiuteriu_platforma/
date: '2008-07-15 11:10:48 +0300'
date_gmt: '2008-07-15 11:10:48 +0300'
categories:
- Naujienos
---
<div class="imgright"><img src="http://www.technews.lt/upl/Failai/Logo_Centrino2.png" border="1"></div>
<p>Pasaulinis IT inovacijų taikymo lyderis <i>Intel</i> pristatė nešiojamiesiems kompiuteriams skirtą <i>Centrino 2</i> platformą, kurios pagrindas – esami ir nauji <i>Intel Core 2 Duo</i> procesoriai.<br />
<br><br />
<br>Artimiausiu metu prekyboje pasirodys beveik  250 modernių, belaidžio tinklo posistemėmimis aprūpintų, <i>Centrino 2</i> grįstų nešiojamų kompiuterių modelių. Juose skaičiavimų ir vaizdo apdorojimo galia, ištvermingi akumuliatoriai derės su spartaus HD vaizdo apdorojimu bei darbo internete priemonėmis.<br />
<br><br />
<br>Taip pat pristatytas sparčiausias pasaulyje dviejų branduolių procesorius nešiojamiesiems kompiuteriams – 3,06 GHz taktiniu dažniu dirbantis <i>Intel Core 2 Extreme</i>. Jo išskirtinę spartą rodo rinkos standartu pripažįstamo „SPECint_rate_base2006“ testo rezultatai (www.spec.org).<br />
<br><br />
<br><i>Intel</i> pranešė planuojantys jau per artimiausius tris mėnesius pristatyti pirmus nešiojamiems kompiuteriams skirtus keturių branduolių procesorius bei naują lustų itin ploniems ir lengviems nešiojamiesiems kartą. Nešiojamų kompiuterių pardavimams lenkiant stalines sistemas, <i>Intel</i> iš viso pristatys net keturiolika naujų mobiliam darbui skirtų procesorių.<br />
<br><br />
<br>Anksčiau darbiniu <i>Montevina</i> pavadinimu vadinta <i>Intel Centrino 2</i> procesoriaus technologija ir <i>Intel Centrino 2 with vPro</i> technologija pagerina kiekvieną svarbią nešiojamojo kompiuterio charakteristiką. Padidėja našumas, dėl naujų procesorių ir mikroschemų rinkinių pagerėja akumuliatoriaus ištvermė, naudojama spartesnio 802.11n standarto belaidžio tinklo posistemė, naujos verslo aplinkai skirtos administravimo funkcijos. Dar šiais metais bus pristatyti ir <i>WiMAX</i> sparčiojo belaidžio ryšio posisteme aprūpinti <i>Centrino 2</i> platformos nešiojami kompiuteriai.<br />
<br><br />
<br>„Kuomet 2003 metais pristatėme pirmąją <i>Centrino</i> kartą, viešos belaidės interneto prieigos taškai buvo reti, <i>YouTube</i> ir virtualios bendruomenės praktiškai neegzistavo, stalinių kompiuterių pardavimai užtikrinai lenkė nešiojamuosius“, - teigia Mūlis Edenas (Mooly Eden), <i>Intel</i> viceprezidentas ir Mobilių platformų padalinio vadovas.<br />
<br><br />
<br>Anot M. Edeno, dabar nešiojamieji kompiuteriai pagal pardavimus JAV rinkoje lenkia stalinius, žengiama HD raiškos vaizdo, įvairiapusio žaidimo internete, sparčių belaidžių tinklų ir verslo informacijos saugumo, paprastesnio biuro kompiuterių administravimo link.<br />
<br><br />
<br><i>Intel</i> pristato penkis naujus dviejų branduolių procesorius, pagamintus naudojant pažangią 45 nanometrų technologiją. Nauji lustai suderinami su 1066 MHz dažnio pagrindine magistrale ir turi iki 6 MB antrojo lygmens spartinančios atminties. Trys iš naujųjų procesorių vartoja iki 30% mažiau energijos nei įprasta, jos sąnaudos siekia tik 25 vatus.<br />
<br><br />
<br><i>Centrino 2</i> platformos procesoriai suderinami su energiją taupančią <i>Deep Power Down</i> technologija. Kuomet kompiuteris nėra labai apkrautas ji automatiškai sumažina pagrindinės magistralės dažnį ir apriboja kitus parametrus tokiu būdu taupydama akumuliatoriaus energiją.<br />
<br><br />
<br><i>Intel</i> pristatė <i>Mobile Intel 45 Express</i> mikroschemų rinkinį ir naują <i>Intel WiFi Link 5000</i> bevielio ryšio lustą. Šios naujovės nešiojamuose kompiuteriuose pasirodys liepą ir rupjūtį. <i>Intel WiFi Link 5000</i> lustas suderinamas su negalutine 802.11n belaidžio tinklo standarto versija, siūlančia iki penkių kartų didesnį greitį ir iki dviejų kartų didesnį veikimo nuotolį nei 802.11a/g standartai. Duomenų perdavimo belaidžiu būdu sparta siekia iki 450 Mbps.<br />
<br><br />
<br><i>Intel Centrino 2</i> platformos kompiuteriuose įdiegta ir energiją taupanti dviejų vaizdo posistemių aptarnavimo funkcija. Ji valdo integruotą ir atskirą vaizdo posistemes priklausomai nuo apkrovų – jei jos didelės, naudojami visi vaizdo formavimo pajėgumai, jei ne – apsiribojama tik integruotos posistemės galia.<br />
<br><br />
<br>Vartotojams <i>Centrino 2</i> technologija pasiūlys galią ir akumuliatoriaus ištvermę, kurios pakaks vidutinio ilgio filmo, įrašyto „Blu-ray“ formato diske, peržiūrai. Žaisti internete, siųstis muziką ir skelbti virtualioje erdvėje vaizdo įrašus bus paprasčiau nei bet kada anksčiau.<br />
<br><br />
<br>Verslo aplinkai <i>Intel Centrino 2 with vPro</i> technologija siūlo pagerintą aptarnavimą ir saugumą. Bendrovėms keičiant stalinius kompiuterius nešiojamaisiais galimybė nuotoliniu būdu diagnozuoti gedimus, atlikti atnaujinimą ir aptarnavimą tapo itin svarbi. <i>Centrino 2</i> platformoje įdiegta pažangi <i>AMT 4.0</i> nuotolinio administravimo sistema, galimybė atlikti aptarnavimą belaide prieiga kuomet kompiuteris nėra naudojamas, suderinamumas su naujos kartos administravimo standartais („WS-MAN“ ir „DASH 1.0“).<br />
<br><br />
<br>Kompiuterių gamintojai rinkai pasiūlys daugiau nei 250 <i>Centrino 2</i> grįstų nešiojamųjų kompiuterių modelių. Daugiau informacijos apie naujų „Intel“ produktų kainas galima rasti <a class="ns" href="http://www.intel.com/go/processor_pricing">šiame tinklalapyje</a>. Naujienas pristatantys vaizdo įrašai, nuotraukos ir kita informacija yra publikuojama <a class="ns" href="http://www.intel.com/pressroom/archive/releases/20080715comp_sm.htm">svetainėje</a>. Medžiagos apie „Intel Centrino“ platformą paketą galima parsisiųsti <a class="ns" href="http://www.intel.com/pressroom/kits/centrino">čia</a>.<br />
<br><br />
<br><br />
<br></p>
