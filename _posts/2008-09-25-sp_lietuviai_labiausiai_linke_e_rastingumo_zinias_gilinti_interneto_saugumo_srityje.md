---
layout: post
status: publish
published: true
title: "(SP) Lietuviai labiausiai linkę e. raštingumo žinias gilinti interneto saugumo
  srityje"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2499
wordpress_url: http://localhost/site/new/sp_lietuviai_labiausiai_linke_e_rastingumo_zinias_gilinti_interneto_saugumo_srityje/
date: '2008-09-25 13:49:21 +0300'
date_gmt: '2008-09-25 13:49:21 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:n-pdJdqq13HOFM:http://www.foxnews.com/images/276823/2_61_cables.jpg" border="1"></div>
<p><br>Galimybė išmokti ne tik kompiuterinių pagrindų, bet ir saugiai naudotis internetu sulaukia vis daugiau Lietuvos gyventojų susidomėjimo. Vasarą vykusiuose nemokamuose kompiuterinio raštingumo kursuose nuotoliniu būdu mokėsi daugiau nei tūkstantis asmenų. Juos labiausiai domino galimybė išmokti apsisaugoti nuo interneto grėsmių – į kursus „Apsaugokime save ir vaikus internete“ užsiregistravo net 675 asmenys. Išmokti saugiai naudotis internetu Lietuvos gyventojams siūlo informacinės visuomenės plėtrą Lietuvoje skatinantis aljansas „Langas į ateitį“ ir pasaulinė informacinių technologijų kompanija <i>Microsoft</i>.<br />
<br><br />
<br>„Visame pasaulyje kartu su vietinėmis bendruomenėmis ir organizacijomis siekiame, kad mokėjimas naudotis kompiuteriu ir internetu užtikrintų žmonėms geresnes tobulėjimo ir savęs realizavimo galimybes. Lietuvoje vykdomi kursai, būdami šios pasaulinės programos dalis, neabejotinai atneša naudos ir Lietuvos gyventojams. Juk puikūs naudojimosi kompiuteriu įgūdžiai suteikia ne tik pranašumo ieškant geresnio darbo, bet ir laisvės pojūtį, juk su informacinėmis technologijomis susiduriant bene kasdien“, – sakė <i>Microsoft Lietuva</i> generalinis direktorius Mindaugas Glodas.<br />
<br><br />
<br>„Kartu su <i>Unlimited Potential</i> programa šiuo metu siūlome net keturis kompiuterinio raštingumo kursus. Sparčiai  augantis kursų  populiarumas tik įrodo jų naudą ir reikalingumą. Žmones traukia ne tik tai, kad jie gilina savo kompiuterines žinias, bet ir tai, kad jie patys gali pasirinkti mokymosi laiką. Kol kas tiksliai pasakyti, kiek iš viso žmonių užsiregistruos į rudeninius kursus, negalime, tačiau vykstant ypač intensyviai registracijai manome, kad dalyvių skaičius bus tikrai įspūdingas“, – sakė <i>Langas į ateitį</i> direktorė Loreta Križinauskienė. Jos teigimu, nors dviejų–trijų savaičių trukmės kursuose galima mokytis bet kurią savaitės dieną, populiariausiomis išlieka penktadienis ir šeštadienis.<br />
<br><br />
<br>Aljanso <i>Langas į ateitį</i> ir <i>Microsoft</i> organizuojamą mokymų programą sudaro mokymai apie  saugų internetą ir pagrindines komunikacijos priemones jame bei mokymai naudotis pateikčių rengimo programa <i>PowerPoint</i> ir skaičiuokle <i>Excel</i>. Iš pradžių užsiregistravusieji asmenys supažindinami su kursų programa, kurią jie įsisavina nuotoliniu būdu. Iškilus klausimams jie gali kreiptis į <i>Langas į ateitį</i> darbuotoją, savo kurso kuratorių. Antrasis mokymų etapas prasidėjo rugsėjo viduryje ir tęsis iki šių metų pabaigos.<br />
<br><br />
<br>M. Glodo teigimu, Lietuvos gyventojai ima suvokti ne tik vis didėjančią interneto svarbą, bet ir tai, kad jis gali kelti įvairių grėsmių – nuo virusų iki duomenų vagysčių. Lietuvos ryšių reguliavimo tarnybos duomenimis, 2008 m. antrąjį ketvirtį didžiausią grėsmę interneto saugumui kėlė nepageidaujamų laiškų siuntinėjimas. Tai sudarė 42 proc. tirtų informacijos saugos incidentų. 17 proc. visų incidentų sudarė virusai, nedaug nuo jų atsiliko ir įsilaužimai į kompiuterį (16 proc.).<br />
<br><br />
<br>Projektas pradėtas vykdyti gavus <i>Microsoft Unlimited Potencial</i> paramą. Pirmajame etape, vykusiame birželio–rugpjūčio mėnesiais, iš viso užsiregistravo 1640 žmonių. Sprendžiant iš užsiregistravusiųjų elektroninio pašto adresų, daugelis jų buvo viešųjų interneto prieigos taškų, įkurtų mažuose miesteliuose ir kaimuose, kuratoriai.<br />
<br><br />
<br><br />
<br></p>
