---
layout: post
status: publish
published: true
title: "(SP) Mezon internetu gali naudotis puse Lietuvos gyventojų"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4642
wordpress_url: http://localhost/site/new/mezon_internetu_gali_naudotis_puse_lietuvos_gyventoju/
date: '2010-03-03 16:26:42 +0200'
date_gmt: '2010-03-03 16:26:42 +0200'
categories:
- Naujienos
---
<div class="imgright"><img src="http://www.part.lt/img/85cabd8d2e3ba2030a4f7aa1486e13e0302.gif"  /></div>
<p>Lietuvos radijo ir televizijos centro lygiai prieš metus pradėtas teikti pažangiausios duomenų perdavimo technologijos belaidis interneto ryšys MEZON pasiekiamas jau 50 proc. Lietuvos gyventojų.</p>
<p>"Prieš metus Lietuva tapo pirmąja Europos Sąjungos valstybe, įsidiegusia pažangiausią duomenų perdavimo technologiją WiMAX. Šiandien ketvirtosios kartos (4G) ryšys pasiekiamas jau 43 šalies miestuose ir priemiesčiuose – pusė šalies gyventojų turi galimybę naudotis 4G internetu MEZON", – sako Telecentro generalinis direktorius Gediminas Stirbys.</p>
<p>Tyrimai ir statistiniai duomenys patvirtina, kad informacinės technologijos Lietuvoje sparčiai plinta. Lietuvos ryšių reguliavimo tarnybos duomenimis, 2009 metais internetu naudojosi daugiau nei 55 proc. gyventojų, praėjusių metų 4 ketvirtį penktadalis (apie 21 proc.) naujų interneto vartotojų Lietuvoje pasirinko belaidį 4G internetą MEZON.</p>
<p>"Lietuviai linkę priimti naujas technologijas ir jomis naudotis, o interneto vartotojų skaičius nuolat auga. Nors 2009-ieji ekonomiškai buvo sunkūs metai mūsų šaliai, gyventojų noras naudotis naujausiomis technologijomis tik didėjo. Žmonės nori laisvai judėdami turėti prieigą prie interneto ir naudotis sparčiu, saugiu, patikimu ryšiu. Būtent tokias galimybes suteikia 4G ryšio technologija", – tvirtina G.Stirbys. Jo teigimu, tobulėjant ryšio technologijoms, tikėtinas ypač stiprus šuolis belaidžio interneto vartojimo srityje. „Pateikus rinkai pakankamai greitą ir kokybišką belaidį ryšį, vartotojų pasirinkimą vis labiau lemia naudojimosi internetu patogumo veiksnys. Belaidis internetas ateityje taps toks pat įprastas vartotojams kaip ir belaidis telefono ryšys“, – prognozuoja Telecentro vadovas.</p>
<p>4G internetas MEZON yra sparčiausias belaidis internetas šalies rinkoje, jo vartotojai naudojasi iki 10 megabitų per sekundę (Mb/s) greitaveika, o MEZON bazinės stoties sektoriaus talpa – apie 40 Mb/s (net penkis ir daugiau kartų didesnė nei teikiama 3G ryšiu). Per metus baigtas pirmasis MEZON tinklo diegimo etapas. MEZON internetas veikia penkiuose didžiausiuose Lietuvos miestuose, taip pat Alytuje, Lentvaryje, Marijampolėje, Mažeikiuose, Nemenčinėje, Nidoje, Palangoje, Plungėje, Raseiniuose, Šventojoje, Tauragėje, Telšiuose, Utenoje, Vievyje ir daugelyje kitų vietovių. Artimiausiu metu 4G interneto MEZON paslaugas planuojama pradėti teikti Kėdainiuose, Visagine, Druskininkuose, Gargžduose.</p>
<p>„Žmonės atranda vis daugiau galimybių išnaudoti internetą, siekdami nevaržomai gauti ir siųsti informaciją, taupyti laiką ir pinigus. Todėl tikime, kad ir MEZON plėtra didės, o pradėjus kilti šalies ekonomikai – dar spartesniu tempu“, – sako G.Stirbys.</p>
<p>MEZON interneto gimtadienio proga Telecentras pristato naują produktą – užrašų knygutės dydžio (158 x 94,1 x 18,6 mm) nešiojamąjį kompiuterį Mbook M1 su įdiegtu jame 4G ryšio modemu. Netrukus rinkoje pasirodys ir daugiau kompiuterių su integruotomis plokštėmis, leisiančiomis 4G interneto MEZON prieiga naudotis be papildomų USB modemų.</p>
