---
layout: post
status: publish
published: true
title: CeBIT 2009 sulaukė penktadaliu mažiau lankytojų
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3244
wordpress_url: http://localhost/site/new/cebit_2009_sulauke_penktadaliu_maziau_lankytoju/
date: '2009-03-10 19:41:37 +0200'
date_gmt: '2009-03-10 19:41:37 +0200'
categories:
- Naujienos
---
<p>Visai neseniai pasibaigė didžiausia pasaulyje technologijų ir kompiuterinės įrangos paroda <i>CeBIT</i>, kasmet vykstanti Vokietijoje, Hanoveryje. Turbūt skaitėte daugumą parodos metu <i>Technews.lt</i> pasirodžiusių naujienų, tačiau neišvydote kardinalių naujovių ar revoliucinių produktų. Dauguma jų buvo tik senesnių modelių patobulinimai po naujais vardais. Kaip bebūtų, <i>CeBIT</i> rezultatai, turint galvoje pasaulinę finansų krizę, nėra tokie liūdinantys, kokių buvo galima tikėtis. </p>
<p><i>CeBIT </i>organizatoriai išplatino pranešimą, kuriame kalbama apie parodos pasiekimus. Be abejonės, optimizmas tokiu metu yra bene svarbiausias, todėl pareiškimas pradėtas žodžiais : „<i>CeBIT 2009 </i> prasidėjo ir pasibaigė sėkmingai ir padidino optimizmą informacinių ir komunikacijų technologijų pasaulyje“. Kaip bebūtų, tiek dalyvaujančių kompanijų, tiek lankytojų buvo mažiau nei praėjusiais, 2008-iais, metais. Iš viso parodoje apsilankė 20 % mažiau žmonių – šiek tiek daugiau nei 400 000, o 69 skirtingų šalių kompanijų skaičius siekė 4300. </p>
<p><img src="http://akuba.technews.lt/cebit_2009.jpg" /></p>
<p>Įdomu tai, kad smarkiai sumažėjo lankytojų iš Azijos šalių, tačiau Amerikos ir Artimųjų Rytų gyventojai lankėsi parodoje dar labiau noriai. Tuo tarpu mes tikimės ten būti kitais metais – kovo 2-6 d. dienomis.</p>
