---
layout: post
status: publish
published: true
title: AMD 2007m. paskutinį ketvirtį prarado 1.7 milijardo JAV dolerių
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 1152
wordpress_url: http://localhost/site/new/amd_2007m_paskutini_ketvirti_prarado_17_milijardo_jav_doleriu/
date: '2008-01-18 13:18:33 +0200'
date_gmt: '2008-01-18 13:18:33 +0200'
categories:
- Naujienos
---
<p>Praeitų metų paskutinio ketvirčio <i>Intel</i> rezultatus analitikai sutiko gan palankiai, nors kompanijos rezultatai buvo prastesni nei tikėtasi. Šiandien buvo paskelbti ir bendrovės <i>AMD</i> finansiniai rezultatai, kurie sulaukė nevienareikšmiškų vertinimų. Trečią metų ketvirtį <i>AMD</i> sutiko turėdama kelių šimtų milijonų JAV dolerių nuostolius, ketvirtąjį kompanija sutiko turėdama stulbinančius 1.772 milijardo dolerių nuostolius, tuo tarpu uždirbusi 1.770 milijardo dolerių. Palyginimui, <i>AMD</i> neteko 396 milijonų ir uždirbo 1.632 milijardo dolerių praeitą ketvirtį.<br />
<br><br />
<br>Stulbinantys nuostoliai, įdėmiau panagrinėjus, yra dėsningi. Anot <i>AMD</i>, iš prarastos pinigų sumos, net 1.608 milijardai yra kaina už nematerialųjį <i>ATI</i> pirkinio turtą, arba kitais žodžiais permoka už gerą <i>ATI</i> vardą.<br />
<br><br />
<br>Kita vertus, <i>AMD</i> uždirbo prieš Naujuosius Metus 8% daugiau nei trečią ketvirtį, kompanijos pelningumo marža išaugo nuo 41% iki 44%, o einamieji nuostoliai (nuostoliai dėl kompanijos išlaikymo ir pan.) sumažėjo nuo 148 milijonų iki 9 milijonų JAV dolerių, kas reiškia, kad kompanijos veikla beveik optimizavosi. Šiais nepelningais metais <i>AMD</i> uždirbo 6% daugiau nei 2006m. Nors <i>AMD</i> procesorių kaina krito, ir dėl to <i>AMD</i> priklausanti piniginė rinkos dalis smuko 2%, kaip paaiškėjo, <i>AMD</i> sugebėjo pateikti rinkai rekordinį procesorių skaičių ir procesorių skaičiais <i>AMD</i> rinkos dalis išaugo 1%. Namų rinkai skirtų procesorių pardavimai išaugo 11%. Kompanija sugebėjo padidinti 3% savo vaizdo kortų rinkos dalį dėl palankiai sutiktos <i>HD3800</i> serijos.<br />
<br><br />
<br>Įdomūs <i>AMD</i> keturių branduolių procesorių pardavimų skaičiai. Korporacija <i>Intel</i> užtruko metus laiko, kol pasiekė 1 milijono parduotų <i>Quad Core</i> procesorių skaičių. <i>AMD</i> gi, nežiūrint į mažą procesorių dažnį bei patį procesorių persekiojančias problemas sugebėjo per tris mėnesius parduoti 400 000 keturių branduolių <i>Barcelona</i> procesorių. Tuo <b>trečdaliu viršydama</b> savo prognozes ir net <b>keturis kartus</b> viršydama analitikų lūkesčius. Kaip paaiškėjo, didžioji dalis parduodamų <i>Barcelona</i> procesorių keliauja į superkompiuterius ir serverius <i>Opteron</i> procesorių pavidalu. <i>AMD</i> atnaujino per tris mėnesius 15 superkompiuterių, kiekvienam iš jų parduodama vidutiniškai po 10 000 <i>Barcelona</i> procesorių. <i>AMD</i> taip pat laimėjo trijų superkompiuterių kontraktus, kiekviename iš kurių bus apie 25 000 minėtųjų produktų. Dėl didelės paklausos superkompiuterių ir serverių rinkoje  <i>AMD</i> teigia neskubanti pristatyti namų rinkai greitesnių 4 branduolių procesorių. Šis kompanijos žingsnis atrodo logiškas dėl kelis kartus geresnio uždarbio iš vieno parduodamo <i>Opteron</i> procesoriaus nei iš vieno parduodamo <i>Phenom</i> procesoriaus.<br />
<br></p>
