---
layout: post
status: publish
published: true
title: "(SP) USB atmintinėmis plintantis virusas – vėl populiariausias"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2816
wordpress_url: http://localhost/site/new/sp_usb_atmintinemis_plintantis_virusas_-_vel_populiariausias/
date: '2008-12-09 15:50:58 +0200'
date_gmt: '2008-12-09 15:50:58 +0200'
categories:
- Naujienos
---
<div class="imgright"><img src="http://tbn2.google.com/images?q=tbn:Kvw61RvOKtYgMM:http://www.am-tools.com/img/eset-logo-antivirus-linux,4-4-75316-3.jpg" border="1"></div>
<p><br>Pasaulinė saugumo sprendimų kūrėja <i>ESET</i> paskelbė pavojingiausių lapkričio mėnesio virusų ir kenkėjiškų programų dešimtuką. Į pirmąją jo vietą sugrįžo per nešiojamas duomenų laikmenas plintantys <i>INF/Autorun</i> šeimos virusai. Jie aptikti 11,74 proc. užkrėstų kompiuterių. <i>ESET</i> pavojingiausių mėnesio virusų dešimtukas sudaromas remiantis pažangios grėsmių stebėjimo sistemos <i>ThreatSense.Net</i> duomenimis.<br />
<br><br />
<br>„Ilgą laiką pirmoje metų pusėje pavojingiausiais buvę <i>INF/Autorun</i> šeimos virusai grįžo į pirmąją dešimtuko poziciją, iš jos išstūmę į žaidimų mėgėjų duomenis besikėsinantį <i>Win32/PSW.OnLineGames</i>. Tikėtina, kad gausi, bet gerai organizuota, technologijomis besidominti pasaulinė žaidėjų bendruomenė netruko naujos grėsmės pažinti ir nuo jos apsisaugoti&quot;, - teigia Darius Černeckis, pasaulinės kompanijos <i>ESET</i> saugumo sprendimus atstovaujančios bendrovės <i>NOD Baltic</i> pardavimų vadovas.<br />
<br><br />
<br><i>INF/Autorun</i> šeimos virusai plinta USB atmintinėmis ir kitomis išorinėmis duomenų laikmenomis. Jie automatiškai paleidžiami prijungus atmintinę ar, pavyzdžiui, skaitmeninį fotoaparatą prie kompiuterio. Virusas naudojasi standartine <i>Windows</i> šeimos operacinių sistemų nuostata automatiškai paleisti laikmenoje esantį <i>autorun.inf</i> failą.<br />
<br><br />
<br>Palyginti nedaug nuo <i>INF/Autorun</i> atsiliko į antrąją pavojingiausių grėsmių sąrašo vietą iš pirmosios nukritęs <i>Win32/PSW.OnLineGames</i>, rastas 11,06 proc. užkrėstų kompiuterių. Šis virusas kėsinasi į prisijungimo prie internetinių žaidimų sistemų duomenis, kuriuos siunčia savo kūrėjams. Pastarieji žaidėjų sąskaitų informaciją internetu parduoda arba kitaip panaudoja savo tikslams.<br />
<br><br />
<br>Trečioje pavojingiausių lapkričio grėsmių sąrašo vietoje – <i>Win32/Pacex.Gen</i> virusas. Jis tiesioginės žalos informacijai ar kompiuteriui nedaro, tačiau sukuria programinę aplinką kitiems virusams veikti. 3,78 proc. užkrėstų sistemų rastas <i>Win32/Pacex.Gen</i> dažnai tampa vartais į sistemą <i>Win32/PSW.OnLineGames</i> virusui.<br />
<br><br />
<br>Visas vartotojo paieškos užklausas į tinklalapį <i>MyWebSearch.com</i> nukreipianti kenkėjiška programa <i>Win32/Toolbar.MyWebSearch</i> lapkritį rasta 3,28 proc. užkrėstų kompiuterių ir atsidūrė ketvirtoje pavojingiausių grėsmių sąrašo pozicijoje. Penktoje vietoje – dešimtuko naujokas virusas <i>Win32/Patched.BU</i>, rastas 2,4 proc. užkrėstų sistemų. Jis tiesioginės žalos taip pat nedaro, tačiau naudojamas kitų kenkėjiškų programų patekimui į kompiuterį. [i]Win32/Pached.BU/i] drauge su vartotojo programa aktyvuoja ir kenkėjiškas priemones, kurios savo ruožtu gali būti žalingos.<br />
<br><br />
<br>Šeštoje populiariausių lapkričio mėnesio pavojų sąrašo vietoje – 2,26 proc. kompiuterių rasta sąrašo lyderio <i>INF/Autorun</i> versija <i>Win32.AutoRun.KS</i>. Šis virusas prijungus prie kompiuterio išorinę duomenų laikmeną automatiškai paleidžia joje įrašytą programą.<br />
<br><br />
<br>Septintoje vietoje liko 2,25 proc. užkrėstų kompiuterių rasta kenkėjiška programa <i>WMA/TrojanDownloader.Wimad.N</i>. Ji plinta keitimosi duomenimis (angl. peer-to-peer) tinklais kaip WMA formato įrašas, tačiau paleista į kompiuterį atsiunčia Trojos arklio tipo virusą. Tokiu pačiu būdu plinta ir aštuntuoje vietoje (2,23 proc.) likusi programa <i>WMA/TrojanDownloader.GetCodec.Gen</i>. Ji keitimosi duomenimis tinkluose pateikiama kaip WMA formato daina, kurios apraše įdėta nuoroda, vedanti į kompiuterį užkrečiančią svetainę.<br />
<br><br />
<br>Devintoji vieta pavojingiausių lapkritį kenkėjiškų programų ir virusų dešimtuke teko <i>Win32/Agent</i>, kuris rastas 1,77 proc. užkrėstų sistemų. Šis virusas įrašo save į laikinų bylų katalogus ir veikdamas fone fiksuoja bei siunčia savo kūrėjams vartotojo informaciją. Dešimtoje vietoje liko 1,76 proc. kompiuterių rastas <i>Win32/Qhost</i>. Jis įsirašo į sisteminius katalogus ir veikdamas fone perleidžia kompiuterio valdymą savo kūrėjams. Šis virusas taip pat nukreipia naršyklę į infekuotas svetaines.<br />
<br><br />
<br><br />
<br></p>
