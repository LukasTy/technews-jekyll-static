---
layout: post
status: publish
published: true
title: "(SP) Lietuvoje pirmasis Nokia N97 atiteko Ericai Jennings"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3684
wordpress_url: http://localhost/site/new/sp_lietuvoje_pirmasis_nokia_n97_atiteko_ericai_jennings_/
date: '2009-07-01 13:00:01 +0300'
date_gmt: '2009-07-01 13:00:01 +0300'
categories:
- Naujienos
---
<div class="imgright"><img src="http://tbn3.google.com/images?q=tbn:x8BLLbuF9BLCeM:http://technodorm.com/wp-content/uploads/2008/12/nokia-n97-2-500x384.jpg" border="1" /></div>
<p>Pirmasis mobilusis kompiuteris „Nokia N97“, prasidėjus oficialiai jo prekybai Lietuvoje, iš „Bitės“ salono atiteko dainininkei Ericai Jennings. Netyčia prasitarusi apie naujo telefono paieškas socialiniame tinkle „Facebook“, Erica sulaukė „Nokia“ ir „Bitės“ atstovų žinutės. </p>
<p>„Simboliška, kad ši istorija užsimezgė internete. „Facebook‘e“ užsiminiau, kad dairausi išskirtinio telefono. Netrukus mano įrašą pastebėjo „Nokia“ ir „Bitės“ atstovai, kurie pasiūlė išbandyti ir naudotis „Nokia N97“! Labai džiaugiuosi šiuo įrenginiu, nes galiu tiesiogiai savo telefono ekrane matyti, ką veikia mano draugai „Facebook‘e“, galiu ir pati parašyti“, – istoriją pasakojo „Skamp“ vokalistė. </p>
<p>Per „Nokia N97“ darbalaukyje esančius valdiklius (angl.widgets) galima stebėti ne tik veiksmą socialiniuose tinkluose „Facebook“, „Twitter“ ar „Myspace“. „Įvairūs valdikliai, kuriuos kuria programuotojai visame pasaulyje, atlieka skirtingas funkcijas ir realiu laiku gali rodyti gaunamus laiškus, orų prognozes ar akcijų kursus. Telefono ekrane informacija atnaujinama be jokių paspaudimų, o valdiklius vartotojai gali susikelti ant darbastalio pagal asmeninį pageidavimą“, – sakė Vytenis Koryzna, „Nokia Lietuva“ pardavimų vadovas.  </p>
<p>„Mes labai džiaugiamės galėdami „Bitės“ klientei, Ericai Jennings, suteikti galimybę išnaudoti visas „Nokia N97“ savybes, kurios atsiskleidžia mėgstantiems nuolatos naršyti internete. Nuo šiol, visi vartotojai iš „Bitės“ salono įsigiję „Nokia N97“ mobilųjį kompiuterį gaus išskirtinį pasiūlymą duomenų perdavimui – 1 GB už 39 litus per mėnesį, – teigė Manju Kesani, „Bitės“ grupės generalinio direktoriaus pavaduotojas rinkodarai. </p>
<p>Mobilusis kompiuteris „Nokia N97“ vadinamas šių metų mobiliųjų įrenginių vėliavnešiu – jame įdiegtos ir sumontuotos pažangiausios technologijos. „Nokia N97“ turi 3,5 colio įstrižainės lietimui jautrų ekraną, kurį nuslinkus atsidengia visaženklė QWERTY klaviatūra.  </p>
<p>Kartu su „Nokia N97” yra pristatoma „Ovi“ parduotuvė („Ovi Store“) – per ją vartotojai galės įsigyti ir papildyti savo „Nokia N97“ naujais valdikliais, mobiliosiomis programomis, žaidimais, vaizdo įrašais ir kitomis funkcijomis bei pramogomis. Šiame modelyje yra įdiegta „Carl Zeiss“ 5 megapikselių raiškos fotokamera su apšvietimo galimybe filmuojant. Kamera užfiksuotą nuotrauką galima vienu prilietimu patalpinti į savo profilį socialiniame tinkle arba nusiųsti vaizdo įrašą į vaizdo dalinimosi portalus, pvz. „YouTube“. </p>
<p>Mobiliajame kompiuteryje „Nokia N97“, kaip ir visuose „Nokia Nseries“ įrenginiuose, yra įdiegtas muzikos grotuvas. „Nokia N97“ turi net 32 gigabaitų atmintinę, kuri gali būti išplėsta iki 48 Gb. Į tokios talpos atmintį galima įrašyti tūkstančius dainų ar nuotraukų. </p>
<p>P.S. Nepaisant to, kad Nokia N97 ankščiau pasirodė Bitės salonuose, nei prekyboje, telefonas apžvalgoms teikiamas nebuvo. Daugiau prasmės, matyt, jį buvo pirma duoti E. Jennings.</p>
