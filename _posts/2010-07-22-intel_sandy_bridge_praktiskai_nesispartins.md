---
layout: post
status: publish
published: true
title: Intel Sandy Bridge praktiškai nesispartins?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4951
wordpress_url: http://localhost/site/new/intel_sandy_bridge_praktiskai_nesispartins/
date: '2010-07-22 18:14:15 +0300'
date_gmt: '2010-07-22 18:14:15 +0300'
categories:
- Naujienos
---
<div class="imgright"><img src="http://t0.gstatic.com/images?q=tbn:BtAUDgwMVaRKdM:http://www.unitech.ca/i5-logo.png"  /></div>
<p>Centrinių procesorių gamybos gigantas Intel savo skaidrėse nurodė, kad jo artėjantys vidutinės klasės, LGA1155 procesoriaus lizdui pritaikyti Sandy Bridge procesoriai praktiškai nesispartins dėl naujai apgalvotos dažnių valdymo sistemos.</p>
<p>Kaip praneša įvairūs šaltiniai, Intel Sandy Bridge centrinius procesorius bus galima paspartinti tik 2-3 procentais. Taip yra dėl to, kad kiekvieną magistralės dažnį valdys tik vienas vidinis dažnio generatorius, kuris jau bus integruotas Intel P67 lustą turinčiose pagrindinės plokštėse.</p>
<p>Vienintelis dažnio generatorius siūs tokį pat dažnio signalą visai aparatinei įrangai, įskaitant centrinį procesorių panaudojus DMI magistralę. Tai reiškia, kad naujos kartos vidutinės klasės platformoje nebus išorinio dažnio generatoriaus, kuris leistų keisti dažnius atskiroms aparatinės įrangos dalims, kaip yra šiuo metu bet kokioje naujoje pagrindinė plokštėje.</p>
<p>Kaip žinia, kai jūs spartinate savo procesorių, jūs dažniausiai norite pakelti tik centrinio procesoriaus dažnį, taip pat darbinės atminties, o visos kitos aparatinės įrangos dažnius palikti tokius pat dėl stabilumo klausimo. Tai galima atlikti dėl to, kad išorinis dažnio generatorius yra programuojamas BIOS pagalba.</p>
<p>Intel Sandy Bridge sistemoje mums įprasta sistema nebeveiks. Visi aparatinės įrangos magistralės dažniai yra susieti ir pakėlus bendrą dažnį bent 5MHz, USB ir SATA jungtys gali tiesiog nebeveikti ir jums reikės grįžti prie pradinių nustatymų. Laukiame oficialių komentarų.<br /></p>
