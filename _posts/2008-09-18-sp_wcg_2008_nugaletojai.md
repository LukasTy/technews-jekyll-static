---
layout: post
status: publish
published: true
title: "(SP) WCG 2008 nugalėtojai"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2386
wordpress_url: http://localhost/site/new/sp_wcg_2008_nugaletojai/
date: '2008-09-18 13:53:42 +0300'
date_gmt: '2008-09-18 13:53:42 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:mIYiXkX-R1m5fM:http://www.gameaxis.com/img/blog/1668/Image/wcg_logo_b.jpg" border="1"></div>
<p><br><br />
<br>Jau šeštus metus iš eilės Baltijos šalyse rugsėjo 11-14 dienomis vyko pasaulio kompiuterinių žaidynių atrankinis Baltijos šalių čempionatas (Baltic Preliminary of World Cyber Games Championship (<i>WCG 2008</i>)). Šio čempionato metu kompiuterinių žaidimų aistruoliai varžėsi dėl geriausiojo Baltijos šalių žaidėjo vardo ir dėl teisės dalyvauti didžiajame pasaulio kompiuterinių žaidynių finale, kuri vyks lapkričio 5-7 dienomis Kelne, Vokietijoje.<br />
<br><br />
<br>Praėjus šešeriems metams nuo pirmojo atrankinio Baltijos šalių čempionato turo, pasaulio kompiuterinės žaidynės Baltijos šalių žaidėjams tapo žymiausiu ir didžiausiu elektroninio sporto renginiu, kuris kiekvienais metais pritraukia keletą tūkstančių geriausių žaidėjų visose Baltijos šalyse.<br />
<br><br />
<br>Siekiant pritraukti kuo daugiau dalyvių į 2008 m. pasaulio kompiuterinių žaidynių Baltijos šalių čempionatą ir suteikti kiekvienam, besidominčiam kompiuteriniais žaidimais, galimybę dalyvauti atrankoje, šiais metais žaidimai buvo žaidžiami internete. Šiam tikslui buvo panaudota oficiali <i>WCG 2008</i> žaidimų serverio sistema <i>WCGZone</i>. <i>WCGZone</i> serveriuose buvo žaidžiami <i>WarCraft</i>, <i>StarCraft</i> ir <i>FIFA Soccer</i> žaidimai. <i>Counter Strike</i> žaidimo turnyras buvo surengtas vietos serveriuose.<br />
<br>Atrankiniame Baltijos šalių čempionate dalyviai rungėsi žaidžiant šiuos keturis populiariausius žaidimus:<br />
<br><br />
<br>1. <i>WarCraft III: The Frozen Throne</i> – RTS (realaus laiko strategija) (individualus strateginis žaidimas);<br />
<br>2. <i>Counter Strike: 1.6</i> – FPS (First Person Shooter) (komandinis antiteroristinis žaidimas, komandą sudaro 5 žaidėjai);<br />
<br>3. <i>FIFA Soccer 2008</i> – sportas (individualus futbolo žaidimas);<br />
<br>4. <i>StarCraft: Brood War</i> – RTS (realaus laiko strategija) (individualus strateginis žaidimas).<br />
<br><br />
<br>Nacionaliniai pasaulio kompiuterinių žaidynių atrankiniai turai vyko rugsėjo 11-13 dienomis. Keturi geriausi nacionalinių pasaulio kompiuterinių žaidynių atrankinių turų žaidėjai ir komandos (<i>Counter Strike: 1.6</i> žaidimas) dalyvavo rugsėjo 14 d. vykusiame atrankinio Baltijos šalių čempionato finale. Finale buvo atrinkti aštuoni geriausi žaidėjai, kurie atstovaus Baltijos šalims pasaulio kompiuterinių žaidynių didžiajame finale Kelne (trys individualių žaidimų nugalėtojai ir <i>Counter Strike</i> žaidimo nugalėtojas - penkių žaidėjų komanda).<br />
<br>Skelbiame Pasaulio kompiuterinių žaidynių atrankinio Baltijos šalių čempionato (<i>WCG 2008 Baltic Preliminary</i>) nugalėtojus.<br />
<br><br />
<br>Individualų strateginį žaidimą <i>WarCraft III: The Frozen Throne</i> laimėjo Romanas Rimkus („iNey.Lose”) iš Lietuvos. Antroji vieta taip pat atiteko lietuviui Ignui Vilimui („iNey.Sujin&quot;). Trečiąją vietą užėmė žaidėjas iš Latvijos Ilmars Kozlovs („Koxx)Sauron&quot;).<br />
<br><br />
<br>Komandinio antiteroristinio žaidimo <i>Counter Strike: 1.6</i> nugalėtoja tapo penkių žaidėjų komanda iš Estijos „sYnck“. Ši komanda laimi jau trečius metus. Antrąją vietą užėmė komanda iš Lietuvos „ultra.h“, trečiąją – komanda iš Latvijos „escalate“.<br />
<br><br />
<br>Individualaus futbolo žaidimo <i>FIFA Soccer 2008</i>  pirmųjų trijų vietų nugalėtojais tapo žaidėjai iš Latvijos. Pirmąją vietą užėmė Andrejs Titovs („Andruxa”), kuris prieš metus taip pat tapo nugalėtoju. Antroji vieta atiteko Denissui Kornejčiksui („denkor”), trečioji - Maiklsui Streiko („Makrais”).<br />
<br><br />
<br>Individualų strateginį žaidimą <i>StarCraft: Brood War</i> laimėjo lietuvis Vytautas Graičiūnas („MYM-Arew”). Antrąją vietą užėmė praejusių metų nugalėtojas Andrejs Kalniņš iš Latvijos („Cool2die”). Trečioji vieta atiteko Karoliui Bidvai iš Lietuvos („T.Sqd)ytOng”).<br />
<br><br />
<br>Pasaulio kompiuterinių žaidynių atrankinio Baltijos šalių čempionato (<i>WCG 2008 Baltic Preliminary</i>) nugalėtojai turės teisę dalyvauti didžiajame WCG 2008 finale Kelne. Jiems bus nupirkti lėktuvo bilietai bei apmokėtas dalyvio mokestis - 1500 JAV dolerių vienam asmeniui.<br />
<br><br />
<br>Be to, <i>WCG 2008</i> rėmėjas <i>Samsung</i> įsteigė prizus kiekvieno žaidimo pirmųjų trijų vietų laimėtojams. Pirmosios vietos laimėtojai bus apdovanoti <i>Samsung</i> skaitmeniniais nuotraukų rėmeliais, antrosios vietos laimėtojai bus apdovanoti Samsung 20 colių monitoriais su kamera, ir trečiosios vietos nugalėtojams bus įteikti naujausi „MP3“ grotuvai.<br />
<br><br />
<br>Didysis <i>WCG 2008</i> finalas vyks lapkričio 5-9 dienomis Kelne, Vokietijoje, garsiajame „Koelnmesse“ parodų centre, čia dalyvaus 800 geriausių pasaulio žaidėjų iš daugiau kaip 74 šalių.<br />
<br><br />
<br><b>Daugiau apie WCG</b><br />
<br><br />
<br>Pasaulio kompiuterinės žaidynės (<i>WCG World Cyber Games Championship</i>) – didžiausias pasaulyje vaizdo ir kompiuterinių žaidimų festivalis. Praėjusiais metais WCG didžiajame finale, kuris vyko Sietle (JAV), dalyvavo daugiau kaip 700 įvairių tautybių žaidėjų iš daugiau kaip 70 šalių. Festivalis, kurio moto - „Daugiau negu žaidimas“ (Beyond the game), yra tapęs globaliu reiškiniu, vienijančiu viso pasaulio kompiuterinių žaidimų aistruolius ir skatinančiu įvairių kultūrų žmonių bendravimą ir solidarumą.<br />
<br><br />
<br>Elektroninis sportas, kaip ir įprastinės sporto šakos, tapo visuotinu šiuolaikinės visuomenės gyvenimo būdu. Globalus žaidynių partneris „Samsung Electronics“ investuoja savo patirtį ir žinias rengiant pasaulio žaidynių turnyrus.<br />
<br><br />
<br>Pasaulio kompiuterinės žaidynės – tai daugiau nei įvairių kultūrų kompiuterinių žaidimų aistruolių susitikimo vieta. Žaidynėse rengiamos konferencijos ir parodos, kuriose žaidimų pramonės lyderiai pristato savo naujausias idėjas ir prognozuoja pramonės plėtros tendencijas.<br />
<br><br />
<br><br />
<br></p>
