---
layout: post
status: publish
published: true
title: Logitech pristato G serijos naujoves
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5013
wordpress_url: http://localhost/site/new/logitech_pristato_g_serijos_naujoves/
date: '2010-08-05 15:29:48 +0300'
date_gmt: '2010-08-05 15:29:48 +0300'
categories:
- Naujienos
---
<div class="imgright"><img src="http://www.part.lt/img/12e313d8501e48d8240b318e68a1106f3.jpg"  /></div>
<p>Logitech pristatė tris naujus žaidimams skirtus G serijos periferinius įrenginius: Logitech belaides ausines G930, Logitech belaidę pelę G700 ir Logitech klaviatūrą G510. Naujausi žaidimams skirti Logitech pripažinimą pelniusios G serijos gaminiai leidžia išnaudoti maksimalias galimybes, išlaisvina iš techninių apribojimų ir suteikia galimybę nevaržomai mėgautis žaidimais.</p>
<p>„Naujieji G serijos produktai kiekvienam žaidėjui suteikia konkurencinį pranašumą.“, – sakė Logitech produktų marketingo žaidimams vyresnysis vadovas Elliottas Chinas. – „Ar tai būtų ausinės su erdviniu garsu, ar pelė su trylika kontrolės mygtukų, ar klaviatūra su ekranu, kuriame galima matyti svarbiausius žaidimo rodiklius – visa tai padeda laimėti nepriklausomai nuo to, kokius žaidimus žaisti jums patinka.“</p>
<p><b>Logitech belaidės ausinės su mikrofonu G930</b></p>
<p>Logitech belaidės ausinės su mikrofonu G930 leidžia mėgautis 7.1 standarto erdviniu garsu ir sukuria itin detalių garsų aplinką, kurioje galima išgirsti priešininkų keliamą triukšmą prieš jiems pasirodant ekrane. Su žaidimų standartus atitinkančia belaidžio ryšio technologija, pritaikyta dviejų krypčių nesuglaudinto garso srautui, dėmesį galėsite sutelkti tik į žaidimą ir nesibaiminti belaidžiams įrenginiams būdingo garso vėlavimo ar kitų trikdžių.</p>
<p>Ausinės su mikrofonu G930 turi tris programuojamus mygtukus, kuriais galima valdyti muziką, balsą ar keisti pokalbio dalyvius. Specialiai pritaikyta galvos pagalvėlė saugo nuo nuovargio, o paminkštinti ausų kaušeliai nespaudžia ausų ir užtikrina gerą izoliaciją nuo pašalinių garsų. Triukšmą slopinantis mikrofonas užfiksuoja ir perduoda komandos draugams neiškraipytus ir aiškius jūsų žodžius. Ir jei esate pasiruošęs vienu ypu išeikvoti 10 valandų veikiančią ausinių bateriją, prie jų pridedamas įkroviklis leis lengvai, nenutraukus žaidimo, ją vėl įkrauti.</p>
<p><b>Logitech belaidė pelė žaidimams G700</b></p>
<p>Leidžianti patogiai kontroliuoti žaidimo eigą, Logitech belaidė pelė G700 geriausiai tinka žaisti didelėse grupėse per internetą, be to, ji išsiskiria itin dideliu tikslumu, reikalingu žaidžiant pirmojo asmens šaudykles. Pelė turi 13 kontrolės mygtukų, kiekvienam iš jų galima priskirti specifinį veiksmą ar kompleksines užduotis ir tai atlikti vos vienu spustelėjimu. Sparti belaidžio ryšio jungtis (1000 signalų per sekundę) leidžia mėgautis žaidimu be vėlavimų ir judesius ribojančių laidų.</p>
<p><img src="http://www.part.lt/img/c19011cb8b2491ac43902af1d01099f1447.jpg" /></p>
<p>Pelės G700 korpusą pabrėžia natūralios linijos, idealiai atitinkančios delno formą – tai leidžia patogiai žaisti tiek ilgai, kiek tik norėsite. Duomenų ir įkrovos kabelis suteikia galimybę įkrauti pelę jos naudojimo metu, taip pat perduoti duomenis per kompiuterių tinklui skirtą jungtį.</p>
<p><b>Logitech klaviatūra žaidimams G510</b></p>
<p>Logitech klaviatūra G510 suteikia visus įrankius, kurių reikia užtikrintai pergalei pasiekti. Klaviatūra turi 18 žaidimams skirtų programuojamų mygtukų su trimis režimais, todėl jiems iš viso galima priskirti 54 žaidimo nustatymus. Įvairias funkcijas mygtukams galima paprastai ir greitai priskirti prieš žaidimą ar jo metu.</p>
<p><img src="http://www.part.lt/img/37cc22e11c23a52554bca9894bb31de2777.jpg" /></p>
<p>Unikalus Logitech LCD ekranas GamePanel leidžia matyti svarbiausius žaidimo rodiklius ir kompiuterio duomenis. Keičiamas spalvotas klaviatūros apšvietimas mygtukus leis aiškiai matyti tiek dieną, tiek naktį. Klaviatūra turi 3,5 mm standarto garso jungtį, prie kurios galima prijungti ausines su mikrofonu ir per klaviatūros USB jungtį perduoti skaitmeninį garso signalą.<br />
<br />Pasirodymas ir kaina</p>
<p>Naujus G serijos produktus galima įsigyti nuo dabar www.logitech.com/g-series, jie artimiausiu metu pasirodys skaitmeninės technikos parduotuvėse. Rekomenduojama Logitech belaidžių ausinių su mikrofonu G930 kaina yra 179 eurai (617 litų); Rekomenduojama Logitech belaidės pelės G700 kaina - 99,99 euro (345 litai); rekomenduojama Logitech klaviatūros G510 kaina - 99,99 euro (345 litai).</p>
