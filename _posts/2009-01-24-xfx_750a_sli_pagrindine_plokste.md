---
layout: post
status: publish
published: true
title: XFX 750a SLI pagrindinė plokštė
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 161
wordpress_url: http://localhost/site/new/xfx_750a_sli_pagrindine_plokste/
date: '2009-01-24 01:27:11 +0200'
date_gmt: '2009-01-24 01:27:11 +0200'
categories:
- Pagrindinės plokštės
- Apžvalgos
---
<p>Komplektuodamas kompiuterį sau ko gero daugiausiai laiko sugaištu rinkdamasis pagrindninę plokštę. Nors blogų pagrindinių plokčių (ar dar prisimenate išsipūtusius kondensatorius aplink procesoriaus lizdą?) dabar rasti ir būtų sudėtinga, kiekvieno gamintojo prekės siūlo daugybę skirtumų, o renkantis pagrindinę plokštę reikia įvertinti daugybę aspektų. Kiek anksčiau <a class="ns" href="http://www.technews.lt/?id=Kas&Id=2893">apžvelgėme</a> <i>MSI</i> kompanijos pagrindinę plokštę su <i>Nvidia nForce 750a</i> lustų rinkiniu. Šiandien bandysime išsiaiškinti, ką gero su <i>750a</i> nuveikė <i>XFX</i>. Jūsų dėmesiui - <i>XFX MD-A72P-7509</i> pagrindinė plokštė.</p>
<p><b>Apie gamintoją</b><br />
<br /><b>Pakuotė ir komplektacija</b><br />
<br /><b>Plokštė ir komponentų išdėstymas</b><br />
<br /><b>Specifikacijos</b><br />
<br /><b>Testavimas</b><br />
<br />  <i>Spartinimas</i><br />
<br />  <i>BIOS</i><br />
<br />  <i>Testų rezultatai</i><br />
<br /><b>Išvados</b></p>
<p><b>Apie gamintoją</b></p>
<p><i>XFX</i> yra <i>Pine Technology Holdings Limited</i> padalinys, įkurtas 1989 metais. Pagrindinė <i>XFX</i> būstinė įkurta Kalifornijos valstijoje, JAV. Firma <a class="ns" href="http://www.technews.lt/index.php?id=Kas&Id=2814">iki šiol</a> gamino tik <i>Nvidia</i> grafikos procesorius turinčias vaizdo plokštes ir <i>Nvidia</i> lustų rinkinius turinčias pagrindines plokštes ir buvo vienas didžiausių išskirtinai <i>Nvidia</i> partnerių. Savo kokybiškais gaminiais, garantijų politika bei atsakingu požiūriu į klientus <i>XFX</i> užsitarnavo vartotojų pasitikėjimą. Lietuvoje šis gamintojas taip pat nėra naujas. Dar prieš pora metų parduotuvių kainynuose jau buvo galima kartais išvysti <i>XFX</i> vaizdo plokščių, o dabar - ir pagrindinių plokščių.</p>
<p><b>Pakuotė ir komplektacija</b></p>
<p><a class="ns" href="http://svarke.technews.lt/750a/29.jpg">
<div class="imgright"><img src=" http://svarke.technews.lt/750a/s/29.jpg" border="1" /></div>
<p></a><a class="ns" href="http://svarke.technews.lt/750a/28.jpg"><br /><img src=" http://svarke.technews.lt/750a/s/28.jpg" /><br /></a></p>
<p>Pagrindinė plokštė įpakuota į tradicinėmis <i>XFX</i> spalvomis (žalia ir juoda) išpuoštą estetiškai atrodančią dėžutę. Stambiomis raidėmis užrašytas plokštės logotipas, viršuje - gamintojo logotipas, apačioje - kelios plokštės savybės. Galinėje plokštės dalyje matome ir pačios plokštės nuotrauką, jos savybes, integruoto grafikos posistemio specifikacijas, plokštės jungčių sąrašą.</p>
<p><a class="ns" href="http://svarke.technews.lt/750a/1.jpg">
<div class="imgright"><img src=" http://svarke.technews.lt/750a/s/1.jpg" border="1" /></div>
<p></a><a class="ns" href="http://svarke.technews.lt/750a/30.jpg"><br /><img src=" http://svarke.technews.lt/750a/s/30.jpg" /><br /></a></p>
<p>Išėmę plokštę iš dėžutės, randame dar vieną, storesnio kartono žalią, įdomiai atsidarančią dėžutę, kurioje yra <i>XFX 750a SLI</i> pagrindinė plokštė, o po ja - visi priedai.</p>
<p><a class="ns" href="http://svarke.technews.lt/750a/2.jpg">
<div class="imgright"><img src=" http://svarke.technews.lt/750a/s/2.jpg" border="1" /></div>
<p></a><a class="ns" href="http://svarke.technews.lt/750a/3.jpg"><br /><img src=" http://svarke.technews.lt/750a/s/3.jpg" /><br /></a></p>
<p>Priedų gausa tikrai nepribloškia. Gamintojas su plokšte pateikia du juodus SATA kabelius (viena laidų jungtis pasukta 90 laipsnių kampu), apvalius IDE ir Floppy kabelius, SATA įrenginių maitinimo perėjimą iš „molex“ jungties, <i>SLI</i> tiltelį, galinį pagrindinės plokštės skydelį ir lankstinuką (tikrai taip, ne vartotojo vadovą su plačiais aprašymais (jį rasite tik kompaktiniame diske), o lankstinuką). Visgi lankstinuke pateikiama pagrindinė informacija apie pagrindinės plokštės jungtis, informacija, kaip prijungti korpuso jungtis, plokštės komponentų išdėstymas su trumpais paaiškinimais.</p>
<p><b>Plokštė ir komponentų išdėstymas</b></p>
<p><a class="ns" href="http://svarke.technews.lt/750a/6.jpg">
<div class="imgright"><img src=" http://svarke.technews.lt/750a/s/6.jpg" border="1" /></div>
<p></a><a class="ns" href="http://svarke.technews.lt/750a/4.jpg"><br /><img src=" http://svarke.technews.lt/750a/s/4.jpg" /><br /></a></p>
<p>Kaip ir savo vaizdo posistemius, taip ir pagrindines <i>XFX</i> gamina naudodami juodos spalvos PCB montažines plokštes. Kad tai <i>XFX</i> gaminys praneša ir kelios žalios spalvos jungtys. Pažvelkime į plokštės komponentų išdėstymą.</p>
<p><a class="ns" href="http://svarke.technews.lt/750a/18.jpg">
<div class="imgright"><img src=" http://svarke.technews.lt/750a/s/18.jpg" border="1" /></div>
<p></a><a class="ns" href="http://svarke.technews.lt/750a/12.jpg"><br /><img src=" http://svarke.technews.lt/750a/s/12.jpg" /><br /></a></p>
<p><a class="ns" href="http://svarke.technews.lt/750a/22.jpg">
<div class="imgright"><img src=" http://svarke.technews.lt/750a/s/22.jpg" border="1" /></div>
<p></a><a class="ns" href="http://svarke.technews.lt/750a/23.jpg"><br /><img src=" http://svarke.technews.lt/750a/s/23.jpg" /><br /></a></p>
<p>Procesoriaus lizdas kiek labiau pastumtas link atminties lizdų. Atsiradusią vietą tarp galinės panelės jungčių ir procesoriaus lizdo užima nemažas aliuminio radiatorius su abi jo dalis jungiančiu šiluminiu vamzdeliu. Šalia procesoriaus lizdo esanti dalis aušina procesoriaus įtampos tiekimo grandinę, o žemiau nusitęsusi dalis - <i>nForce 750a</i> lustą. Radiatorius prie plokštės pritvirtintas keturiais įprastiniais plastmasiniais fiksatoriais su spyruoklėmis. Virš jo, pačiame plokštės viršuje įrengta 8 kontaktų +12 V EPS maitinimo jungtis procesoriui. Net ir didelių procesoriaus aušintuvų montavimui radiatorius neturėtų trukdyti, kadangi yra pakankamai žemas.</p>
<p><a class="ns" href="http://svarke.technews.lt/750a/20.jpg">
<div class="imgright"><img src=" http://svarke.technews.lt/750a/s/20.jpg" border="1" /></div>
<p></a><a class="ns" href="http://svarke.technews.lt/750a/8.jpg"><br /><img src=" http://svarke.technews.lt/750a/s/8.jpg" /><br /></a></p>
<p><i>XFX</i> šioje plokštėje įdiegė keturių fazių įtampos tiekimo grandinę. Čia naudojamos feritines šerdis turinčios ritės, ir „solid state“ kondensatoriai (tokie patys kondensatoriai naudojami ir visoje plokštėje). Deja, tačiau greičiausiai dėl jos gamintojas neįtraukė į palaikomų procesorių sąrašą galingiausių <i>AMD Phenom</i> keturių branduolių procesorių. <i>XFX 750a</i> palaiko tik procesorius, kurių TDP reitingas neviršija 95 W. O tai gana kuklūs duomenys turint omenyje, kad kai kurių <i>Phenom X4</i> procesorių TDP siekia 125 ar net 140 W.</p>
<p><a class="ns" href="http://svarke.technews.lt/750a/17.jpg"><br /><img src=" http://svarke.technews.lt/750a/s/17.jpg" /><br /></a></p>
<p>Praplėtimo jungčių šioje plokštėje tikrai nemažai. Be dviejų PCI-E x16 2.0 čia yra ir trys įprastinės PCI jungtys bei dvi PCI-E x1 sąsajos. Jungtys išdėstytos gana gerai. Net naudojant dvi vaizdo plokštes su du praplėtimo lizdus užimančiais aušintuvais <i>SLI</i> režime, laisvos lieka dvi PCI ir viena PCI-E x1 jungtys.</p>
<p><a class="ns" href="http://svarke.technews.lt/750a/21.jpg"><br /><img src=" http://svarke.technews.lt/750a/s/21.jpg" /><br /></a></p>
<p>Kadangi <i>nForce 750a</i> lustų rinkinys palaiko tik iki 19 PCI-E linijų, <i>SLI</i> režime abi plokštės veikia tik x8 pralaidumu. Jeigu žvilgtelėtumėte į kiek aukščiau esančią didelę visos plokštės nuotrauką iš galo, pamatytumėte, jog viena PCI x16 jungtis turi prijungtus tik x8 pralaidumui reikalingus kontaktus. <i>SLI</i> režimo įjungimui <i>XFX</i> pasirinko trumpiklių masyvą, kurį perstačius, pagrindinė iš vienos vaizdo plokštės (x16) režimo persijungia į dviejų (x8 + x8). Tokie sprendimai gana dažnai buvo naudojami dar <i>nForce 4</i> lustų rinkinius turinčiose pagrindinėse plokštėse. Gana neįprasta, jog pilną x16 pralaidumą turinti jungtis, į kurią siekiant maksimalios spartos ir reikėtų jungti vaizdo plokštę, yra žemiau.</p>
<p><a class="ns" href="http://svarke.technews.lt/750a/11.jpg"><br /><img src=" http://svarke.technews.lt/750a/s/11.jpg" /><br /></a></p>
<p>Tai galėtų ir nebūti jokia kliūtis. Visgi vaizdo plokštei esant žemiau, lengviau išimti ir įdėti RAM modulius. Tačiau šiuo atveju, jeigu turite didelę (ilgą) vaizdo plokštę, tai gali būti nemaža problema. Ilgos vaizdo plokštės (pvz. <i>9800GTX(+)</i>, <i>GTX 200</i> serija) užima du praplėtimo lizdus, ir šioje pagrindinėje plokštėje tiesiog blokuotų tris viršutines SATAII jungtis ir, galbūt, netgi IDE jungtį, todėl tektų kaupiklių prijungimui tenkintis tik trimis SATA lizdais. Tiesiog keista, kodėl gamintojas taip įrengė šias jungtis, nors vartotojams ir siūlo naudotis apatiniu PCI-E x16 lizdu.</p>
<p><a class="ns" href="http://svarke.technews.lt/750a/15.jpg">
<div class="imgright"><img src=" http://svarke.technews.lt/750a/s/15.jpg" border="1" /></div>
<p></a><a class="ns" href="http://svarke.technews.lt/750a/25.jpg"><br /><img src=" http://svarke.technews.lt/750a/s/25.jpg" /><br /></a></p>
<p>Žvilgtelėję į šoną nuo praplėtimo lizdų randame pora įdomių dalykų. Pirmasis - du CMOS lustai. Be abejo, tai nėra naujiena, tačiau turėti du atskirus lustus, jeigu kartais vienas vienas nukentėtų perrašant BIOS, tikrai malonu. Abu lustai neįlituoti į plokštę, ką matome nemažoje dalyje naujų pagrindinių plokščių, o tiesiog „įtupdyti“ į lizdus, dėl ko prireikus juos galima nesunkiai išimti. Dar kiek toliau randame dviejų skaičių displėjų, kuris, veikiant pagrindinei plokštei, rodo šešioliktainį kodą, kuris apibūdina pagrindinės plokštės būseną ir gali padėti nustatyti problemą plokštei sugedus.</p>
<p><a class="ns" href="http://svarke.technews.lt/750a/10.jpg"><br /><img src=" http://svarke.technews.lt/750a/s/10.jpg" /><br /></a></p>
<p>Pačiame plokštės krašte linija išrikiuotos IDE, Floppy ir 24 kontaktų pagrindinės plokštės maitinimo jungtys. Jei IDE ir nėra geriausioje pozicijoje, tai pastarosios dvi jungtys tikrai savo vietoje.</p>
<p><a class="ns" href="http://svarke.technews.lt/750a/13.jpg"><br /><img src=" http://svarke.technews.lt/750a/s/13.jpg" /><br /></a></p>
<p>Plokštės apačioje randame priekinių korpuso garso jungčių prijungimo kontaktus, COM jungties kontaktus, netgi integruotą garsiakalbį. Čia taip pat yra trys kontaktų grupės 6 papildomų USB jungčių prijungimui, jungtis korpuso laidams ir tris mygtukus kompiuterio įjungimui, perkrovimui ir BIOS parametrų atstatymui į gamyklinius. Malonu šiuos jungiklius matyti pačiame plokštės kampe nieko neužstojamus. Išėmus pagrindinę plokštę iš korpuso jie tampa gerais pagalbininkais. Aušintuvų prijungimui plokštėje randame tris jungtis (vieną 4 kontaktų (PWM) ir dvi 3 kontaktų).</p>
<p><a class="ns" href="http://svarke.technews.lt/750a/27.jpg">
<div class="imgright"><img src=" http://svarke.technews.lt/750a/s/27.jpg" border="1" /></div>
<p></a><a class="ns" href="http://svarke.technews.lt/750a/26.jpg"><br /><img src=" http://svarke.technews.lt/750a/s/26.jpg" /><br /></a></p>
<p>Pažvelkime į mikrovaldiklius, kuriuos <i>XFX</i> naudoja savo gaminyje. Tiek IDE, tiek ir SATA jungtys yra valdomos <i>Nvidia 750a</i> lusto. Už garsą atsakingas <i>Realtek ALC888</i> lustas, kurį jau sutikome <i>MSI K9N2 SLI Platinum</i> pagrindinėje plokštėje. Tinklo operacijomis šioje plokštėje rūpinasi gigabitinis <i>Marvell 88E8056</i> posistemis naudojantis PCI-E magistralę. <i>Winbond W83627EHG</i> valdiklis atsakingas už įtampų stebėjimą, ventiliatorių valdymą, PC/2 klaviatūros/pelės valdymą, COM prievadą.  Gaila, jog <i>XFX</i> šioje plokštėje neįdiegė ir <i>FireWire</i> (IEEE-1394) posistemio.</p>
<p><a class="ns" href="http://svarke.technews.lt/750a/7.jpg"><br /><img src=" http://svarke.technews.lt/750a/s/7.jpg" /><br /></a></p>
<p>Galinėje plokštės panelėje jungčių tikrai nemažai. Čia yra įprastinės PS/2 jungtys klaviatūros ir pelės prijungimui, HDMI išvestis, optinė ir koaksialinė S/PDIF garso išvedimui, DVI-I bei VGA vaizdo išvedimo jungtys, keturios USB 2.0 jungtys, eSATA prievadas bei 7.1 kanalų garso jungtys. Tiesa, čia reiktų paminėti pora dalykų apie HDMI/DVI bei eSATA jungtis. Vienu metu naudotis ir HDMI, ir DVI jungtimis nepavyks. šalia procesoriaus lizdo yra trumpiklių blokas, kurį perdėjus iš vienos padėties į kitą nustatoma, kuri išvestis tampa aktyvia. eSATA jungtimi taip pat nepavyks iš karto pasinaudoti. Tam, kad veiktų eSATA, teks paaukoti vieną vidinę SATA jungtį ir nuo jos kabelį prijungti prie šalia DVI/HDMI trumpiklių esančios jungties, kadangi išorinis SATA prievadas nėra prijungtas prie jokio valdiklio.</p>
<p><b>Specifikacijos</b></p>
<p>Kaip jau minėjau apžvalgos pradžioje, pagrindinė plokštė paremta <i>Nvidia nForce 750a</i> lustų rinkiniu, kuris, kartu su 7<i>80a</i>, buvo pristatytas šių metų gegužės mėnesį. Kitaip nei <i>nForce 780a</i>, kuris sudarytas iš dviejų lustų, <i>750a</i> yra vieno lusto sprendimas, tačiau dėl to turi šiokių tokių apribojimų. Vienas ir bene didžiausias iš jų yra sąlyginai nedidelis PCI-E linijų kiekis (19 linijų), dėl kurios plokštė nepalaiko dviejų pilno greičio PCI-E 2.0 x16 jungčių, todėl SLI režime kiekvienai jungčiai skiriamas tik x8 pralaidumas. </p>
<p><img src="http://svarke.technews.lt/K9N2/750a.jpg" /></p>
<p>Patį 750a lustų rinkinį iš esmės galima laikyti 780a be <i>NF200</i> lusto, suteikiančio papildomas PCI-E linijas ir be <i>ESA</i> (angl. <i>Enthusiast System Architecture</i>) technologijos, skirtos kompiuterio komponentų stebėjimui. 750a palaiko dviejų kanalų <i>DDR2</i> tipo atmintį (iki 1066 MHz), iki 6 SATA įrenginių, 2 PATA įrenginius, iki 12 USB 2.0 jungčių (<i>XFX</i> pasitenkino 10), <i>SLI</i> su dviem vaizdo plokštėm bei <i>Hybrid SLI</i>. Daugiau apie <i>SLI</i> galite sužinoti <a class="ns" href="http://www.technews.lt/?id=Kas&Id=1740">čia</a>.</p>
<p>Dar prieš išleisdama šį lustų rinkinį <i>Nvidia</i> paskelbė, jog nebegamins pagrindinių plokščių be integruoto grafikos posistemio. Tačiau integruotas grafikos posistemis dabar net ir įdėjus atskirą vaizdo plokštę netampa nereikalingas. Užtenka įdėti <i>Hybrid SLI</i> technologiją palaikančią vaizdo plokštę ir technologija arba padės sutaupyti kompiuterio suvartojamos energijos kiekį arba padidinti 3D aplikacijų veikimo spartą, jei naudojama pigi grafikos plokštė.</p>
<p>Šioje pagrindinėje plokštėje esančio <i>GeForce 8200</i> grafikos posistemio branduolio taktinis dažnis siekia 500 MHz, o jame yra 16 „Shader“ procesorių, veikiančių 1200 MHz dažniu. Atmintį grafikos posistemiui tenka skolintis iš pagrindinės atminties. Specifikacijos pakankamai kuklios, tačiau <i>GeForce 8200</i> gali pilnai aparatiškai iškoduoti <i>H.264,VC-1, MPEG-2</i> HD įrašus.</p>
<p>Gamintojo pateikiamas plokštės specifikacijas galite pamatyti lentelėje:</p>
<p><img src="http://svarke.technews.lt/750a/specs.PNG" /></p>
<p><a class="ns" href="http://www.xfxforce.com/en-us/products/motherboards/7series/~/ecms.aspx/XFXCPUCompatibilityList-AMD.pdf">Palaikomų procesorių sąraše</a> kol kas nematome naujausių <i>AMD Phenom II</i> procesorių.</p>
<p><b>Testavimas</b></p>
<p>Testams atlikti naudotos <i>Everest 4.6, HD Tach 3.0.4</i> (SATA, USB valdiklių testavimui), <i>RightMark Audio Analyzer</i> 6.2.1 (integruoto garso posistemio testavimui), <i>Cinebench R10, Svience Mark 2, WinRAR 3.8</i> ir <i>7Zip 4.57</i> programos. Paspartintos sistemos stabilumui testuoti naudota <i>Prime 95 25.5</i> programa.</p>
<p>Kadangi plokštė naudoja <i>750a</i> lustų rinkinį iš <i>Nvidia</i>, sąžininga jos rezultatus būtų palyginti su analogišku gaminiu iš <i>MSI</i>, t.y. anksčiau bandyta <i>K9N2 SLI Platinum</i> pagrindine plokšte. Kadangi <i>XFX</i> plokštė turi analoginę vaizdo išvestį, bus galima išbandyti <i>GeForce 8200</i> grafikos posistemio galimybes ir palyginti jas su <i>Radeon HD3200</i> posistemiu <i>ASRock A780GXE/128M</i> pagrindinėje plokštėje.</p>
<p>Kaip ir <i>MSI</i> plokštės testavime, taip ir dabar naudota identiška kompiuterio konfigūracija.</p>
<p><img src="http://svarke.technews.lt/750a/pc.PNG" /></p>
<p><i>Spartinimas</i></p>
<p>Pirmasis spartinimo etapas - maksimalaus HTT magistralės dažnio paieškos. Tam HTT daugiklį sumažinau iki 3x, procesoriaus daugiklį iki 6x. Palaipsniui keliant magistralės dažnį pavyko pasiekti stabilų 305 MHz dažnį. Tai 5 MHz mažiau, nei anksčiau bandytos <i>MSI</i> plokštės. Lustų rinkinio įtampos kėlimas teigiamų rezultatų su šiuo procesoriumi nedavė.</p>
<p><img src="http://svarke.technews.lt/750a/305.png" /></p>
<p>Jeigu dar atsimenate, su <i>K9N2 SLI Platinum</i> pagrindine plokšte 3,2 GHz (256 MHz x 12,5) dažnį pasiekti prireikė nustatyti 1,4 V įtampą BIOS nustatymuose. Identiški rezultatai ir su <i>XFX</i> pagrindine plokšte. Procesoriui paspartinti prireikė tiek pat įtampos, papildomos įtampos lustų rinkiniui neprireikė.</p>
<p><img src="http://svarke.technews.lt/750a/32.png" /></p>
<p><i>BIOS</i></p>
<p><a class="ns" href="http://svarke.technews.lt/750a/bios/1.jpg"><br /><img src="http://svarke.technews.lt/750a/bios/s/1.jpg" /><br /></a></p>
<p><i>XFX 750a SLI</i> naudoja <i>American Megatrends</i> BIOS. Funkcijų išdėstymas labai primena <i>Asus</i> pagrindinių plokščių BIOS programas.</p>
<p><a class="ns" href="http://svarke.technews.lt/750a/bios/3.jpg">
<div class="imgright"><img src="http://svarke.technews.lt/750a/bios/s/3.jpg" border="1" /></div>
<p></a><a class="ns" href="http://svarke.technews.lt/750a/bios/2.jpg"><br /><img src="http://svarke.technews.lt/750a/bios/s/2.jpg" /><br /></a></p>
<p><a class="ns" href="http://svarke.technews.lt/750a/bios/5.jpg">
<div class="imgright"><img src="http://svarke.technews.lt/750a/bios/s/5.jpg" border="1" /></div>
<p></a><a class="ns" href="http://svarke.technews.lt/750a/bios/4.jpg"><br /><img src="http://svarke.technews.lt/750a/bios/s/4.jpg" /><br /></a></p>
<p><i>Main</i> skiltyje randame laiko, datos, IDE ir SATA nustatymus. <i>Advanced</i> skiltis padalinta į keturias dalis. <i>CPU Configuration</i> skiltyje randame informaciją apie procesorių, jo dažnį, branduolius, spartinančiąją atmintinę. Taip pat čia yra opcijos tokių funkcijų kaip <i>Cool'n'Quiet</i> ar <i>virtualizacija</i> įjungimui.</p>
<p><a class="ns" href="http://svarke.technews.lt/750a/bios/3.jpg">
<div class="imgright"><img src="http://svarke.technews.lt/750a/bios/s/3.jpg" border="1" /></div>
<p></a><a class="ns" href="http://svarke.technews.lt/750a/bios/2.jpg"><br /><img src="http://svarke.technews.lt/750a/bios/s/2.jpg" /><br /></a></p>
<p><i>Chipset configuration</i> skiltyje matome integruoto grafikos posistemio nustatymus, galimybę išjungti ar įjungti <i>SLI</i> ir <i>Hybrid SLI</i> funkcijas.</p>
<p><a class="ns" href="http://svarke.technews.lt/750a/bios/7.jpg">
<div class="imgright"><img src="http://svarke.technews.lt/750a/bios/s/7.jpg" border="1" /></div>
<p></a><a class="ns" href="http://svarke.technews.lt/750a/bios/6.jpg"><br /><img src="http://svarke.technews.lt/750a/bios/s/6.jpg" /><br /></a></p>
<p><i>Onboard Devices</i> skyriuje įprastiniai nustatymai USB, LAN bei SATA valdikliams.<i>BOOT</i> skiltyje randame įrenginių krovimosi prioritetų nustatymus.</p>
<p><a class="ns" href="http://svarke.technews.lt/750a/bios/9.jpg">
<div class="imgright"><img src="http://svarke.technews.lt/750a/bios/s/9.jpg" border="1" /></div>
<p></a><a class="ns" href="http://svarke.technews.lt/750a/bios/8.jpg"><br /><img src="http://svarke.technews.lt/750a/bios/s/8.jpg" /><br /></a></p>
<p><i>Power</i> skiltis padalinta į tris dalis: <i>ACPI, APM</i> ir <i>PC Health</i>. Pastaroje pateikiama informacija apie komponentų temperatūras, įtampas bei ventiliatorių sūkius. Gaila, tačiau vartotojui reguliuoti galima tik centrinio procesoriaus aušintuvo apsukas. </p>
<p><a class="ns" href="http://svarke.technews.lt/750a/bios/11.jpg">
<div class="imgright"><img src="http://svarke.technews.lt/750a/bios/s/11.jpg" border="1" /></div>
<p></a><a class="ns" href="http://svarke.technews.lt/750a/bios/10.jpg"><br /><img src="http://svarke.technews.lt/750a/bios/s/10.jpg" /><br /></a></p>
<p><a class="ns" href="http://svarke.technews.lt/750a/bios/13.jpg">
<div class="imgright"><img src="http://svarke.technews.lt/750a/bios/s/13.jpg" border="1" /></div>
<p></a><a class="ns" href="http://svarke.technews.lt/750a/bios/12.jpg"><br /><img src="http://svarke.technews.lt/750a/bios/s/12.jpg" /><br /></a></p>
<p><a class="ns" href="http://svarke.technews.lt/750a/bios/14.jpg"><br /><img src="http://svarke.technews.lt/750a/bios/s/14.jpg" /><br /></a></p>
<p>Šypseną sukėlė BIOS skiltis skirta spartinimui, kurią gamintojas pavadino „just w00t!“. O čia nustatymų randame tikrai nemažai. Galima reguliuoti procesoriaus įtampą (iki 1,45 V), RAM įtampą (iki +0,35 V), lustų rinkinio įtampą (iki +0,09 V), PCI-E magistralės dažnį (iki 200 MHz), HT magistralės dažnį (iki 2600 MHz), netgi integruoto grafikos procesoriaus dažnį (GPU iki 1023, o <i>Shader</i> iki 2500 MHz). Procesoriaus magistralės dažnį BIOS leidžia pakelti iki 500 MHz. Spartintojams suteikiamas platus RAM nustatymų pasirinkimas.</p>
<p><a class="ns" href="http://svarke.technews.lt/750a/bios/15.jpg">
<div class="imgright"><img src="http://svarke.technews.lt/750a/bios/s/15.jpg" border="1" /></div>
<p></a><a class="ns" href="http://svarke.technews.lt/750a/bios/14.jpg"><br /><img src="http://svarke.technews.lt/750a/bios/s/14.jpg" /><br /></a></p>
<p><a class="ns" href="http://svarke.technews.lt/750a/bios/17.jpg">
<div class="imgright"><img src="http://svarke.technews.lt/750a/bios/s/17.jpg" border="1" /></div>
<p></a><a class="ns" href="http://svarke.technews.lt/750a/bios/16.jpg"><br /><img src="http://svarke.technews.lt/750a/bios/s/15.jpg" /><br /></a></p>
<p>Spartinimo nustatymai atrodo tikrai neblogai, tačiau stebina gana konservatyvus įtampų limitas. Nekalbant apie ekstremalų spartinimą, 2,15V atminties moduliams ar 1,45 V įtampos procesoriui gali pritrūkti ir spartintojams-mėgėjams.</p>
<p><i>Testų rezultatai</i></p>
<p><i>Everest 4.6</i></p>
<p><img src="http://svarke.technews.lt/750a/memory.PNG" /></p>
<p>Abi <i>750a</i> lustų rinkinį naudojančios pagrindinės plokštės rodo labai panašius rezultatus. Greičiai skiriasi vos keliolika MB/s. Atminties gaišties laikai taip pat labai artimi. <i>MSI</i> plokštėje gaišties laikas siekia 60,5 ns, o XFX - 60 ns.</p>
<p><i>HD Tach 3.0.4</i></p>
<p><img src="http://svarke.technews.lt/750a/tach.PNG" /></p>
<p><i>HD Tach</i> patogu naudoti išmėginant maksimalų kietųjų diskų ir išorinių laikmenų duomenų perdavimo greitį. Jis padės palyginti ir pagrindinių plokščių SATA bei USB valdiklių greičius. USB spartos testui panaudotas išorinis <a class="ns" href="http://www.technews.lt/?id=Kas&Id=2149"><i>Verbatim</i> 500 GB</a> kietasis diskas. <i>XFX</i> plokštės SATA rezultatai netgi geresni už ir taip gerus <i>MSI</i> rezultatus. Tiesa, <i>MSI</i> šiek tiek pirmauja USB valdiklio rezultatuose. SATA testą atliekant su <i>XFX</i>, procesoriaus apkrova siekė 3%, o <i>MSI</i> - 4%, USB atitinkamai 0% ir 4%. <i>HD Tach</i> procesoriaus apkrovos matavimų paklaida yra +/- 2%, todėl skirtumai čia minimalūs.</p>
<p><i>WinRAR ir 7Zip</i></p>
<p><img src="http://svarke.technews.lt/750a/compr.PNG" /></p>
<p>Duomenų kompresijos testuose, tiek <i>WinRAR</i>, tiek <i>7Zip</i> programose geriau pasirodo <i>XFX</i> gaminys. Sąlyginai didelis skirtumas matyti <i>WinRAR</i> programoje.</p>
<p><i>Cinebench R10</i></p>
<p><img src="http://svarke.technews.lt/750a/cine.PNG" /></p>
<p>Apkrovus tiek vieną, tiek abu procesoriaus branduolius <i>Cinebench</i> 3D generavime rezultatai beveik identiški. Nežymiai geriau pasirodo <i>XFX 750a</i>.</p>
<p><i>Sciencemark 2.0</i></p>
<p><img src="http://svarke.technews.lt/750a/science.PNG" /></p>
<p>Ir vėl tik minimalūs skirtumai.</p>
<p><i>Integruotas grafikos posistemis</i></p>
<p><img src="http://svarke.technews.lt/750a/gpuz.png" /></p>
<p>Kadangi ši pagrindinė plokštė turi ir DVI-I, ir HDMI, ir senesnę VGA (D-Sub) vaizdo išvestį, pagaliau galėjau išmėginti integruoto grafikos posistemio galimybes bei palyginti jo veikimą su <i>AMD 780G ([i]HD 3200</i>)[/i] pajėgumu. Reikia pripažinti, jog įsigijus tiek kainuojančią pagrindinę plokštę (<i>XFX 750a SLI</i> kaina siekia ~380 lt) greičiausiai vien integruoto grafikos posistemio nenaudosite, tačiau įdomu išsiaiškinti, ką sugeba ir jis. <i>GeForce 8200</i> konkurentas iš <i>ATI</i> tikrai nėra silpnas, o palyginimui naudotoje <i>ASRock</i> pagrindinėje plokštėje jam papildomai skirti 128 MB DDR2-800 atminties (<i>Sideport</i>). Posistemius išbandėme „sintetinėje“ <i>3D Mark 2006</i> programoje (standartiniai nustatymai), taip pat su žaidimais <i>Serious Sam 2</i>, <i>Unreal Tournament 3</i> bei <i>Crysis Warhead</i>. Su <i>GeForce 8200</i> naudotos <i>nForce 15,24</i> tvarkyklės, o su <i>Radeon HD 3200</i> - <i>Catalyst 8.12</i>. Kiekvienam posistemiui buvo išskirta po 256 MB atminties iš pagrindinės RAM.</p>
<p><i>3D sparta</i></p>
<p><img src="http://svarke.technews.lt/750a/3dm.PNG" /></p>
<p><img src="http://svarke.technews.lt/750a/gaming.PNG" /></p>
<p>Iš rezultatų matyti, jog abu integruotos grafikos posistemiai žaidimuose dar tikrai nepajėgūs atvaizduoti žaidimus net nedideliu detalumo lygiu. Senesnius žaidimus, tokius kaip [<i>Serious Sam 2</i> dar galima žaisti nedideliais nustatymais, tačiau su šiuolaikiniais “sunkiasvoriais“ <i>Radeon HD 3200</i> ir <i>GeForce 8200</i> tvarkosi labai sunkiai. Be abejo, su jais naudotas tolo gražu ne sparčiausias procesorius, tačiau jis situacijos radikaliai tikrai nepakeistų. Nepaisant to, jog  naujausių žaidimų žaisti nebus didelio malonumo nė su vienu gaminiu, <i>GeForce 8200</i> pakankamai ženkliai nusileidžia <i>Radeon HDv3200</i> <i>Crysis Warhead</i> bei <i>Unreal Tournament 3</i> žaidimuose. Senesniame <i>Serious Sam 2</i> procentinis skirtumas kur kas mažesnis. Papildoma <i>Sideport</i> atmintis kai kuriais atvejais gana ženkliai įtakojo <i>HD 3200</i> spartą. </p>
<p><i>Integruotas garso posistemis</i></p>
<p>Plika ausimi įvertinti integruoto graso posistemio galimybes tikrai sunku (reikalinga ne tik labai gera klausa, bet ir pakankamai brangus kolonėlių komplektas), todėl šiai užduočiai pasitelkėme <i>RightMark Audio Analyzer</i> 6.21 programinę įrangą. <i>RMAA</i> išmatuoja tokius dydžius kaip garso iškraipymus ir skirtingų dažnių atkūrimo parametrus. Testai atliekami atkuriant tam tikrus garsus bei juos įrašant. <i>RMAA</i> pateikia supaprastintą įvertinimą kiekvienam testui: „labai blogai“, „blogai“, „vidutiniškai“, „gerai“, „labai gerai“, „puikiai“. Teste naudotas 44 kHz, 16 bit režimas.</p>
<p><i>XFX 750a</i> integruoto <i>Realtek ALC888</i> posistemio rezultatai:</p>
<p><img src="http://svarke.technews.lt/750a/sound.PNG" /></p>
<p>Bendras testų įvertinimas - „labai gerai“. Atrodo, jog <i>XFX</i> projektuodami šią plokštę geriau nei <i>MSI</i> išnaudojo <i>ALC888</i>. Šie testų įvertinimai vieni geresnių, kokie yra gaunami su <i>ALC888</i> naudojančiomis pagrindinėmis plokštėmis.</p>
<p><b>Išvados</b></p>
<p>Taigi ar pavyko <i>XFX</i> geriau išnaudoti <i>750a</i> lustų rinkinį nei <i>MSI</i>? Iš dalies ir taip, ir ne. Nors spartos rezultatai, kaip ir reikėtų tikėtis iš tą patį lustų rinkinį turinčių pagrindinių plokščių, skyrėsi minimaliai, <i>XFX 750a</i> beveik visur turėjo tą mažytį pranašumą. Geresni buvo ir atminties testų, ir SATA bei USB valdiklių, ir garso posistemio rezultatai buvo spartnesni. Kitas klausimas, ar šiuos skirtumus pajus paprastas vartotojas. Deja, greičiausiai ne.</p>
<p>Žvelgiant į plokštę atrodo, kad <i>XFX</i> jos gamyboje taupė. Žinoma, ne elementų kokybės sąskaita, tačiau vietoje automatizuoto <i>SLI</i> įjungimo išjungimo proceso vartotojui reikės perstatyti trumpiklius, kaip tai buvo daroma prieš kelis metus <i>nForce 4</i> pagrindinėse plokštėse, norint turėti eSATA jungtį, reiks nuvesti laidą nuo vienos iš pagrindinių SATA jungčių, atsisakyta FireWire sąsajos, priedų sąrašas taip pat nėra labai ilgas. Dėl silpnesnės procesoriaus įtampos valdymo grandinės plokštės palaikomų procesorių sąraše nėra 125 ir 140 W <i>Phenom</i> procesorių. Nemažai žmonių ko gero sutiktų su tokiais „apkarpymais“, jei tai leistų sutaupyti jiems pinigų. Kainų skirtumas tarp <i>MSI</i> ir <i>XFX</i> plokščių, be abejo, yra. Tik galbūt ne toks didelis, kokio būtų galima tikėtis.</p>
<p>Plokštės komponentų išdėstymas yra geras. Vienintelis svarbus trūkumas buvo pagrindinės PCI-E x16 jungties perkėlimas į apačią, kur įdėta „stambesnė“ vaizdo plokštė blokuotų tris iš šešių SATA jungčių.</p>
<p><i>XFX 750a SLI</i> tikrai nėra įprastiems vartotojams skirta pagrindinė plokštė. Tai daugiau šiek tiek giliau kompiuterių komponentais besidominčio vartotojo potencialus pirkinys.</p>
<p></p>
