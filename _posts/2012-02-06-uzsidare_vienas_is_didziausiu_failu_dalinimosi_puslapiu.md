---
layout: post
status: publish
published: true
title: Užsidarė vienas iš didžiausių failų dalinimosi puslapių
author:
  display_name: Zalias
  login: Zalias
  email: JustasD@hotmail.lt
  url: ''
author_login: Zalias
author_email: JustasD@hotmail.lt
wordpress_id: 6328
wordpress_url: http://localhost/site/new/uzsidare_vienas_is_didziausiu_failu_dalinimosi_puslapiu/
date: '2012-02-06 15:54:36 +0200'
date_gmt: '2012-02-06 15:54:36 +0200'
categories:
- Naujienos
---
<p>Viena iš didžiausių failų dalinimosi svetainių BTjunkie.com nusprendė savanoriškai nutraukti savo veiklą. Pagrindinė šio žingsnio priežastis buvo teisiniai procesai prieš panašią veiklą vykdančias svetaines.</p>
<p>Įkurta 2005 metų birželio mėnesį, BTjunkie.com buvo viena iš populiariausių „torrent“ svetainių visame pasaulyje pastaruosius penkerius metus. </p>
<p>Nors prieš puslapio savininkus nebuvo imtasi jokių teisinių veiksmų, tačiau dėl susiklosčiusios situacijos bei suintensyvėjusios kovos prieš piratavimą, portalo administratoriai portalą nusprendė uždaryti. Prieš kelias valandas puslapyje pasirodė atsisveikinimo žinutė.</p>
<p>Bendraudamas su <a class="ns" href="http://torrentfreak.com/btjunkie-shuts-down-for-good-120206/">TorrentFreak.com</a> žurnalistu, „BTjunkie“ įkūrėjas užsiminė, jog tokį sprendimą priimti paskatino veiksmai prieš kitus failų dalinimosi puslapius. „Dėl savo veiklos failų dalinimosi svetainių „MegaUpload“ bei „The Pirate Bay“ komandos iškentė daugybė streso bei nerimo, tačiau man tai jau praeitis”, — teigė jis bei pridūrė, jog nemano kad „torrent“ puslapiams ateina galas. „Aš viliuosi, kad karas (tarp „torrent“ svetainių ir autorių teisių gynėjų – aut. past.) dar toli gražu nesibaigia.“</p>
<p>Verta paminėti, kad „BTjunkie“ buvo vienas iš puslapių, kurie kartu su „The Pirate Bay“ ar „Rapidshare“ portalais buvo iš dalies cenzūruojami „Google“ paieškos variklio, dėl su piratavimu susijusio turinio.</p>
<p><img src="http://technews.lt/upload/rip-btjunkie.jpg" /></p>
<p><span class="saltinis"> Oficialus atsisveikinimo tekstas</span></p>
