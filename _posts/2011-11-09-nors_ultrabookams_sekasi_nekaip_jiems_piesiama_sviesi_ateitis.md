---
layout: post
status: publish
published: true
title: Nors ultrabook‘ams sekasi nekaip, jiems piešiama šviesi ateitis
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6160
wordpress_url: http://localhost/site/new/nors_ultrabookams_sekasi_nekaip_jiems_piesiama_sviesi_ateitis/
date: '2011-11-09 16:11:45 +0200'
date_gmt: '2011-11-09 16:11:45 +0200'
categories:
- Naujienos
---
<div class="imgright"><img src="http://technews.lt/upload/asuszenbooks2.jpg"  /></div>
<p>Taip, tiek Acer, tiek ir Asus nėra labai pakilios nuotaikos, kai mes pradedame kalbėti apie ultrabook‘ų pardavimus, tačiau nepaisant to, gerai žinoma rinkos tyrimų kompanija IHS iSuppli šiems įrenginiams piešia ypač šviesią ateitį.</p>
<p>Pasak IHS iSuppli skaičiavimų, šiais metais ultrabook‘ai sudarys vos 1.8 procento visų nešiojamųjų pardavimų, tačiau kitais metais jų rinkos dalis jau bus net 13 procentų. Rinkos tyrimų kompanija prognozuoja ir toliau – štai 2013 metais ultrabook‘ų rinkos dalis jau peržengs 28 procentų barjerą, o 2014 metais šių įrenginių rinkos dalis bus apie 37 procentai. 2015 metais ji bus dar didesnė - 43 procentai.</p>
<p>Taip, šis IHS iSuppli nurodomas augimas yra milžiniškas, tačiau šios kompanijos analitikai sako, jog vartotojai neabejotinai nori plono, lengvo, tačiau greito įrenginio. Čia ir pasirodo ultrabook‘ai, kurie šiuo metu, deja, yra tiesiog per brangūs, bet pasirodžius antros kartos versijoms su Intel Ivy Bridge procesoriais kainuos viso labo apie 600 JAV dolerių.</p>
<p>Šio tipo įrenginiai, pasak IHS iSuppli, artimoje ateityje netgi gelbės bendrus nešiojamųjų pardavimus, juos lyginant su planšetiniais kompiuteriais. Tai nestebina, nes jei ultrabook‘ų kaina tikrai nukris iki 600 JAV dolerių, jie nekainuos jau tiek daugiau, nei planšetiniai kompiuteriai.</p>
