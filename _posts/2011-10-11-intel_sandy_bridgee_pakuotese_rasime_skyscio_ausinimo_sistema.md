---
layout: post
status: publish
published: true
title: Intel Sandy Bridge-E pakuotėse rasime skysčio sistemą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6057
wordpress_url: http://localhost/site/new/intel_sandy_bridgee_pakuotese_rasime_skyscio_ausinimo_sistema/
date: '2011-10-11 18:55:26 +0300'
date_gmt: '2011-10-11 18:55:26 +0300'
categories:
- Naujienos
---
<div class="imgright"><img src="http://technews.lt/upload/intel_coolers.jpg"  /></div>
<p>Lustų gamybos gigantas Intel patvirtino planus su naujos kartos Core i7-3000 serijos procesoriais, žinomais kodiniu Sandy Bridge-E vardu, tiekti skysčio aušinimo sistemas ir visiems norintiems pasiūlyti didesnį spartinimo potencialą, nei įprastai.</p>
<p>Skysčio aušinimo sistema, pagaminta Asetek, bus pateikiama kartu su Intel Sandy Bridge-E procesoriais, tačiau tai nėra viskas. Uždėję savo vardą ant aušinimo sistemos, Intel ją pardavinės ir atskirai visiems tiems, kurie pasirinko ne Sandy Bridge-E procesorių.</p>
<p>Kaip jau minėjome, Intel vardą turinti skysčio aušinimo sistema turi Asetek pagrindą - pagamintą CPU bloką bei radiatorių, kuris yra apginkluotas vienu 120mm skersmens mėlynu ventiliatoriumi. Šis produktas tiks LGA2011, LGA1155, LGA 1156 ir LGA1366 platformoms, tačiau kompanija neatskleidė, kiek šis sprendimas kainuos tiems, kurie jį norės įsigyti atskirai.</p>
<p>Jei tikėtumėme paskutiniais pranešimai, naujieji Intel Sandy Bridge-E procesoriai pasirodys jau lapkričio 14 dieną. Šiems procesoriams reikės naujos pagrindinės plokštės su LGA2011 procesoriaus lizdu, o sparčiausias procesorius turės šešis branduolius, 12 procesų gijų, 12MB trečiojo lygmens spartinančiosios atminties ir 3.9GHz dažnį turbo rėžimu. Intel Core i7-3000 atstovai turėtų dominuoti rinkoje sparta.</p>
