---
layout: post
status: publish
published: true
title: OCZ ModXStream Pro 600 W maitinimo bloko apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4851
wordpress_url: http://localhost/site/new/ocz_modxstream_pro_600_w_maitinimo_bloko_apzvalga/
date: '2010-06-04 19:43:38 +0300'
date_gmt: '2010-06-04 16:43:38 +0300'
categories:
- Maitinimo šaltiniai
- Apžvalgos
---
<p>Nepaisant kompiuterinės technikos gamintojų apėmusios energijos taupymo manijos, siekdami pačios didžiausios spartos jie dažnai ima ir „pamiršta“ energijos sąnaudų svarbą, dėl ko didelė apkrova kartais tenka maitinimo blokams. Kartotis, stengiantis priminti maitinimo bloko svarbą ir galios poreikį kompiuteriams, apie kurį ne kartą kalbėta ir ankstesnėse apžvalgose, nesinori, todėl iškart keliaukime prie šiandienos apžvalgos subjekto - kompanijos <i>OCZ</i> maitinimo bloko <i>ModXStream Pro</i>.</p>
<p><i>OCZ</i> prekiauja trijų galingumų <i>ModXStream</i> maitinimo blokais: 500, 600 ir 700 W. Mums atsiųstas egzempliorius yra 600 vatų galingumo, taigi teoriškai jis turėtų būti pakankamas praktiškai bet kokiai asmeninio kompiuterio konfigūracijai su sparčiu keturių ar šešių branduolių procesoriumi ir <i>Geforce 400</i> ar <i>Radeon 5800/5900</i> serijos vaizdo plokšte. Kaip jam seksis iš tiesų, išsiaiškinsime šioje apžvalgoje.</p>
<p><b>Apie gamintoją</b><br />
<br /><b>Pakuotė ir komplektacija</b><br />
<br /><b>Specifikacija</b><br />
<br /><b>Blokas</b><br />
<br /><b>Testai</b><br />
<br /><b>Išvados</b></p>
<p><b>Apie gamintoją</b></p>
<p><a class="ns" href="http://www.ocztechnology.com/">
<div class="imgright"><img src="http://svarke.technews.lt/modxstream/ocz_logo.jpg"  /></div>
<p></a>2002 metais Kalifornijoje įkurta kompanija <i>OCZ Technology Group</i> daugumai yra pažįstama kaip aukštos klasės operatyviosios atminties gamintoja. Visgi per pastaruosius pora metų įmonė nepaprastai daug dėmesio skyrė SSD kaupiklių rinkai ir šiuo metu gali pasiūlyti ko gero plačiausią SSD kaupiklių pasirinkimą, su įvairiais valdikliais ir įvairiomis kainomis. Savo produktų asortimente ši firma taip pat turi ir kelias maitinimo blokų serijas, kurios taip pat yra spėjusios pelnyti nemažai apdovanojimų.</p>
<p><b>Pakuotė ir komplektacija</b></p>
<p><a class="ns" href="http://svarke.technews.lt/modxstream/3.jpg">
<div class="imgright"><img src=" http://svarke.technews.lt/modxstream/s/3.jpg"  /></div>
<p></a><a class="ns" href="http://svarke.technews.lt/modxstream/2.jpg"><br /><img src=" http://svarke.technews.lt/modxstream/s/2.jpg" /><br /></a></p>
<p><i>ModXStream Pro</i> 600 W pakuotė vidutinio dydžio ir pakankamai informatyvi. Priekinėje dalyje aiškiai matyti produkto pavadinimas, galia bei paties maitinimo bloko nuotrauka, trumpas savybių aprašas bei ženkliukas, bylojantis apie trijų metų garantiją. Galinėje dalyje randame kiek plačiau aprašytas bloko savybes, „80 Plus“ logotipą. Tikrosios gaminio specifikacijos apie galios paskirstymą, naudingumo koeficientą ir kabelius, aprašytos šoninėje dėžutės dalyje. Čia malonu matyti punktą apie tai, jog maitinimo blokas išbandytas ir ne kambario, o 40 laipsnių temperatūroje. Pakuotės kampe pakankamai įdomus lipdukas byloja apie tai, jog elektros energijos sąnaudos su išjungtu maitinimo bloku siekia mažiau nei vieną vatą.</p>
<p><a class="ns" href="http://svarke.technews.lt/modxstream/7.jpg">
<div class="imgright"><img src=" http://svarke.technews.lt/modxstream/s/7.jpg"  /></div>
<p></a><a class="ns" href="http://svarke.technews.lt/modxstream/5.jpg"><br /><img src=" http://svarke.technews.lt/modxstream/s/5.jpg" /><br /></a></p>
<p>Pakuotės viduje komplektacija pakankamai įprasta. be maitinimo bloko čia randame keturis varžtus jo tvirtinimui, trumpą vartotojo vadovą, AC maitinimo kabelį ir papildomus prie bloko prijungiamus laidus. Pastarieji supakuoti į atskirą dėklą.</p>
<p><a class="ns" href="http://svarke.technews.lt/modxstream/6.jpg">
<div class="imgright"><img src=" http://svarke.technews.lt/modxstream/s/6.jpg"  /></div>
<p></a><a class="ns" href="http://svarke.technews.lt/modxstream/8.jpg"><br /><img src=" http://svarke.technews.lt/modxstream/s/8.jpg" /><br /></a></p>
<p><b>Specifikacija</b></p>
<p><img src=" http://svarke.technews.lt/modxstream/4.jpg" /></p>
<p><i>OCZ ModXStream Pro</i> savo parametrais per daug neišsiskiria. Maksimali galia, kurią šis blokas gali tiekti dvejomis savo +12V linijomis siekia 504 vatus (42 amperų srovė). Tai sudaro 84 % visos maitinimo bloko galios. Maksimali +3.3 ir +5 V kombinuota galia šiam maitinimo blokui neturėtų viršyti 150 W. -12 V ir +5 V standby linijų galios siekia atitinkamai 3,6 ir 12,5 W.</p>
<p>Beveik visos gaminio specifikacijos pateikiamos ant jo pakuotės. Tarp jų yra ir aktyvi galios koeficiento korekcijos grandinė (blokas gali veikti 100 - 240 V įtampos tinkluose), ir <i>Nvidia SLI</i> sertifikatas. Šio maitinimo šaltinio matmenys yra įprasti ATX formato maitinimo šaltiniui ir siekia 150 x 160 x 80 mm. Maitinimo blokas turi apsaugas nuo trumpojo jungimo, viršįtampio ir per didelės galios. Ant dėžutės minėtas 82 % Naudingumo koeficientas <a class="ns" href="http://www.ocztechnology.com/products/power_management/ocz_500w_700w_modxstream_pro_power_supply">OCZ tinklapyje</a> jau pakeičiamas 86 % naudingumo koeficientu esant "tipinei apkrovai". Čia greičiausiai omenyje turimas maksimalus naudingumo koeficientas, pasiekiamas 230 V elektros tinkle.</p>
<p><b>Blokas</b></p>
<p><a class="ns" href="http://svarke.technews.lt/modxstream/9.jpg">
<div class="imgright"><img src=" http://svarke.technews.lt/modxstream/s/9.jpg"  /></div>
<p></a><a class="ns" href="http://svarke.technews.lt/modxstream/1.jpg"><br /><img src=" http://svarke.technews.lt/modxstream/s/1.jpg" /><br /></a></p>
<p>Maitinimo bloko korpusas padengtas juodais dažais ir atrodo estetiškai. Vienoje šaltinio pusėje randame didelį raudoną lipduką su kompanijos logotipu ir gaminio pavadinimu, o kitoje pusėje esantis lipdukas informuoja apie Galios paskirstymą šaltinio linijose. Galinė <i>ModXStream</i> dalis turi įprastines korio formos groteles, pro kurias pašalinamas šiltas oras, lizdą maitinimo kabeliui bei jungiklį. Priešingoje pusėje randame įprastinius dviejų eilių 6/8 kontaktų lizdus papildomų kabelių prijungimui. Viršutinėje šaltinio dalyje puikuojasi 135 mm ventiliatorius, uždengtas grotelėmis su OCZ logotipu.</p>
<p><a class="ns" href="http://svarke.technews.lt/modxstream/12.jpg">
<div class="imgright"><img src=" http://svarke.technews.lt/modxstream/s/12.jpg"  /></div>
<p></a><a class="ns" href="http://svarke.technews.lt/modxstream/10.jpg"><br /><img src=" http://svarke.technews.lt/modxstream/s/10.jpg" /><br /></a><br />
<br /><a class="ns" href="http://svarke.technews.lt/modxstream/13.jpg">
<div class="imgright"><img src=" http://svarke.technews.lt/modxstream/s/13.jpg"  /></div>
<p></a><a class="ns" href="http://svarke.technews.lt/modxstream/11.jpg"><br /><img src=" http://svarke.technews.lt/modxstream/s/11.jpg" /><br /></a></p>
<p><i>ModXstream</i> nepasižymi didele kabelių gausa, tačiau neatsilieka nuo kitų konkurentų tame pačiame kainų segmente. Prie maitinimo bloko "neatjungiamai" pritvirtinti 20+4 kontaktų pagrindinės plokštės maitinimo kabelis, 8 kontaktų EPS ir 4 kontaktų P4 maitinimo kabeliai. Paskutinįjį būtų buvę malonu matyti šalia kitų atjungiamų kabelių, kadangi absoliučia dauguma atvejų jis liks nepanaudotas. Visų trijų kabelių ilgiai siekia 45 cm. Tarp atjungiamų kabelių randame vieną 6 kontaktų ir vieną 6+2 kontaktų maitinimo kabelį vaizdo plokštei (abu po 45 cm), du SATA įrenginių maitinimo kabelius (po 45 + 15 + 15 cm) ir du to paties ilgio "molex + molex + floppy" maitinimo kabelius. Taigi kabelių ilgiai įprasti tokios klasės maitinimo šaltiniui. Visi laidai tvarkingai įvilkti, atskirų laidų apimtis siekia 18-16 AWG.</p>
<p><a class="ns" href="http://svarke.technews.lt/modxstream/14.jpg"><br /><img src=" http://svarke.technews.lt/modxstream/s/14.jpg" /><br /></a></p>
<p>Vidinis komponentų išdėstymas įprastas tokios galios maitinimo šaltiniams. Montažinė plokštė neatrodo perkrauta komponentais, matyti netgi kelios laisvos vietos, kurios, greičiausiai, panaudojamos 700 W maitinimo bloko gamyboje. Ant atskiros plokštės išdėstytos jungtys atjungiamiems kabeliams.</p>
<p><a class="ns" href="http://svarke.technews.lt/modxstream/17.jpg">
<div class="imgright"><img src=" http://svarke.technews.lt/modxstream/s/17.jpg"  /></div>
<p></a><a class="ns" href="http://svarke.technews.lt/modxstream/15.jpg"><br /><img src=" http://svarke.technews.lt/modxstream/s/15.jpg" /><br /></a></p>
<p>Pirminė filtravimo grandinė turi visus reikalingus komponentus ant pagrindinės montažinės plokštės bei netgi papildomus kondensatorius prie AC elektros lizdo. Tranzistorius bei diodus aušina pakankamai nedidelį paviršiaus plotą turintys juodai nudažyti L formos radiatoriai.<br />
<br />Visi kondensatoriai, įskaitant ir "didįjį" galios koeficiento korekcijos schemai priklausantį 390 uF, 400 V kondensatorių, yra pagaminti Taivano kompanijos TEAPO. Prie +12, +5 ir 3.3 V išėjimų sumontuoti 105 laipsnių temperatūroje galintys veikti su 16 ir 6,3 V įtampomis kondensatoriai. <i>Silicon Touch technology PS224</i> schema panaudota apsaugai nuo per didelių (ar per mažų) įtampų bei srovių. Deja, apsaugos nuo perkaitimo ši schema neturi. PFC valdiklio funkciją šiame bloke atlieka <i>Fairchild FAN4800IN</i> kontroleris.</p>
<p><i>OCZ ModXStream</i> 600 W +12 V linija padalinta į dvi atskiras. Prie pirmosios linijos prijungti P4 ir EPS kabeliai procesoriaus maitinimui bei 24 kontaktų pagrindinės plokštės maitinimo jungtyje esantys +12V kabeliai. Visi antrosios linijos kabeliai prilituoti prie atskiros PCB, prie kurios jungiami papildomi VGA, SATA ir kitų įrenginių maitinimo kabeliai.</p>
<p>Maitinimo šaltinį aušina 135 x 135 mm <i>Globe Fan</i> ventiliatorius (12 V, 0,33 A). Apie šį modelį gamintojo svetainėje informacija nepateikiama. Jo apsukos reguliuojamos pagal ant trečiojo radiatoriaus pritaisyto jutiklio duomenis. Kaip galite matyti nuotraukose, galis ventiliatoriaus uždengtas skaidriu plastiku. Taip padaryta norint nukreipti didesnę oro srauto dalį link karščiausių komponentų. Visgi tai potencialiai gali padidinti maitinimo bloko skleidžiamą triukšmą.</p>
<p><b>Testai</b></p>
<p>Nuo paskutinės maitinimo bloko apžvalgos maitinimo blokų testavimo metodiką šiek tiek pakeitėme maitinimo blokų testavimo metodiką. Blokui apkrauti kaip ir iki šiol naudosime <a class="ns" href="http://www.technews.lt/tekstas/Nexus_Value_430_W_maitinimo_blokas.html;;">"Anatolijų"</a>, kurio pagalba maitinimo bloką apkrausime 20, 50, 75 ir 100 % jo galios +3,3, +5 ir +12 V linijomis. Tiksliau nustatyti srovę, kiekvieno testo metu tekančią laidais, padės multimetras. Kiekvieno testo metu išmatuojamos +3,3, +5 ir +12 V linijų įtampos ir įvertinamas jų nuokrypis nuo nominalių verčių. Be įprastinių testų bus išsiaiškinta ir kaip blokas reaguoja į didesnes galias, nei pateikta specifikacijose. Ypač, tenkančias +12V linijai.</p>
<p>Kaip ir visada maitinimo šaltinis veiks aukštoje, artimoje 40 laipsnių pagal Celsijų temperatūroje. Tą pasiekti padės buitinis šildytuvas. Visgi dabar vietoje maitinimo bloko temperatūros skaitmeniniais termometrais bus matuojama į bloką įtraukiamo ir išpučiamo oro temperatūros. Tai leis tiksliau įvertinti bendrą temperatūros pokytį bloko viduje. Kiekvieno testo metu kaip ir iki šiol 5 cm atstumu nuo maitinimo bloko bus matuojamas jo ventiliatoriaus skleidžiamas triukšmas.</p>
<p>Paskutinis ir, ko gero, svarbiausias pasikeitimas maitinimo šaltinių testavime čia yra <i>DSO-2090</i> osciloskopo atsiradimas. Tai pigus 40 MHz osciloskopas, kuris vis dėlto yra puikiai tinkamas matuoti triukšmus atsirandančius šaltinio linijose. Triukšmai matuojami per du 0.1 uF ir 10 uF kondensatorius, kaip reikalujama ATX V12 standarto aprašyme. Kaip visada bus apskaičiuotas ir maitinimo bloko naudingumo koeficientas esant skirtingoms apkrovoms. </p>
<p><i>Rezultatai</i></p>
<p>Testuojant bloką elektros tinklo įtampa buvo 228 V, o dažnis - 50 Hz.</p>
<p><img src=" http://svarke.technews.lt/modxstream/modxstream.png" /></p>
<p>Testų rezultatai nuteikia maloniai. Maitinimo šaltinio naudingumo koeficientas 230 V įtampos tinkle yra pakankamai  aukštas ir, netgi esant nedidelei apkrovai, siekia 84 %. Įtampų vertės, ypač +12 V linijos, yra mažai nukrypusios nuo savo verčių. Net ir maksimaliai apkrovus bloką, jis veikė tyliai (atmikite, dideli triukšmo lygio skaičiai sąlygoti papildomų triukšmo šaltinių mažo atstumo iki šaltinio). Triukšmai trijose pagrindinėse bloko linijose visų testų metu taip pat neviršino maksimalių nustatytų verčių (120 mV bendra amplitudė 12 V linijai ir 50 mV +3,3 ir +5 V linijoms). Žemiau galite pamatyti maksimaliai apkrauto maitinimo bloko oscilogramas.</p>
<p><img src=" http://svarke.technews.lt/modxstream/V12.png" /></p>
<p><span class="saltinis">+12 V</span></p>
<p><img src=" http://svarke.technews.lt/modxstream/V5.png" /></p>
<p><span class="saltinis">+5 V</span></p>
<p><img src=" http://svarke.technews.lt/modxstream/V33.png" /></p>
<p><span class="saltinis">+3,3 V</span></p>
<p>Šis <i>OCZ</i> gaminys per daug nesipriešino ir bandant išspausti iš jo šiek tiek daugiau galios, nei numatyta specifikacijose. Paskutinio testo metu blokas sėkmingai tiekė 664 vatų galią (600 W vien +12 V linijomis). Nors +12 V linijos įtampa pastebimai nukrito, nuokrypis vis tiek neviršijo maksimalios 5 % ribos, o triukšmų amplitudė taip pat <a class="ns" href=" http://svarke.technews.lt/modxstream/5_V12.png">neviršijo</a> 120 mV ribos. Tiesa, naudingumo koeficientas jau nukrito žemiau 80 %, o <a class="ns" href=" http://svarke.technews.lt/modxstream/5_V33.png">+3,3</a> ir <a class="ns" href=" http://svarke.technews.lt/modxstream/5_V5.png">+5 V</a> linijų triukšmai jau svyravo ties 50 mV amplitudės riba.</p>
<p><i>OCZ ModXStream Pro</i> be apkrovos tikrai naudoja mažiau nei vieną vatą. Su įjungtu jungikliu blokas sunaudoja 0,9 vato, o su išjungtu jungikliu - 0,7 vato, taigi išjungtas kompiuteris prie elektros sąskaitos prisidės nedaug. Apsauga nuo trumpojo jungimo šiame maitinimo šaltinyje veikia be problemų. Bandant gauti iš vienos +12 V linijos didesnę nei 25 amperų srovę, apsauga suveikdavo tekant didesnei nei 33 A srovei, kas tikrai neturėtų kelti problemų prijungiant net ir labai galingas vaizdo plokštes.</p>
<p><b>Išvados</b></p>
<p><i>OCZ ModXStream</i> testuose pasirodė labai gerai visuose šiandienos testuose. Jis tikrai yra pajėgus atiduoti 600 W (ir netgi didesnę) galią aukštoje temperatūroje, išlaikydamas savo parametrus normos ribose. Jis turi atjungiamus kabelius (tiesa, P4 maitinimo kabelį taip pat būtų buvę malonu matyti tarp jų), veikia tyliai ir, nors jo naudingumo koeficientas ir nėra ypatingai aukštas, 230 V lizde pasiekiamas daugiau nei 85 % efektyvumas.</p>
<p>Lietuvos parduotuvėse šio maitinimo šaltinio matyti dar neteko, o Europoje jo kaina svyruoja apie 75 eurus, kas, pavertus į lietuvišką valiutą, būtų kiek daugiau nei 260 litų. Tai, atsižvelgiant į kitų panašios galios konkurentų kainą ir <i>ModXStream</i> pasirodymą, yra labai patraukli kaina.</p>
<p><i>OCZ ModXStream</i> 600 W maitinimo šaltinis rodo gerus rezultatus ir neturi jokių ryškesnių trūkumų. Gaminiui skiriamas "Technews renkasi" apdovanojimas.</p>
<p><img src="http://www.technews.lt/upl/Failai/renkasi.png" /></p>
<p></p>
