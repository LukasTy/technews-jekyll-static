---
layout: post
status: publish
published: true
title: Omnitel irgi greičiausi bei geriausi? Pradėkime analizę
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5741
wordpress_url: http://localhost/site/new/omnitel_irgi_greiciausi_bei_geriausi_pradekime_analize/
date: '2011-04-01 19:51:30 +0300'
date_gmt: '2011-04-01 19:51:30 +0300'
categories:
- Naujienos
---
<div class="imgright"><img src="http://technews.lt/upload/Wimax_base_LTU1_inline.jpg"  /></div>
<p>Po dviejų spaudos pranešimų, kuriuose Bitė teigia, kad „mūsų tinkle matomas didžiausias duomenų perdavimo greitis“, o Omintel teigiant, jog „mūsų tinkle pastebėta didžiausia interneto naršymo sparta“, nusprendėme paanalizuoti gautus duomenis.</p>
<p>Abu Lietuvos telekomunikacijų gigantai, kaip bebūtų keista, remiasi tais pačiai Ryšių reguliavimo tarnybos, dar žinomos RRT vardu, duomenimis, tačiau juose rado atsvarų, kurie leido pasigirti tiek vienai, tiek ir kitai kompanijai. Vienu aišku, kad Tele2 lieka nugaroje ir, matyt, neatrado „spragų“ tyrime, kuriomis galėtų pasipuikuoti.</p>
<p>Bitė vakar teigė, jog jos mobiliojo interneto vidutinis greitis yra 1592,98 kb/s – jis neva lenkia Omnitel ir Tele2 mobiliojo interneto paslaugų greičius atitinkamai siekiančius 1221,18 kb/s ir 1156,85 kb/s. Pasak Bitės, beveik 14 proc. RRT bandymų metu Bitės tinkle buvo pasiektas didesnis nei 2000 kb/s greitis. Kad suprastumėte šiuos skaičius, paminėsime mums įprastus vienetus. Bitės vidutinė interneto sparta siekia apie 1,6 Mbps, Omintel – 1,23 Mbps, o Tele 2 – 1,2 Mbps. Atrodo lyg viskas ir aišku, vidutinio greičio pranašumas Bitės pusėje.</p>
<p>Visgi, Omintel atskubėjo su nauju spaudos pranešimu. Jame teigiama, jog Omnitel naršymo sparta – pati geriausia. Pasak tų pačių RRT, naršymo sparta Omintel tinkle siekė 103 kb/s, Bitės – 85 kb/s, o Tele 2 – 59 kb/s. Kalbant kitais skaičiais, tai yra 0,1 Mbps, 0,083 Mbps ir 0,057 Mbps atitinkamai Omintel, Bitės bei Tele2 tinklams.</p>
<p>Po šių testų pasirodė aišku, kad niekas neaišku. Tai kuri iš šių telekomunikacijų kompanijų siūlo greičiausią ir kokybiškiausią ryšį? Pasirodo, jog Tele2 ryšio tinklai yra patys nerangiausi, tuo tarpu Bitė duomenis atsiunčia žaibišku greičiu, kai Omintel jums leidžia greičiau naršyti internete. Būtų įdomu sužinoti, kaip RRT skaičiavo naršymo spartą – apie tai neužsimenama.<br /></p>
