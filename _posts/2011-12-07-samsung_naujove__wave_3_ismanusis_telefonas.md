---
layout: post
status: publish
published: true
title: Samsung naujovė - Wave 3 išmanusis telefonas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6197
wordpress_url: http://localhost/site/new/samsung_naujove__wave_3_ismanusis_telefonas/
date: '2011-12-07 16:59:43 +0200'
date_gmt: '2011-12-07 16:59:43 +0200'
categories:
- Naujienos
---
<div class="imgright"><img src="http://technews.lt/upload/Wave 3 Product Image_1.jpg"  /></div>
<p>Samsung pristatė atnaujintą Wave serijos išmanųjį telefoną su 4 colių įstrižainės ekranu – Wave 3. Lietuvoje naująjį telefoną bus galima įsigyti po mėnesio – sausio pirmąją savaitę. O tai, žinoma, reiškia, jog naujovę galėsime išbandyti tik kitų metų pradžioje.</p>
<p>„Išmaniajame telefone Wave 3 įdiegta bada 2.0 operacinė sistema, kurią Samsung aktyviai tobulina. Taip pat ši operacinė sistema bus ir toliau diegiama Wave serijos telefonuose, todėl vartotojai galės naudotis įvairiomis programėlėmis, naujausiomis funkcijomis ir turinio naudojimo paslaugomis“, – kalbėjo JK Shinas, Samsung Mobiliųjų telekomunikacijų padalinio vadovas. </p>
<p>Samsung Wave 3 korpuso, pagaminto iš vientisos poliruoto metalo plokštės, storis – 9,9 mm. Telefone įrengtas 1,4 GHz procesorius, veikia HSPA 14,4 Mb/s ryšys, todėl duomenų persiuntimas yra greitesnis, geresnė vaizdo atkūrimo kokybė. Telefonu galima filmuoti HD raiška, peržiūrėti DivX formato įrašus.</p>
<p>Dėl Wave 3 įdiegtos Samsung operacinės sistemos bada 2.0, galima naudotis Touchwiz UX valdymo sistema ir pagal asmeninius pageidavimus prisitaikyti funkcijas, vienu metu naudotis keliomis programomis. Live Panel ekrano lange galima išdėstyti dažniausiai naudojamų programėlių ir turinio nuorodas. Ekrano langai valdomi naudojant 3D vaizdo efektus. Įdiegta ryšio sistema WiFi Direct, todėl vartotojas neturi rūpesčių dėl interneto prieigos belaidžio ryšio zonose, be to, WiFi ryšiu telefoną gali susieti su kitais įrenginiais ir juos valdyti.  </p>
