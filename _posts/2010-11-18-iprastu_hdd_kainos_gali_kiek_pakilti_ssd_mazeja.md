---
layout: post
status: publish
published: true
title: "Įprastų HDD kainos gali kiek pakilti, SSD mažėja"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5246
wordpress_url: http://localhost/site/new/iprastu_hdd_kainos_gali_kiek_pakilti_ssd_mazeja/
date: '2010-11-18 13:07:16 +0200'
date_gmt: '2010-11-18 13:07:16 +0200'
categories:
- Naujienos
---
<div class="imgright"><img src="http://www.ipix.lt/images/49258524.jpg"  /></div>
<p>Jokia paslaptis, kad kietosios būsenos kaupiklių (SSD) kainos pamažu mažėja, tačiau šį kartą pranešama, kad amžinai pigūs įprasti mechaniniai kietieji diskai brangs. Iš tiesų, pasak DigiTimes, 500GB kietųjų diskų kainos jau pakilo apie 4-5 procentus.</p>
<p>DigiTimes rašo, kad Seagate, Western Digital, Toshiba ir Hitachi didina kainas, nes visos šios kompanijos mažina įprastų mechaninių kietųjų diskų gamybos apimtas. Tiesa, nepranešama, kodėl būtent taip yra, tačiau mes turime vieną iš versijų.</p>
<p>Galimas daiktas, kad kietųjų diskų gamintojai pastebėjo kiek sumažėjusią paklausą ir jie tiesiog nenori turėti perdaug atsargų bei kenkti savo ketvirtojo ketvirčio finansiniams rezultatams. Kiek padidėjusi kaina taip pat neturėtų atbaidyti pirkėjų, nes visgi artėja šventinis sezonas, per kurį kompanijos paprastai uždirba labai daug, o vienas kitas kompiuterio turėtojas sau pasidovanos naują kietąjį diską nepaisant to, kad jis kainuos kiek daugiau.</p>
<p>Kietosios būsenos kaupiklių kainos, tuo tarpu, ir toliau mažėja. DigiTimes pažymi Micron, Intel, Samsung, Toshiba ir Hynix pastangas įsisavinant 20nm technologinį procesą, o vis mažėjančios kainos ir vis patrauklesni pasiūlymai turėtų kiek kilstelti šių kaupiklių paklausą.<br /></p>
