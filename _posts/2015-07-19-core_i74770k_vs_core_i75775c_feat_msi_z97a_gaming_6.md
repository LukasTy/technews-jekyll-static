---
layout: post
status: publish
published: true
title: "„Core i7-4770K“ vs „Core i7-5775C“ feat. „MSI Z97A Gaming 6“"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8803
wordpress_url: http://localhost/site/new/core_i74770k_vs_core_i75775c_feat_msi_z97a_gaming_6/
date: '2015-07-19 19:21:37 +0300'
date_gmt: '2015-07-19 19:21:37 +0300'
categories:
- Procesoriai
- Apžvalgos
---
<p style="text-align: justify;">Šia apžvalga ketiname nušauti du zuikius. Vienas zuikis bus labai riebus, kitas mažiau riebus. Paklausite kas jie tokie? Riebesniu zuikiu taps penktos „Core“ kartos, žinomos „Broadwell“ kodiniu pavadinimu, „Core i7-5775C“ procesorius. Liesesnis zuikis – „MSI Z97A Gaming 6“ pagrindinė plokštė. Laukia ne tik pažintis su paskutiniu MSI mados šauksmu, turinčiu C tipo USB 3.1 lizdą, bet ir įvairiausiomis i7-5775C ir i7-4770K dvikovomis, tiksliai įvertint kaip „Intel“ pasistūmėjo į priekį tobulindami ne tik skaičiuojamuosius branduolius, bet ir integruotą grafikos posistemį.</p>
<p style="text-align: center;"><img style="width: 520px; height: 463px;" src="http://technews.lt/userfiles/Intelbroadwelllogo.jpg" alt="" /></p>
<p>&nbsp;</p>
<p><strong>„Core i7-5775C“ – kas jis toks?</strong></p>
<p style="text-align: justify;">Apibūdinimas penktos kartos procesorius nieko nepasako apie šį produktą. Paprastam vartotojui aišku tik tiek, kad tai - šviežiena. Ir taip, ir ne.</p>
<p style="text-align: justify;">„Broadwell“ architektūra iš esmės yra puikiai girdėta ta pati „Haswell/Haswell Refresh“ architektūra, perkelta nuo 22 nm prie 14 nm „staklių“. Vadovaudamiesi strategija tick – tock – tick – tock, „Intel“ strategiškai laiko šią architektūrą žingsneliu „tick“.</p>
<p style="text-align: center;"><img style="width: 520px; height: 242px;" src="http://technews.lt/userfiles/Intelticktockmodel.jpg" alt="" /></p>
<p style="text-align: justify;">Pirmieji „Broadwell“ architektūros „Broadwell-Y“ procesoriai dienos šviesą išvydo dar 2014-ųjų viduryje, tačiau vos su 4.5 W TDP reitingu jie buvo skirti tik ultra efektyviom sistemoms. 2015-ųjų pradžioje atėjo metas „Broadwell-U“ procesoriams, kurių maksimalus TDP reitingas pasiekė 15 W. Vieną tokį radome prieš keletą mėnesių apžvelgtame <a href="http://www.technews.lt/naujiena/n/a/intel_nuc_kompiuterio_apzvalga.html"><u>„Intel“ NUC</u></a> kompiuteryje, todėl galima sakyti, kad „Broadwell“ mums tikrai nesvetimi. Galiausiai, birželio mėnesį, „Intel“ išleido dešimt „Broadwell-H“ procesorių: penkis su 47 W TDP reitingu ir tiek pat su 65 W reitingu. Efektyvesni nukeliavo į nešiojamų kompiuterių rinką, o likusieji buvo skirti staliniams kompiuteriams. „Intel“ į didžiąją jų integravo 48 vykdomuosius branduolius turintį „Iris Pro Graphics 6200“ arba „Broadwell GT3e“ grafikos procesorių su jam priskirta 1800 MHz dažniu veikiančia 128 MB eDRAM (L4) spartinančiąja atmintimi. NUC kompiuteryje sumontuotas i3-5010U procesorius turėjo gerokai apkarpytą grafikos posistemę: 23 veikiantys vykdomieji branduoliai be eDRAM atminties.</p>
<p style="text-align: justify;"><img class="aligncenter" style="width: 520px; height: 292px;" src="http://technews.lt/userfiles/BDWGPUCompute_575px.png" alt="" /></p>
<p style="text-align: justify;">Atsiradęs eDRAM valdiklis padidino grafikos posistemės luste užimamą dalį. Grafikos apdorojimo poreikiams dabar skirta daugiau nei pusę i7-5775C lusto. Lokalizuota 128 MB eDRAM atmintimi yra dalijamasi jei naudojami tiek centrinio procesoriaus, tiek integruoto grafikos posistemio pajėgumai, tačiau perėjus prie diskretinės vaizdo plokštės visa L4 atmintis atitenka vien centrinio procesoriaus branduoliams.</p>
<p style="text-align: center;"><img style="width: 520px; height: 334px;" src="http://technews.lt/userfiles/broadwellcpudieshot.jpg" alt="" /></p>
<p style="text-align: justify;">Sunku paaiškinti naujojo „Intel“ flagmano pavadinime esančio paskutinio penketo atsirado reikšmę, tačiau C raidė gali būti susieta su kodiniu „Iris Pro Graphics 6200“ pavadinimu – „Crystal Well“. Keista, bet tikroji C reikšmė neturi nieko bendra su integruota grafika. Kažkodėl „Intel“ nusprendė bent kol kas žymėti atrakintą daugiklį turinčius „Broadwell“ procesorius ne įprasta K raide, o būtent C.</p>
<p style="text-align: justify;">„Core i7-5775C“ turi keturis fizinius branduolius ir palaiko „HyperThreading“ technologiją, išplečiančią aktyvių gijų skaičių iki aštuonių. Taktinis dažnis kinta 3.3 – 3.7 GHz ribose, priklausomai nuo apkrautų branduolių skaičiaus. Palyginimui, „Core i7-4770K“ dažnis dinamiškai kinta 3.5 – 3.9 GHz ribose. L3 lygmens spartinančios atminties kiekis siekia 6 MB. Tikėtina, kad integravę L4 lygmens atmintį „Intel“ pritrūko luste vietos, todėl nebegalėjo sutalpinti 8 MB, kuriuos turėjo i7-4770K. „Core i7-5775C“, kaip ir kitus stalinius modelius, palaiko tik H97 arba Z97 mikroschemį rinkinį turinčios pagrindinės plokštės.</p>
<p style="text-align: center;"><img style="width: 468px; height: 312px;" src="http://technews.lt/userfiles/SAM_4538.jpg" alt="" /></p>
<p style="text-align: center;"><span style="font-size: 10px;">Viename iš dviejų papildomų maišelių radome i7-5775C </span></p>
<p style="text-align: center;"><span style="font-size: 10px;"><a href="http://technews.lt/userfiles/SAM_4544.jpg"><img style="width: 232px; height: 155px;" src="http://technews.lt/userfiles/SAM_4544.jpg" alt="" /></a><a href="http://technews.lt/userfiles/SAM_4545.jpg"><img style="width: 232px; height: 155px;" src="http://technews.lt/userfiles/SAM_4545.jpg" alt="" /></a></span></p>
<p style="text-align: center;"><span style="font-size: 10px;">Štai ir pagrindinis traukos objektas</span></p>
<p>&nbsp;</p>
<p><strong>„MSI Z97A Gaming 6“ pagrindinė plokštė </strong></p>
<p style="text-align: justify;">MSI buvo viena pirmųjų pagrindinių plokščių gamintojų, leidusi vartotojui įsigyti produktą su USB 3.1 palaikymu. Tam buvo atnaujinti „Gaming 7“ ir „Gaming 9 ACK“ pagrindinių plokščių modeliai ir asortimentą pridėtas naujas „Gaming 6“ modelis. Apie USB 3.1 protokolo palaikymą informuoja raidė A, rašoma iškart po simbolių Z97.</p>
<p style="text-align: center;"><a href="http://technews.lt/userfiles/SAM_4548.jpg"><img style="width: 468px; height: 312px;" src="http://technews.lt/userfiles/SAM_4548.jpg" alt="" /></a></p>
<p style="text-align: justify;">Nors „Z97A Gaming 6“ buvo sukurta USB 3.1 gimimo proga, išoriškai šis modelis nėra kažkuom išskirtinis lyginant su kitais dviem USB 3.1 palaikančiais MSI modeliais. „Gaming 6“ paveldėjo visus raudonai – juodus „Gaming“ serijai būdingus akcentus ir yra žemiausiai pozicionuojamas USB 3.1 palaikymą turintis produktas iš MSI kompanijos. Naujos kartos USB protokolo nebesulaukė „Gaming 5“, „Gaming 3“ ir kiti modeliai.</p>
<p style="text-align: center;"><a href="http://technews.lt/userfiles/SAM_4535.jpg"><img style="width: 232px; height: 155px;" src="http://technews.lt/userfiles/SAM_4535.jpg" alt="" /></a><a href="http://technews.lt/userfiles/SAM_4539.jpg"><img style="width: 232px; height: 155px;" src="http://technews.lt/userfiles/SAM_4539.jpg" alt="" /></a></p>
<p style="text-align: center;"><span style="font-size: 10px;">Akcentų apie USB 3.1 ne tiek ir daug, užtad komplektacija tikrai dosni</span></p>
<p style="text-align: justify;">Tradiciškai reikėtų pradėti „MSI Z97A Gaming 6“ diagnostiką nuo VRM grandinės, tačiau jei jau pradėjome kalbą apie USB 3.1 implementaciją, ją reikėtų ir pabaigti. I/O panelėje turime PS/2, porą USB 2.0 ir USB 3.0 jungčių, optinę S/PDIF, 7.1 garso sistemai skirtas išvestis, HDMI 1.4, DVI-D ir D-Sub. Gigabitinis tinklas susietas su „Qualcomm Killer E2205“ lustu. Tačiau visų akys krypsta daugmaž į I/O panelės centrą, kur integruotas mažytis C tipo USB 3.1 lizdas. Už jo matomas „ASMedia ASM1142“ valdiklis, kuriam reikalingas PCIe 2.0 x2 elektrinis pralaidumas. MSI kol kas nusprendė atskirai nesiūlyti pridėtinių plokščių, turinčių A tipo jungtį. Pagrindinių plokščių gamintojų strategija čia labai išsiskiria. Pavyzdžiui, „Asus“ linkusi Z97 motinines aprūpinti A tipo jungtimis, o „ASRock“ siūlo pridėtinę plokštę, kuri turi tiek A, tiek C tipo jungtis.</p>
<p style="text-align: center;"><a href="http://technews.lt/userfiles/SAM_4551.jpg"><img style="width: 468px; height: 312px;" src="http://technews.lt/userfiles/SAM_4551.jpg" alt="" /></a></p>
<p style="text-align: justify;">MSI mums pridėjo C ir A tipo USB 3.1 jungtis turintį „Kingston“ atmintinuką, tačiau USB 3.1 galimybių jis mums atskleisti nepadės. „Kingston DataTreveler microDuo 3C“ vadina kaip pirmos kartos atmintinuką, kuris skaitant išvysto 100 MB/s, o rašant vos 15 MB/s.</p>
<p style="text-align: center;"><a href="http://technews.lt/userfiles/SAM_4542.jpg"><img style="width: 232px; height: 155px;" src="http://technews.lt/userfiles/SAM_4542.jpg" alt="" /></a><a href="http://technews.lt/userfiles/SAM_4543.jpg"><img style="width: 232px; height: 155px;" src="http://technews.lt/userfiles/SAM_4543.jpg" alt="" /></a></p>
<p style="text-align: justify;">Dėl viso pikto palyginome į USB 3.0 ir USB 3.1 lizdus įstatyto „Kingston“ atmintinuko spartą. kaip ir buvo galima numanyti jokio esminio skirtumo perėję prie USB 3.1 negavome, nes ir senoji USB 3.0 sąsaja pilnai patenkina šio įrenginio reikalavimus.</p>
<p style="text-align: center;"><img style="width: 520px; height: 445px;" src="http://technews.lt/userfiles/kingston1stgenin3_0port.png" alt="" /></p>
<p style="text-align: center;"><span style="font-size: 10px;">USB 3.0 </span></p>
<p style="text-align: center;"><img style="width: 520px; height: 445px;" src="http://technews.lt/userfiles/kingston1stgenin3_1port.png" alt="" /></p>
<p style="text-align: center;"><span style="font-size: 10px;">USB 3.1 </span></p>
<p style="text-align: justify;">Tikrų VRM fazių skaičius siekia keturis, kitos keturios yra dubliuojamos. Kiekviena fazė sudaryta iš viršutiniojo ir apatiniojo MOSFET tranzistorių. Viršuje - PK616BA, apačioje - PK632BA. Gamintojas – „NIKO Semiconductor“. Aplink LGA 1150 lizdą išdėstyti aštuoni „Super Ferrite“ induktoriai ir šeši polimeriniai kondensatoriai, kurių bendras filtravimo pajėgumas ~3300. PWM valdiklis (UPI uP1649Q) veikia analoginiu principu. Panašu, kad atminčiai skirtas tėra vienas vienafazis UPI u1504 valdiklis, tačiau MOSFET tranzistorių kiekis tenkantis fazei yra divugubai didesnis (lyginant su CPU).</p>
<p style="text-align: center;"><a href="http://technews.lt/userfiles/SAM_4549.jpg"><img style="width: 232px; height: 155px;" src="http://technews.lt/userfiles/SAM_4549.jpg" alt="" /></a><a href="http://technews.lt/userfiles/SAM_4571.jpg"><img style="width: 232px; height: 155px;" src="http://technews.lt/userfiles/SAM_4571.jpg" alt="" /></a></p>
<p style="text-align: justify;">CPU maitinamas per 8-pin lizdą, o ant CPU radiatoriaus montuojamiems ventiliatoriaus skirti du, vienas nuo kito pakankamai toli esantys, CPU_FAN1 ir CPU_FAN2 lizdai.</p>
<p style="text-align: center;"><a href="http://technews.lt/userfiles/SAM_4552.jpg"><img style="width: 232px; height: 155px;" src="http://technews.lt/userfiles/SAM_4552.jpg" alt="" /></a><a href="http://technews.lt/userfiles/SAM_4553.jpg"><img style="width: 232px; height: 155px;" src="http://technews.lt/userfiles/SAM_4553.jpg" alt="" /></a></p>
<p style="text-align: justify;">Keturi DIMM lizdai palaiko iki 32 GB non-ECC/unbuffered tipo DDR3 operatyvios atminties, kurios maksimalus dažnis gali siekti 3300 MHz. Labiau pažengusiems vartotojams suteikiama galimybė išmatuoti CPU, DRAM, GPU įtampas – tam šalia ATX12V lizdo įrengta juosta su įtampų matavimo taškais. Z97A Gaming 6 aprūpinta dviem USB 3.0 lizdais, kurių vienas pakreiptas 90° kampu. Tarp jo ir Z97 mikroschemų rinkinio valdomų šešių SATA III 6 Gb/s lizdų įrengtas 4-pin SYS_FAN3 lizdas. SATA 5~6 lizdai apjungia SATA Express sąsają, kurios pralaidumas siekia 10 Gb/s. Šie SATA lizdai dalinasi pralaida su M.2 lizdu, kuris priima 42, 60 arba 80 mm ilgio įrenginius.</p>
<p style="text-align: center;"><a href="http://technews.lt/userfiles/SAM_4555.jpg"><img style="width: 468px; height: 312px;" src="http://technews.lt/userfiles/SAM_4555.jpg" alt="" /></a></p>
<p style="text-align: center;"><a href="http://technews.lt/userfiles/SAM_4556.jpg"><img style="width: 232px; height: 155px;" src="http://technews.lt/userfiles/SAM_4556.jpg" alt="" /></a><a href="http://technews.lt/userfiles/SAM_4561.jpg"><img style="width: 232px; height: 155px;" src="http://technews.lt/userfiles/SAM_4561.jpg" alt="" /></a></p>
<p style="text-align: justify;">„MSI Z97A Gaming 6“ turi tris fizinius PCI-Express x16 lizdus, kurie visi priklauso PCI-Express 3.0 generacijai, bei keturis PCI-Express 2.0 x1 lizdus. Pagrindinio PCIe 3.0 x16 lizdo atstumas iki lizdo yra saugus net sumontavus itin platų „Noctua NH-D15“ aušintuvą. Galimos x16/x0/x0, x8/x8/x0 arba x8/x4/x4 elektrinio pralaidumo konfigūracijos, leidžiančios naudotis 2-way SLI arba 3-way „CrossFire“ technologijomis. Tarp pirmų dviejų PCIe 3.0 x16 apskaičiuotai paliktas didesnis tarpas tam, kad dviejų aukštų vaizdo plokštės turėtų daugiau erdvės kvėpavimui. Tiesa, užpildžius antrąjį nuo viršaus esantį PCIe 2.0 x1 lizdą, po juo esantis automatiškai atjungiamas, tačiau tai neturėtų niekam tapti opia problema.</p>
<p style="text-align: center;"><a href="http://technews.lt/userfiles/SAM_4563.jpg"><img style="width: 468px; height: 312px;" src="http://technews.lt/userfiles/SAM_4563.jpg" alt="" /></a></p>
<p style="text-align: justify;">Po „Audio Boost 2“ pavadinimu slepiasi „Realtek ALC1150“ garso kodekas, pora „Texas Instruments OPA1652“ operacinių stiprintuvų, tinkančių 600 Ohm ausinėms ir „Nichicon“ kondensatoriai. Nors Z97A Gaming 6 neturi dvigubo garso posistemio, kurį turi Z97(A) Gaming 9 (ACK) pagrindinės plokštės, ir garso zona izoliuota nuo likusios montažinės plokštės, MSI vistiek neatsisakė pasiūlyti vartotojui galimybę maitinti integruotą garso posistemį tiesiogiai. Tam PCB apatinėje dalyje įrengtas 3-pin lizdas, o šalia „Nichicon“ kondensatorių sumontuotas slankiklis, kurio pagalba pasirenkamas maitinimo būdas. MSI griežtai nurodo, kad visos operacijos būtų atliktos tik sistemą išjungus.</p>
<p style="text-align: center;"><a href="http://technews.lt/userfiles/SAM_4557.jpg"><img style="width: 468px; height: 312px;" src="http://technews.lt/userfiles/SAM_4557.jpg" alt="" /></a></p>
<p style="text-align: justify;">Iškilus problemoms – į pagalbą ateina dviejų skaitmenų diagnostinis LED ekranėlis, kuris sėkmingai užkrovus sistemą pradeda rodyti CPU temperatūrą. PCB apačioje taip pat turime dar du USB 2.0 lizdus, TPM ir SYS_FAN3 jungtis bei UEFI BIOS nustatymus į pradinius grąžinantį „Clear CMOS“ trumpiklį.</p>
<p style="text-align: center;"><a href="http://technews.lt/userfiles/SAM_4558.jpg"><img style="width: 232px; height: 155px;" src="http://technews.lt/userfiles/SAM_4558.jpg" alt="" /></a><a href="http://technews.lt/userfiles/SAM_4560.jpg"><img style="width: 232px; height: 155px;" src="http://technews.lt/userfiles/SAM_4560.jpg" alt="" /></a></p>
<p>&nbsp;</p>
<p><strong>Specifikacijos </strong></p>
<p style="text-align: center;"><img class="aligncenter" style="width: 516px; height: 831px;" src="http://technews.lt/userfiles/Z97AGaming6specs(1).png" alt="" /><img style="width: 516px; height: 161px;" src="http://technews.lt/userfiles/Z97AGaming6specs2(1).png" alt="" /></p>
<p>&nbsp;</p>
<p><strong>UEFI BIOS</strong></p>
<p style="text-align: justify;">UEFI BIOS atkartoja išorinį „MSI Z97A Gaming 6“ dizainą – dominuoja raudona ir juoda spalvos. Viršuje esančią juostą MSI paskyrė informacijai apie CPU dažnį, jo temperatūrą realiu laiku, DRAM kiekį ir dažnį, taip pat pagrindinės plokštės temperatūrą. Iš čia puikiai matoma įdiegta UEFI BIOS versija, o atskiroje juostoje slankiojant sumažintus paveiksliukus galima susidėlioti įrenginių iš kurių bus kraunama OS ar DOS programa prioritetinę seką. Kairiajame kampe randame CPU spartinimui skirtą „OC Genie“ mygtuką ir XMP ženklą, kurį paspaudus bus aktyvuoajmas XMP profilis, aišku jei operatyvioji atmintis juos išvis turi. Jei paklausite ko mums trūksta pagrindiniame meniu, nedvejodami atsakysime, kad MSI galėjo įdiegti ir ventiliatorių sūkius rodantį laukelį.</p>
<p style="text-align: center;"><a href="http://technews.lt/userfiles/Z97AGaming6BIOS(1).jpg"><img style="width: 468px; height: 351px;" src="http://technews.lt/userfiles/Z97AGaming6BIOS(1).jpg" alt="" /></a></p>
<p style="text-align: justify;">Nors UEFI BIOS suskirstytas į šešias zonas, turbūt daugiau nei 90 % visų nustatymų atsiduria „Settings“ ir „OC“ skyriuose. „Settings“ skyriuje daugiausiai nustatymų saugo „Advanced“ skiltis, kuri skirstoma į poskilčius. Čia galima keisti PCI-Express lizdų elektrinį laidumą, išjungti/atjungti integruotą tinklą ar garso posistemį, SATA lizdams priskirti „Hot Plug“ funkciją, pasirinkti kuri vaizdo plokštė (diskretinė ar integruota) bus naudojama. Į „Integrated Graphics Configuration“ poskiltį teko užeiti ne kartą, nes ruošiame „Iris Pro Graphics 6200“ ir „HD Graphics 4600“ dvikovą. „Boot“ poskiltis iš esmės dubliuojasi su pagrindiniame meniu matyta krovimo prioritetine juosta, tačiau čia galime aktyvuoti „GO2BIOS“ funkciją, kuri iškart po sistemos perkrovimo automatiškai įkels į UEFI BIOS aplinką.</p>
<p style="text-align: center;"><a href="http://technews.lt/userfiles/Z97AGaming6BIOS(3).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(3).jpg" alt="" /></a><a href="http://technews.lt/userfiles/Z97AGaming6BIOS(5).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(5).jpg" alt="" /></a></p>
<p style="text-align: center;"><a href="http://technews.lt/userfiles/Z97AGaming6BIOS(6).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(6).jpg" alt="" /></a><a href="http://technews.lt/userfiles/Z97AGaming6BIOS(7).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(7).jpg" alt="" /></a></p>
<p style="text-align: center;"><a href="http://technews.lt/userfiles/Z97AGaming6BIOS(9).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(9).jpg" alt="" /></a><a href="http://technews.lt/userfiles/Z97AGaming6BIOS(10).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(10).jpg" alt="" /></a></p>
<p style="text-align: justify;">OC skiltyje pasirinktas „Advanced“ nustatymas atvers daugiau spartintojams aktualių nustatymų, pavyzdžiui kaip nepriklausomus daugiklius kiekvienam procesoriaus branduoliui. Matome, kad ir EDRAM (L4 atmintis) turi nuosavus daugiklius, todėl įmanomas ir jos dažnio kėlimas. Po CPU nustatymais turime su operatyviąja atmintimi susietus nustatymus. „DRAM Timing Control“ poskiltis aišku susijęs su DRAM vėlinimo laikais. Savo ruožtu, „Memory Try It!“  yra išskirtinė, tik MSI pagrindinėse plokštėse randama, funkcija, kuri leidžia pabandyti automatiniu būdu išpešti daugiau naudos iš turimos opratyvios atminties. „Performance“ prierašas susijęs su vėlinimo laikų optimizavimu, o „compatability“ daugiau taikytinas tiems, kurie nori patikrinti, ar, sakykime, 2400 MHz CL11 moduliai gali veikti su CL10. Po DRAM nustatymais išdėstyti su įtampomis surišti nustatymai.</p>
<p style="text-align: center;"><a href="http://technews.lt/userfiles/Z97AGaming6BIOS(11).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(11).jpg" alt="" /></a><a href="http://technews.lt/userfiles/Z97AGaming6BIOS(14).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(14).jpg" alt="" /></a></p>
<p style="text-align: center;"><a href="http://technews.lt/userfiles/Z97AGaming6BIOS(12).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(12).jpg" alt="" /></a><a href="http://technews.lt/userfiles/Z97AGaming6BIOS(15).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(15).jpg" alt="" /></a></p>
<p style="text-align: center;"><a href="http://technews.lt/userfiles/Z97AGaming6BIOS(20).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(20).jpg" alt="" /></a><a href="http://technews.lt/userfiles/Z97AGaming6BIOS(21).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(21).jpg" alt="" /></a></p>
<p style="text-align: justify;">Tarp kitų nustatymų (Other Settings) galima peržiūrėti informaciją apie CPU ir DRAM modulius. Skiltis „CPU Features“ leidžia įjungti/išjungti „HyperThreading“ technologiją, nustatyti aktyvių branduolių skaičių, koreguoti energijos taupymo režimus ir pan..</p>
<p style="text-align: center;"><a href="http://technews.lt/userfiles/Z97AGaming6BIOS(16).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(16).jpg" alt="" /></a><a href="http://technews.lt/userfiles/Z97AGaming6BIOS(18).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(18).jpg" alt="" /></a></p>
<p style="text-align: justify;">„Hardware Monitor“ skyrius labai spalvingas (gerąja to žodžio prasme). Tame pačiame tablo, kuriame slankiojant keturis taškus (kvadratėlius) suformuojama ventiliatorių elgsenos kreivė, rodoma realiu metu kintanti temperatūros ir koreguojamo ventiliatoriaus RPM kreivė. Nors MSI duoda vienu kvadratėliu daugiau už „Asus“, tačiau temperatūros ir RPM santykis nėra toks tikslus. RPM ašis sugraduota kas 12,5 %, o temperatūros ašis kas 5 °C. Deja, bet prie CPU_FAN lizdų prijungtas NF-A15 PWM ventiliatorių galima valdyti tik PWM signalu. Išjungus „Smart Fan“ režimą ventiliatorius pradėjo suktis maksimaliai. Visgi, PWM valdymo metodas už DC metodą yra neabejotinai pranašesnis ir beginčyjamas pasirinkimas Nr. 1, todėl čia didelės problemos tikrai nėra.</p>
<p style="text-align: center;"><a href="http://technews.lt/userfiles/Z97AGaming6BIOS(31)(1).jpg"><img style="width: 468px; height: 351px;" src="http://technews.lt/userfiles/Z97AGaming6BIOS(31)(1).jpg" alt="" /></a></p>
<p style="text-align: center;"><a href="http://technews.lt/userfiles/Z97AGaming6BIOS(27).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(27).jpg" alt="" /></a><a href="http://technews.lt/userfiles/Z97AGaming6BIOS(28).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(28).jpg" alt="" /></a></p>
<p style="text-align: justify;">Prie SYS_FAN lizdų prijungti sisteminiai ventiliatoriai gali būti arba fiksuoti stabiliems sūkiams, arba valdomi „Smart Fan“ kontrolės. Atliekant koregavimą tik 50 % siekianti žemiausia riba RPM ašyje išduoda, kad „Smart Fan“ veikia įtampos keitimo būdu. Tai reiškia, kad 4-pin SYS_FAN lizdai nėra tikri PWM lizdai. Apie prie SYS_FAN lizdo prijungtą 300 RPM besisukantį NF-A15 PWM ventiliatorių galima tik pasvajoti. Maža to, žemiausių sūkių riba atsidūrė net ne ties 600 RPM, kurią pavyko pasiekti su „Asus X99-A“ ir DC režimu, o tik 900 RPM. Pasigedome ir jau sukonfigūruotų profilių: MSI, viso labo, vartotojui paruošė „All Full Speed“ parinktį.</p>
<p style="text-align: center;"><a href="http://technews.lt/userfiles/Z97AGaming6BIOS(29)(2).jpg"><img style="width: 468px; height: 351px;" src="http://technews.lt/userfiles/Z97AGaming6BIOS(29)(2).jpg" alt="" /></a></p>
<p style="text-align: center;"><a href="http://technews.lt/userfiles/Z97AGaming6BIOS(30).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(30).jpg" alt="" /></a><a href="http://technews.lt/userfiles/Z97AGaming6BIOS(32).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(32).jpg" alt="" /></a></p>
<p style="text-align: justify;">Likę „M-Flash“, „OC Profile“ ir „Board Explorer“ skyriai skirti BIOS atnaujinimui, OC profilių išsaugojimui ir pažinčiai kas įstatyta į Z97A Gaming 6 visus turimus lizdus.</p>
<p style="text-align: center;"><a href="http://technews.lt/userfiles/Z97AGaming6BIOS(25).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(25).jpg" alt="" /></a><a href="http://technews.lt/userfiles/Z97AGaming6BIOS(26).jpg"><img style="width: 232px; height: 174px;" src="http://technews.lt/userfiles/Z97AGaming6BIOS(26).jpg" alt="" /></a></p>
<p>&nbsp;</p>
<p><strong>„MSI Command Center“</strong></p>
<p style="text-align: justify;">Tai yra pagrindinė MSI pridedama programinė įranga. Pagrindiniame lange „MSI Command Center“ leidžia keisti CPU dažnio daugiklį, BCLK dažnį, taip pat koreguoti CPU ventiliatoriaus sūkius.</p>
<p style="text-align: center;"><a href="http://technews.lt/userfiles/z97acommandcenter(1).png"><img style="width: 468px; height: 304px;" src="http://technews.lt/userfiles/z97acommandcenter(1).png" alt="" /></a></p>
<p style="text-align: center;"><a href="http://technews.lt/userfiles/z97acommandcenter(2).png"><img style="width: 468px; height: 304px;" src="http://technews.lt/userfiles/z97acommandcenter(2).png" alt="" /></a></p>
<p>Advanced sekcijoje galima keisti įtampų parametrus, DRAM vėlinimo laikus, valdyti sisteminius ventiliatorius. Deja, minimalūs sūkiai niekur nedingo žemiau 50 % ribos, o ir pasigedome ventiliatorių visiško išjungimo funkcijos.</p>
<p style="text-align: center;"><a href="http://technews.lt/userfiles/z97acommandcenter(3).png"><img style="width: 468px; height: 304px;" src="http://technews.lt/userfiles/z97acommandcenter(3).png" alt="" /></a></p>
<p style="text-align: center;"><a href="http://technews.lt/userfiles/z97acommandcenter(4).png"><img style="width: 468px; height: 304px;" src="http://technews.lt/userfiles/z97acommandcenter(4).png" alt="" /></a></p>
<p style="text-align: center;"><a href="http://technews.lt/userfiles/z97acommandcenter(5).png"><img style="width: 468px; height: 304px;" src="http://technews.lt/userfiles/z97acommandcenter(5).png" alt="" /></a></p>
<p style="text-align: justify;">Vartotojui leidžiama realiu metu fiksuoti temperatūrų chronologiją, susikonfigūruoti pavojingų verčių ribas...</p>
<p style="text-align: center;"><a href="http://technews.lt/userfiles/z97acommandcenter(7).png"><img style="width: 468px; height: 304px;" src="http://technews.lt/userfiles/z97acommandcenter(7).png" alt="" /></a></p>
<p style="text-align: center;"><a href="http://technews.lt/userfiles/z97acommandcenter(8).png"><img style="width: 468px; height: 304px;" src="http://technews.lt/userfiles/z97acommandcenter(8).png" alt="" /></a></p>
<p style="text-align: justify;">Suteikiama galimybė paspartinti į CPU integruotą grafikos posistemį, taip pat susikurti RAMDisk masyva ar pasinaudoti automatiniu „OC Genie“ spartinimu.</p>
<p style="text-align: center;"><a href="http://technews.lt/userfiles/z97acommandcenter(9).png"><img style="width: 468px; height: 304px;" src="http://technews.lt/userfiles/z97acommandcenter(9).png" alt="" /></a></p>
<p style="text-align: center;"><a href="http://technews.lt/userfiles/z97acommandcenter(12).png"><img style="width: 468px; height: 304px;" src="http://technews.lt/userfiles/z97acommandcenter(12).png" alt="" /></a></p>
<p style="text-align: center;"><a href="http://technews.lt/userfiles/z97acommandcenter(14).png"><img style="width: 468px; height: 305px;" src="http://technews.lt/userfiles/z97acommandcenter(14).png" alt="" /></a></p>
<p style="text-align: justify;">Antra svarbiausia pridedamų programinių įrankių dalimi greičiausiai tampa „MSI ECO Center“, kuris leis sutaupyti vieną kitą vatą atjungiant smulkiausius mazgus. Asmeniškai tai neatrodo labai vertingas įrankis. Palaikytume tą idėją, jog ventiliatorių atjungimo galimybė būtų perkelta į „MSI Command Center“, šalia ventiliatorių valdymo funkcijų.</p>
<p style="text-align: justify;">Tarp likusių įrankių papuola jau UEFI  BIOS inspektavimo metu paminėtas GO2BIOS ir „MSI Live Update“. Tai tikrai vienas patogiausių programinės įrangos ir tvarkyklių atnaujinimo centrų.</p>
<p style="text-align: center;"><a href="http://technews.lt/userfiles/z97aecocenter(1).png"><img style="width: 468px; height: 413px;" src="http://technews.lt/userfiles/z97aecocenter(1).png" alt="" /></a></p>
<p>&nbsp;</p>
<p><strong>Testavimas </strong></p>
<p style="text-align: justify;">Pirmiausiai „MSI Z97A Gaming 6“ pagrindinės plokštės ir „Core i7-5775C“ procesoriaus duetas bus prilygintas kitiems komplektams, sudarytiems iš „Core i7-4770K“ procesoriaus ir Z97/H97 motininių plokščių. Naudojamos visiškai gamyklinės sąlygos, kuomet procesorius įdedamas į pagrindinės plokštės lizdą ir automatiškai parenkami standartiniai (angl. default) BIOS nustatymai. Iškart galime informuoti, kad auto parinktis ties „Enhanced Turbo“ nustatymu prilygsta šios funkcijos išjungimui, todėl „Core i7-5775C“ procesoriaus dažniai kis taip, kaip yra sukonfigūravus „Intel“ pagal „Turbo Boost 2.0“ technologiją. Kai apkrauti tik vienas arba du i7-5775C branduoliai - dažnis siekia 3.7 GHz. Kai trys arba keturi branduoliai - jų dažnis krenta iki 3.6 GHz. Palyginimui, vieno arba dviejų i7-4770K procesoriaus apkrautų branduolių dažnis siekia 3.9 GHz, trijų - 3.8 GHz, keturių - 3.7 GHz. Kadangi didžioji dalis testuose panaudotų programų naudoja visus keturis branduolius, i7-4770K pranašumas dažniausiai tebus +100 MHz.</p>
<p style="text-align: justify;">Priminsime, kad visi testai kartojami po tris kartus - tada išvedamas vidurkis. Testuojant integruotus grafikos posistemius imama mažiausia minimali fps ir didžiausia maksimali fps reikšmės.</p>
<p style="text-align: center;"><a href="http://technews.lt/userfiles/i7-5775Ccpuz(1)(1).png"><img style="width: 232px; height: 230px;" src="http://technews.lt/userfiles/i7-5775Ccpuz(1)(1).png" alt="" /></a><a href="http://technews.lt/userfiles/i7-5775Ccpuz(2).png"><img style="width: 232px; height: 230px;" src="http://technews.lt/userfiles/i7-5775Ccpuz(2).png" alt="" /></a></p>
<p style="text-align: center;"><img style="width: 400px; height: 493px;" src="http://technews.lt/userfiles/irisprogpuz(1).gif" alt="" /></p>
<p style="text-align: justify;">
<p style="text-align: justify;"><strong>Rezultatai ( I dalis) </strong></p>
<p style="text-align: justify;">Papildomi megahercai išgelbėjo buvusį flagmaną i7-4770K tik „Sandra 2014 FPU“ teste - i7-5775C įveikiamas nepriklausomai nuo to, su kokia pagrindine plokšte dirba i7-4770K. Naudojant diskretinę „Sapphire HD7870 OC“ vaizdo plokštę i7-5775C pasiima pergalę ir „Lost Planet 2“ teste. Žiūrint į „Hiper Pi“ skaičiavimo testą „Broadwell“ pozicija nėra pastovi, bet „wPrime“ teste i7-5775C netikėtai neaplenkia nė vienos „Haswell“ sistemos.</p>
<p style="text-align: center;"><img style="width: 517px; height: 288px;" src="http://technews.lt/userfiles/i7-5775Cin7zip(1).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/i7-5775CinCineBench(1).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/i7-5775CinX264(1).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/i7-5775CinSandramem(1).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/i7-5775CinSandrafpu(1).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/i7-5775CinTrueCrypt(1).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/i7-5775Cinmaths.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/i7-5775CinLP2(1).png" alt="" /></p>
<p style="text-align: justify;">Nepaisant to, kad i7-5775C įtampa 1.21 v, o „Asus Z97 Gamer-Pro“ davė i7-4770K tik 1.08 v, sistema su „Broadwell“ procesoriumi yra kiek daugiau nei 5 % efektyvesnė.</p>
<p style="text-align: center;"><img style="width: 517px; height: 288px;" src="http://technews.lt/userfiles/i7-5775Cinpowercom.png" alt="" /></p>
<p style="text-align: justify;">Netiesioginiu būdu maitinama integruotas „MSI Z97A Gaming 6“ garso posistemis pagal visus tris matuojamus parametrus nusileidžia tik MSI Z97 serijos flagmanui.</p>
<p style="text-align: center;"><img style="width: 517px; height: 183px;" src="http://technews.lt/userfiles/Z97AGaming6RMAArtable.png" alt="" /></p>
<p>&nbsp;</p>
<p><strong>Rezultatai ( II dalis)</strong></p>
<p style="text-align: justify;">II dalyje suorganizavome akistatą, kai abiejų procesorių dažnis siekia 4.0 GHz. i7-5775C stulpelyje esančiuose skliausteliuose procentine išraiška pateikiame šio procesoriaus pranašumą arba deficitą.</p>
<p style="text-align: center;"><img style="width: 517px; height: 288px;" src="http://technews.lt/userfiles/i7-5775Cvsi7-4770Kin7zip(2).png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/i7-5775Cvsi7-4770KinCine(1).png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/i7-5775Cvsi7-4770KinX264(1).png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/i7-5775Cvsi7-4770KinSandramem(1).png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/i7-5775Cvsi7-4770KinSandrafpu(1).png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/i7-5775Cvsi7-4770KinTrueCrypt(1).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/i7-5775Cvsi7-4770KinHiperPi.png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/i7-5775Cvsi7-4770KinWprime(1).png" alt="" /></p>
<p style="text-align: justify;">Kaip gi be energijos sąnaudų matavimo? Renkamės identiškas dažnio ir įtampų kombinacijas: 3.5 GHz@1.175 v ir 4.0 GHz@1.25 v.</p>
<p style="text-align: center;"><img style="width: 517px; height: 288px;" src="http://technews.lt/userfiles/i7-5775Cvsi7-4770Kinpowerconsumption.png" alt="" /></p>
<p>&nbsp;</p>
<p><strong>Rezultatai (III dalis) </strong></p>
<p style="text-align: justify;">Galiausiai abiejuose procesoriuose integruotų naujos ir senos kartos vaizdo posistemių dvikova. „Iris Pro Graphics 6200“ rodo dvigubą arba net daugiau nei dvigubą vidutinį spartos prieaugį dviejuose iš trijų mūsų parinktų žaidimų, kurie naudoja DX11 API. Visgi „Iris Pro Graphics 6200“ jėgos neužtenka komfortabiliems potyriams 1080p raiškoje net parinkus minimalius nustatymus. Kitą vertus, parinkti žaidimai yra pakankamai reiklūs.</p>
<p style="text-align: center;"><img style="width: 517px; height: 288px;" src="http://technews.lt/userfiles/IrisPro6200inLP2(1).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/IrisPro6200inMetro(1).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/IrisPro6200inThief(1).png" alt="" /></p>
<p style="text-align: center;">
<p><strong>i7-5775C spartinimas</strong></p>
<p style="text-align: justify;">Pirmiausiai išbandėme automatinį spartinimą su „OC Genie“. Visų apkrautų branduolių dažnis pakilo nuo 3600 MHz iki 3800 MHz. Be jokios abejonės +200 MHz nėra daug, tačiau labiausiai nustebino faktas, kad įtampa nuo 1.21 v sumažėjo iki 1.188 v! Absoliučiai keistas reiškinys, bet iš dalies malonus reiškinys, kai vieno mygtuko paspaudimu gali saugiai padidinti dažnį ir dar sumažinti įtampą.</p>
<p style="text-align: center;"><img style="width: 415px; height: 411px;" src="http://technews.lt/userfiles/i7-5775Cgenie.png" alt="" /></p>
<p style="text-align: justify;">Įprastam naudojimui pripažinta saugi „Haswell/Haswell Refresh“ architektūros procesorių įtampa yra ~1.3 v, todėl sumažinus gamybos techprocesą nuo 22 iki 14 nm, automatiškai sumažėjo ir maksimali, tranzistorių degradavimą kardinaliai neiššaukianti, įtampa. Kol kas nėra duomenų apie tikslią rekomenduojamą įtampą staliniams „Broadwell“ procesoriams, tačiau ji tikrai bus sumažėjus iki 1.25 v. Būtent šiuos skaičius renkamės kaip ribą ieškodami maksimalaus taktinio dažnio. Be to, aktyvavę multicore funkciją atradom, kad procesoriui pritaikyta įtampa mažai skiriasi nuo 1.25 v.</p>
<p style="text-align: justify;">Naudos iš 42 x BCLK 100 kombinacijos nėra. Nepatenkam net į darbalaukį. Mažinam iki 41x ir jau patenkam į „Windows“ aplinką. Po gero pusvalandžio „Prime95“ neparodo nė vienos klaidos, todėl preliminariai galima sakyti, kad mūsų i7-5775C sugebėjo pasiekti 4100 MHz.</p>
<p style="text-align: center;"><a href="http://technews.lt/userfiles/i7-5775Coc.png"><img style="width: 520px; height: 274px;" src="http://technews.lt/userfiles/i7-5775Coc.png" alt="" /></a></p>
<p>&nbsp;</p>
<p><strong>Išvados</strong></p>
<p style="text-align: justify;">Išvadų skyrelis paprastai turėtų būti glaustas, tačiau šitos tendencijos išlaikyti nepavyks. Turime pakalbėti ne tik apie naujojo „Intel“ flagmano „Core i7-5775C“ skaičiuojamųjų branduolių ir integruoto grafikos posistemio spartą, bet ir „MSI Z97A Gaming 6“ pagrindinę plokštę.</p>
<p style="text-align: justify;">„Broadwell“ architektūra stalinių kompiuterių savininkus pasiekė nepaprastai vėlai ir Skylake-S“ architektūrai kabant ant nosies tikėtina, kad „Core i7-5775C“ gali tapti trumpiausią gyvavimo laiką turinčiu „Intel“ flagmanu. Tačiau tai nereiškia, kad i7-5775C nevertas įrašo šiuolaikinių procesorių istorijoje. Skaičiuojamųjų branduolių „clock vs clock“ (4.0 GHz) sparta lyginant su „Haswell“ architektūros buvusiu flagmanu i7-4770K mūsų pasirinktuose testuose (neįtraukiant skaičiavimų testų ir atminties pralaidumo matavimo) padidėjo 4,26 %. Toks rezultatas nebuvo netikėtas ir tampa įprastu per paskutinius 3-4 metus „Intel“ keliaujant iš vienos kartos į kitą. Pačiu geriausiu atveju vidutinė sparta „Hiper Pi“ teste padidėjo 25 %. Vertinant  geriausius pasiektus rezultatus iš visų trijų bandymų i7-5775C pranašumas sumažėja iki 23 %. Sunku suprasti kas nutiko su „Wprime“, bet čia i7-4770K visus kartus sumušė i7-5775C, vidutiniškai užduotį pabaigdamas beveik 39 % greičiau.</p>
<p style="text-align: justify;">Jei už tokius rezultatus i7-5775C greičiausiai nevertas įrašo istorijoje, tai nuomonė privalo kardinaliai apsiversti pasižiūrėjus, kiek „Intel“ pasistūmėjo su integruotu grafikos procesoriumi. Daugiau nei dvigubai padidėjęs „Iris Pro Graphics 6200“ vykdomųjų blokų skaičius ir atsiradusi L4 lygmens spartinančioji atmintis tiesiog paliko i7-4770K turimą „HD Graphics 4600“ adapterį uostyti dulkių. Dviejuose iš trijų bandytų žaidimų sparta šoktelėjo daugiau nei dvigubai! Tik „Thief“ liko su 85 % spartos padidėjimu, bet ir tokį rezultatą galima įvardinti kaip triuškinantį. Seniai nejausdama grėsmės iš AMD vertinant vieno branduolio spartą, „Intel“, atrodo, pasišventusi gerokai aptirpdyti AMD APU grafinės dallies susikrautą pranašumą. Kam naudoti resursus ten, kur ir taip priešininkas bejėgis, kai gali atimti iš varžovo vienintelį belikusį jo pranašumą?</p>
<p style="text-align: justify;">Deja, bet „Intel“ kuo toliau, tuo labiau pradeda kelti nerimą spartintojams. Pritaikius 14 nm tranzistoriams daugiau mažiau saugią 1.25 v įtampą iš i7-5775C pavyko išpešti viso labo 4.1 GHz. Net labai prastu siliciu pasižymintis turimas i7-4770K su tokia įtampa pasiekia 4.2 GHz, o pridėjus dar šiek tiek atsiremiama ir 4.3 GHz lubas. Manome, kad i7-5775C viršytų 4.3 GHz nebent su 1.35 v įtampa, bet tai per daug negailestinga tranzistorių atžvilgiu. Džiugina tik tai, kad i7-5775C tomis pačiomis sąlygomis kaito 7-8 °C mažiau, o energijos sąnaudos sumažėjo 25 %. Šiuo atžvilgiu nauda iš patobulinto techproceso nereikalauja padidinimo stiklo.</p>
<p style="text-align: justify;">Galiausiai lieka „MSI Z97A Gaming 6“. Užbėgdami įvykiams už akių prasitarsime, kad tai greičiausiai bus paskutinė mūsų apžvelgta Z97 lustų rinkinį turinti pagrindinė plokštė. Po truputį pradėsime žvilgčioti į Z170, tačiau iki kol pasirodys naujieji mikroschemų rinkiniai, tol „MSI Z97A Gaming 6“ turi galimybę pirkėją sugundyti akiai maloniu išoriniu dizainu, protingai išdėstytais išplėtimo lizdais ir bendru geru paketu, įskaitant „Realtek ALC1150“ garso posistemį ir gigabitinį „Qualcomm Killer“ tinklą. Aišku reikėtų pridėti USB 3.1 palaikymą, bet kol rinkoje nėra nė vieno 10 Gb/s pralaidumą išnaudojančio periferinio įrenginio (galvoje turime USB atmintines), tol tokios pagrindinės įsigyjimas labai diskutuotinas dalykas. Ypač tada, kai už vieno ar kito tipo USB 3.1 lizdą prašoma nemaža premium suma, bet tai liečia ne tik MSI, bet ir visus kitus pagrindinių plokščių gamintojus. Perneleg nebuvome sujaudinti to fakto, kad „MSI Z97A Gaming 6“ neturi „on-board“ ar dedikuoto „OC Genie“ mygtuko (niekas nelys po stalu norėdamas pasparinti savo procesorių), tačiau tikimės, kad MSI mus išgirs ir Z170 pagrindinės plokštės turės patobulintą programinį „Commander“ paketą su daugiau naudingų funkcijų, kur kas agresyvesnį „OC Genie“ automatinį spartinimą ir patobulintą ventiliatorių valdymą išvien su nebe pseudo – 4-pin sisteminių ventiliatorių lizdais.</p>
