---
layout: post
status: publish
published: true
title: Roccat Sense Adrenalin Blue apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 105
wordpress_url: http://localhost/site/new/roccat_sense_adrenalin_blue_apzvalga/
date: '2009-01-24 00:31:35 +0200'
date_gmt: '2009-01-24 00:31:35 +0200'
categories:
- Multimedia įrenginiai
- Apžvalgos
---
<p>Šiandien pristatome dar vieną apžvalgą produkto, kurio konkurentai Technews komandos dar nėra ištyrinėti. Tai visai jaunos kompanijos <i>Roccat</i> pelės kilimėlis <i>Sense</i> skirtas tikriems žaidėjams, mes bandysime vieną iš dviejų – <i>Adrenalin Blue</i>. Be abejo, apie pelės kilimėlį daug nepripasakosi, tačiau tai nėra tiesiog paprastas produktas, kuriais užversti prekybos centrai. Visgi pabandysime iš arčiau pažvelgti į kiekvieną <i>Roccat Sense</i> aspektą.</p>
<p><img src="http://akuba.technews.lt/roccat/roccat_glacier_blue.JPG" /></p>
<p>Senesniosios kartos pelėms, kaip jutiklį naudojančioms rutulį, pernelyg didelės reikmės naudoti nestandartinį kilimėlį nebuvo. Prieš keletą metų ėmusios dominuoti optinės pelės nenorėdavo „draugauti“ su kai kuriais stalo paviršiais, tačiau rinkoje paplitus lazerinėms pelėms ši problema buvo iš dalies išspręsta – tokios pelės veikia ir ant stiklinio paviršiaus. </p>
<p><img src="http://akuba.technews.lt/roccat/adrenalin_blue.jpg" /></p>
<p>Bet kokiu atveju, didelė dalis kiekvienu pelės judesiu besirūpinančių žaidėjų, ką jau bekalbėti apie profesionalus, dažniausiai naudoja ne litą ar du kainuojančius padėkliukus. Taip atsirado ir pakankamai nemaža niša, kurioje pagrindiniai periferijos žaidėjams gamintojai kovoja būtent kilimėlių karuose. Pirkėjai labai dažnai masinami skambiais žodžiais apie technologijas naudotas gaminant kilimėlį bei, žinoma, išvaizda. Dažnai žaidybiniai kilimėliai būna vienspalviai, tik su gamintojo logotipu, tačiau <i>Roccat Sense</i> turi pakankamai patraukliai atrodantį vaizdą. </p>
<p><b>Turinys : </b></p>
<p><b>Apie <i>Roccat</i></b><br />
<br /><b>Pakuotė</b><br />
<br /><b>Specifikacijos ir dizainas</b><br />
<br /><b>Naudojimas</b><br />
<br /><b>Išvados</b></p>
<p><b>Apie <i>Roccat</i></b></p>
<p>Šis vardas daugumai skaitytojų visiškai nieko nesako. Ir neturėtų sakyti – šis vardas, tai jau žinomesnės <i>Speed Link</i> kompanijos padalinys. <i>Roccat</i> yra labai jaunas dalyvis žaidimų periferijos rinkoje, tačiau bandys konkuruoti su didžiaisiais gamintojais. <i>Speed Link</i> yra pakankamai nebrangių produktų gamintoja, o štai <i>Roccat</i> kovoja aukštos klasės ir tuo pačiu atitinkamos kainos rinkoje. Šiuo metu – <i>Sense</i> kilimėliai yra vieninteliai galimi įsigyti produktai. <i>Kone</i> pelė, pasak kompanijos, yra atnaujinama, o klaviatūra <i>Valo</i> – atidėta vėlesniam laikui.</p>
<p><b>Pakuotė</b></p>
<p>Pakuotė yra pakankamai didelė, pagaminta iš kartono, panašaus į tą, kuris naudojamas tualetinio popieriaus ar rankšluosčių ritinėliuose. Ritinio formos įpakavimas yra padengtas matiniais dažai, o abi pusės yra uždengtos pusiau kietos plastmasės dangteliais. Kaip bebūtų gaila, jokių „suvenyrų“ pakuotėje nerasime.</p>
<p><a class="ns" href="http://akuba.technews.lt/roccat/1.jpg">
<div class="imgright"><img src="http://akuba.technews.lt/roccat/mazos/1.jpg" border="1" /></div>
<p></a><a class="ns" href="http://akuba.technews.lt/roccat/2.jpg"><br /><img src="http://akuba.technews.lt/roccat/mazos/2.jpg" /><br /></a></p>
<p>Ant pakuotės devyniomis kalbomis yra užrašytos <i>Sense</i> savybės bei Joona „natu“ Leppanen, vieno iš geriausių profesionalių žaidėjų rekomendacija. Šiek tiek pasukus ritinėlį, matome ir išsamesnius aprašymus anglų kalba. </p>
<p><a class="ns" href="http://akuba.technews.lt/roccat/3.jpg">
<div class="imgright"><img src="http://akuba.technews.lt/roccat/mazos/3.jpg" border="1" /></div>
<p></a><a class="ns" href="http://akuba.technews.lt/roccat/4.jpg"><br /><img src="http://akuba.technews.lt/roccat/mazos/4.jpg" /><br /></a></p>
<p><b>Specifikacijos ir dizainas</b></p>
<p>Gamintojas teigia, kad šis kilimėlis yra puikiai pritaikytas tiek ir profesionaliems žaidėjams, tiek ir žmonėms dirbantiems dizaino ir kitose srityse, kur reikia itin didelio tikslumo. Kilimėlis yra tikrai nemažas – jo plotis yra 400 mm, o ilgis – 280 mm. Dėl nedidelio 1,35 mm aukščio, ranka, pasak gamintojo, pavargti neturėtų. Kilimėlio paviršius yra padengtas mikrokristaline danga, kuri sumažina trintį, o apačia – gumos sluoksniu, kuris neleidžia pad‘ui slysti paviršiumi.</p>
<p><a class="ns" href="http://akuba.technews.lt/roccat/5.jpg">
<div class="imgright"><img src="http://akuba.technews.lt/roccat/mazos/5.jpg" border="1" /></div>
<p></a><a class="ns" href="http://akuba.technews.lt/roccat/6.jpg"><br /><img src="http://akuba.technews.lt/roccat/mazos/6.jpg" /><br /></a></p>
<p>Ant apžvalgai gauto <i>Adrenalin Blue</i> kilimėlio matome medžio šakas ir tyvuliuojantį vandenį  arba tiesiog lapo gyslas(?). Žinoma, gali būti, kad aš labai klystu, manau sulauksiu Jūsų nuomonės, ką čia matote :). Štai kitoje kilimėlio versijoje <i>Glacier Blue</i> viskas žymiai paprasčiau, tačiau man asmeniškai – banaliau,- matome bendrovės simbolį, spėju kačių giminės plėšrūną, ir užrašą „Set the rules“. Kaip bebūtų, iš esmės kilimėliai visiškai niekuo nesiskiria. </p>
<p><a class="ns" href="http://akuba.technews.lt/roccat/7.jpg">
<div class="imgright"><img src="http://akuba.technews.lt/roccat/mazos/7.jpg" border="1" /></div>
<p></a><a class="ns" href="http://akuba.technews.lt/roccat/8.jpg"><br /><img src="http://akuba.technews.lt/roccat/mazos/8.jpg" /><br /></a></p>
<p><b>Naudojimas</b></p>
<p>Kadangi kilimėlį bandžiau su žaidimams skirta <i>Razer Lachesis</i> pele, todėl galėjau įvertinti <i>Sense</i> kiek objektyviau. Žinoma, bandant tokius produktus – nuomonė visąlaik asmeninė, nes jo temperatūra po žaidimo sesijos juk nieko nepasakys :). Gamintojas teigė, kad nedidelis aukštis bus labai patogu rankai. Visgi, kelios dešimtosios dalys papildomo milimetro <i>Sense</i> nepatrukdytų. Čia, žinoma, nepajutau jokio skirtumo nuo seniau naudojamo <i>SteelSeries</i> produkto.</p>
<p><a class="ns" href="http://akuba.technews.lt/roccat/9.jpg">
<div class="imgright"><img src="http://akuba.technews.lt/roccat/mazos/9.jpg" border="1" /></div>
<p></a><a class="ns" href="http://akuba.technews.lt/roccat/10.jpg"><br /><img src="http://akuba.technews.lt/roccat/mazos/10.jpg" /><br /></a></p>
<p>Visgi turiu pasakyti, kad pelė po kilimėlį „šmirinėja“ tikrai laisviau. Paviršius yra pakankamai minkštas, todėl judinant <i>Lachesis</i> garsas nebuvo erzinantis, kitaip nei be kilimėlio. Be abejo, guma savo darbą atlieka gerai – nuo pelės judesiu kilimėlis pajuda daugiausiai 1-2 mm. Kaip jau minėjau, kai kurias savybes galėjau įvertinti tik sąlyginai, tačiau turiu pasakyti, kad teko priprasti prie šiek tiek didesnio jautrumo. Žinoma, tai truko vos kelias minutes, tačiau faktas tas, kad <i>Razer</i> produktas naudojamas ant <i>Adrenalin Blue</i> kilimėlio tampa jautresnis nei ant kito žaidimų pelėms skirto <i>SS</i> kilimėlio ir tuo labiau nei tiesiog ant stalo.</p>
<p><b>Išvados</b></p>
<p><i>Roccat Sense</i> įžengia į rinką su pakankamai geru produktu. Jis yra kokybiškai pagamintas ir ergonomiškas. Kasdieniam naudojimui, kaip ir žaidimams, jis tinka puikiai, nes yra labai didelio ploto. Visi žaidimams skirti kilimėliai yra brangūs – <i>Sense</i> ne išimtis – už jį teks sumokėti 20 eurų sumą.</p>
<p> <br /><img src="http://www.technews.lt/upl/Failai/ROCCAT-Logo_standard.jpg" /></p>
<p>Norėtume padėkoti Kathrin Bachmann iš  <a class="ns" href="http://www.roccat.org">Roccat</a> už apžvalgai skirtą Sense kilimėlį.</p>
<p>Autorius: <a class="ns" href="http://www.technews.lt/user/1">Wicked Akuba</a></p>
