---
layout: post
status: publish
published: true
title: 'iPad fenomenas : Apple jau trečioji NB gamintoja?'
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 5002
wordpress_url: http://localhost/site/new/ipad_fenomenas__apple_jau_trecioji_nb_gamintoja/
date: '2010-08-03 11:55:48 +0300'
date_gmt: '2010-08-03 11:55:48 +0300'
categories:
- Naujienos
---
<p>Atrodo, kad iPad vajus pasaulyje nesiliaus dar ilgai. Fortune žurnalas, cituodamas Deutsche Bank analitiką Chris Whitmore, teigia, kad investuotojai šį įrenginį priskiria įprastų nešiojamųjų kompiuterių rinkai. iPad pardavimai yra tokie įtakingi, jog teigiama, kad tai leido Apple šokti iš septintosios į trečiają vietą ir aplenkti Lenovo, Dell bei Toshiba kompanijas. </p>
<p>Bendras įsigytų iPad įrenginių skaičius nuo birželio siekia daugiau nei tris milijonus. Būtent todėl Chris Whitmore ir teigia, kad IDC reitinge nuo gegužės iki šios akimirkos Apple pakilo net keturiomis pozicijomis aukštyn. Rinkos tyrimų kompanija Gartner teigia, kad didėjantis iPad populiarumas kelia pavojų kitiems gamintojams. Be abejo, ypač tiems, kurių viena pagrindinių veiklos šakų yra kiek brangesnių internetinių nešiojamųjų gamyba. Kalbama, kad aukšti Apple lietimui jautriu ekranu valdomo produkto pardavimai daro įtaką ir įprasto dydžio nešiojamiesiems kompiuteriams.</p>
<p>Vis pasigirsta pranešimų apie <a class="ns" href="http://www.telegraph.co.uk/technology/news/7915828/Apple-sued-by-users-of-overheating-iPad.html">perkaistančius</a> iPad, ar <a class="ns" href="http://www.telegraph.co.uk/technology/apple/7918043/iPad-owners-are-rich-and-self-centred.html">tyrimų, teigiančių</a>, kad statistinis produkto pirkėjas yra turtingas ir egocentriškas vartotojas. Nepaisant tokių žiniasklaidos pagalių į ratus, pranešama, kad jau iki šių metų pabaigos bus parduota net 11 mln. įrenginių. Turint galvoje, kad panašaus planšeto iki šiol nepasiūlė kiti didieji gamintojai, Apple gali nukąsti ir dar didesnę dalį rinkos.<br /></p>
