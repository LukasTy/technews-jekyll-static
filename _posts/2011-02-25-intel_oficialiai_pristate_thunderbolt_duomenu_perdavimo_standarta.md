---
layout: post
status: publish
published: true
title: Intel oficialiai pristatė Thunderbolt standartą
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 5615
wordpress_url: http://localhost/site/new/intel_oficialiai_pristate_thunderbolt_duomenu_perdavimo_standarta/
date: '2011-02-25 14:16:41 +0200'
date_gmt: '2011-02-25 14:16:41 +0200'
categories:
- Naujienos
---
<div class="imgright"><img src="http://www.part.lt/img/2976a62aef17f4073b8c333bcbf16b0619.jpg"  /></div>
<p>Ilgą laiką kodiniu Light Peak pavadinimu žinoma Intel technologija vakar pavirto universalia Thunderbolt duomenų perdavimo magistrale, kurios pagalba Intel sieks sudaryti konkurenciją rinkoje tvirtai žengiančiai USB 3.0.</p>
<p>Intel Thunderbolt jungtis užtikrina ne tik itin greitą duomenų perdavimą, tačiau kabeliu gali būti siunčiamas ir aukštos raiškos (HD) vaizdas. Taigi, tuo pačiu metu Thunderbolt jungtimi įmanoma perduoti HD video, HD audio ar kitus duomenų tipus. Duomenų perdavimo greitis čia siekia 10 Gb/s, o tai dvigubai viršyja teorinę 5 Gb/s USB 3.0 spartą. Intel Thunderbolt jungtis veikia naudojant 2 protokolus: PCI-express atsako už duomenų, o DisplayPort - už HD vaizdo perdavimą. PCI-Express leidžia prijungti praktiškai bet kurį įrenginį, o DisplayPort geba perduoti 1080p vaizdą bei 8 kanalų garsą. Intel Thunderbolt jungtį valdo Intel kontroleris, o duomenis padeda perduoti plonas, varines gijas turintis, laidas, kuris bus komplektuojamas kartu su šią technologiją palaikančiais gaminiais. Kol kas sutartis pasirašyta tik su Apple, jau spėjusia pristatyti Thunderbolt palaikančius MacBook Pro nešiojamuosius, tačiau bendradarbiavimą su Intel ketina pradėti ir daugelis kitų kompanijų: Aja, Apogee, Avid, Blackmagic, LaCie, Promise ir Western Digital.</p>
<p>Neketindama artimiausiu metu iš rinkos išstumti plačiai naudojamos USB 3.0, Intel vistik labiau viliasi, jog šie du duomenų perdavimo standartai taikiai konkuruos tarpusavyje ir vartotojai galės rinktis jiems labiau patinkantį variantą. Ateityje, optiniui kabeliui pakeitus dabar naudojamą varinį, Thunderbolt turėtų pasiūlyti iki 100 Gb/s spartą.</p>
