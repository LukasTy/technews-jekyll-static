---
layout: post
status: publish
published: true
title: Dalis Sandy Bridge pagrindinių – brokuotos (Atnaujinta)
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5493
wordpress_url: http://localhost/site/new/bemaz_visos_sandy_bridge_pagrindines__brokuotos/
date: '2011-02-01 01:11:55 +0200'
date_gmt: '2011-02-01 01:11:55 +0200'
categories:
- Naujienos
---
<div class="imgright"><img src="http://technews.lt/upload/350x-SandyBridge-logo.jpg"  /></div>
<p>Kad ir kokie geri bei nuostabūs būtų naujieji Intel Sandy Bridge procesoriai, niekas šiame pasaulyje nėra idealu. Intel pranešė, kad atrado defektą šeštosios serijos lustų rinkiniuose be kurių pagrindinėse plokštėse neveiktų naujieji procesoriai.</p>
<p>Kai kurie šaltiniai teigia, kad visos pagrindinės plokštės, kuriose yra naujieji šeštosios serijos lustų rinkiniai, yra brokuotos, tačiau Intel nedramatizavo situacijos. Kompanija teigia, kad visi vartotojai ir toliau gali naudotis savo įsigytomis sistemos, tačiau faktas, jog sustabdyti visi tolimesni pagrindinių plokščių išsiuntimai, neduoda ramybės.</p>
<p>Kokia tai problema? Intel paaiškino, kad kai kuriais atvejais Serial-ATA jungtys, arba kitaip žinomos tiesiog SATA vardu, per laiką „susidėvi“, nors to neturėtų būti, ir gali pakenkti tokių įrenginių kaip kietasis diskas ar DVD optinis kaupiklis spartai bei veikimui. Kai kurie mažmenininkai nutraukė pagrindinių plokščių pardavimus, o juos žada atnaujinti tik kitą mėnesį, pasirodžius nebrokuotoms versijoms.</p>
<p><b>Atnaujinta:</b> Į vakar praneštą kataklizmą netruko sureaguoti tiek Intel partneriai, tiek ir mažmenininkai. Štai vienas iš didžiausių interneto pardavėjų už Atlanto, gerai žinoma parduotuvė Newegg, praeityje turėjusi problemų su tuščiomis Intel procesorių pakuotėmis, šį kartą vos po kelių valandų nutraukė ne tik visų šeštosios serijos lustais pagrįstų pagrindinių pardavimus, tačiau jau nebesiūlo ir Intel Sandy Bridge procesorių.</p>
<p>Gigabyte patvirtino, kad nutraukė visas esamų ir pagamintų pagrindinių plokščių siuntas bei prašo visų partnerių nutraukti šeštosios serijos lustai pagrįstų pagrindinių plokščių pardavimus. Visgi Amazon vis dar siūlo tiek procesorius, tiek ir pagrindines plokštes su, kaip bebūtų keista, Gigabyte ženklu. Net neabejojama, kad šiandien apie tokius pat planus praneš bemaž visi pagrindinių gamintojai.</p>
<p><b>Atnaujinta 2:</b> Kai kurie šaltiniai teigia, kad dėl to, jog visos Intel Sandy Bridge sistemos naudoja tą patį integruotą SATA kontrolerį, pažeisti gali būti ir nešiojamieji kompiuteriai su naujaisiais procesoriais. Intel pranešė, kad informacija iš kaupiklių dingti neturėtų, tačiau per laiką kris jungties sparta, o dar vėliau SATA lizdai išvis pradės nebeveikti. Visos Intel Sandy Bridge sistemos gali turėti problemų, tačiau verta pažymėti, kad problemų turi tik SATA 3Gbps lizdai, kai du SATA 6Gbps lizdai veiks be problemų.<br /></p>
