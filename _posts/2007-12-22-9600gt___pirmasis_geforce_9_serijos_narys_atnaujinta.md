---
layout: post
status: publish
published: true
title: 9600GT - pirmasis Geforce 9 serijos narys (Atnaujinta)
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 1033
wordpress_url: http://localhost/site/new/9600gt___pirmasis_geforce_9_serijos_narys_atnaujinta/
date: '2007-12-22 10:41:48 +0200'
date_gmt: '2007-12-22 10:41:48 +0200'
categories:
- Naujienos
---
<div class="imgright"><img src=" http://img153.imageshack.us/img153/2589/9600gtlk4.jpg" border="1"></div>
<p>Šaltinių teigimu, <i>Nvidia</i> pirmąjį <i>Geforce 9</i> šeimos vaizdo procesorių pristatys jau 2008 metų vasario viduryje. Pirmasis šios serijos gaminys turėtų būti vidurinės klasės <i>Geforce 9600GT</i> (D9P).<br />
<br><br />
<br>Nepatvirtintais <a class="ns" href=" http://en.expreview.com/?p=132">Expreview</a> duomenimis, <i>9600GT</i> vaizdo procesorius bus pagamintas pagal 65 nanometrų technologinį procesą bei veiks 500MHz dažniu. Vaizdo atmintis turėtų dirbti 2000MHz dažniu, o GPU turėti 96 Stream procesorius (tiek pat, kiek senosios <i>G80</i> lustą naudojančios <i>8800GTS</i> vaizdo plokštės). Taip pat atrodo, kad triguba <i>SLI</i> su šiomis vaizdo plokštėmis nebus galima, kadangi jos turi tik po vieną <i>SLI</i> jungtį.<br />
<br><br />
<br>Spėjama, kad <i>9600GT</i> bei <i>8800GT</i> vaizdo procesorių kontaktų išdėstymas yra toks pats. Dėl to <i>9600GT</i> galėtų naudoti <i>8800GT</i> montažines plokštes. <i>9600GT</i> taip pat turės 256 bitų atminties magistralės plotį, palaikys <i>DirectX 10.1</i> bei tokias pačias vaizdo iškodavimo funkcijas kaip <i>G98</i>.<br />
<br><br />
<br>Įdomu tai, kad <i>Nvidia</i> &quot;nusižengia&quot; ilgą laiką galiojusioms taisyklėms, pagal kurias pirmoji išleista serijos plokštė yra ir galingiausia visoje serijoje. Kadangi <i>9600GT</i> specifikacijos atrodo iš tiesų neblogai, belieka nekantriai laukti aukščiausios klasės <i>Geforce 9</i> plokščių specifikacijų.<br />
<br><br />
<br><b>Atnaujinta</b>. Tame pačiame Expreview portale pasirodė keli pataisymai dėl <i>9600GT</i> specifikacijų. Plokštė visgi turės tik 64 Stream procesorius bei naudos kitokią nei <i>8800GT</i> montažinę plokštę (P545).</p>
