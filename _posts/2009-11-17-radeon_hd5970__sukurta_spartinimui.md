---
layout: post
status: publish
published: true
title: Radeon HD5970 - "sukurta spartinimui"
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4278
wordpress_url: http://localhost/site/new/radeon_hd5970__sukurta_spartinimui/
date: '2009-11-17 21:54:36 +0200'
date_gmt: '2009-11-17 21:54:36 +0200'
categories:
- Naujienos
---
<p>Pasirodžiusios <i>Radeon HD5970</i> specifikacijos šiek tiek nuvylė kai kuriuos fanus. Jau rytoj turinti pasirodyti plokštė nors ir turi du galingus <i>RV870</i> grafikos procesorius, tačiau veikia kur kas mažesniais dažniais nei vieną GPU turinti <i>HD5870</i>.</p>
<p>Visgi oficialiose <i>AMD</i> skaidrėse <i>HD5970</i> tituluojama kaip plokštė, "sukurta spartinimui". Nors plokštės grafikos procesoriaus dažnis siekia tik 725 MHz, o atminties tik 1 GHz (4 GHz efektyvus), tačiau kompanija pabrėžia, jog kad juos nesunkiai galima pakelti kur kas aukščiau.</p>
<p>Labiausiai akcentuojamos plokštės savybės yra aušintuvas su garų kamera (ši technologija naudojama ir kai kuriose <i>Sapphire Radeon</i> vaizdo plokštėse), kuris gali išskaidyti iki 400 W šilumos, japoniškus keramikinius kondensatorius, skaitmeninius <i>Volterra</i> įtampos reguliatorius bei 5 Gbps atminties lustus.</p>
<p><a class="ns" href="http://en.expreview.com/2009/11/17/radeon-hd-5970-ready-to-offer-massive-overclocking-headroom.html">Skaidrėse</a> <i>AMD</i> netgi mini dažnių ribas, kurias matysime <i>Catalyst</i> valymo panelės spartinimo skiltyje. Šiai vaizdo plokštei jos siekia atitinkamai 1 GHz grafikos procesoriams ir 1500 MHz atminčiai. Atminties dažnis atrodo gana optimistiškas (plokštėje naudojama 0,4 ns atsako laiko atmintis), tačiau 1 GHz taktinis dažnis su standartiniu aušintuvu yra <a class="ns" href="http://www.xtremesystems.org/forums/showpost.php?p=4112781&postcount=291">pasiekiamas</a>. Tiesa, neaišku iki kiek tai pakeltų ir plokštės galios sąnaudas, mat nors 2D režime plokštės TDP siekia tik 42 W, bet maksimaliai apkrovus plokštę jis kyla net iki 294 W.<br /></p>
