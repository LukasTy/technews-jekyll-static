---
layout: post
status: publish
published: true
title: Teltonika pagamino pirmuosius lietuviškus WiMax modemus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6009
wordpress_url: http://localhost/site/new/teltonika_pagamino_pirmuosius_lietuviskus_wimax_modemus/
date: '2011-09-28 17:59:25 +0300'
date_gmt: '2011-09-28 17:59:25 +0300'
categories:
- Naujienos
---
<div class="imgright"><img src="http://technews.lt/upload/Lietuviskas 4G WiMAX USB modemas_LT_web.jpg"  /></div>
<p>Mobiliojo WiMax interneto naudotojams Telecentras pradėjo siūlyti lietuviškus asmeninio naudojimo įrenginius – MEZON salonuose ir elektroninėje parduotuvėje jau galima įsigyti su WiMax technologija suderintų USB modemų, kuriuos pagamino lietuviai Teltonika.</p>
<p>„Mes bendradarbiaujame su Teltonikos specialistais, užsibrėžusiais tikslą kurti įrenginius WiMax technologijos naudotojams. Po sėkmingų naujųjų USB modemų bandymų mūsų tinkle, pasiūlėme juos ir savo klientams. Stebėsime atsiliepimus ir reaguosime į poreikius“, – sako Telecentro WiMax projekto vadovas Mindaugas Kuprys.</p>
<p>Jo teigimu, lietuviškasis USB modemas nuo pagamintų Pietų Korėjoje ar Kinijoje skiriasi ne tik forma ir spalva (yra juodas), bet ir kai kuriomis techninėmis charakteristikomis, kurios gali turėti įtakos renkantis įrenginį. </p>
<p>Į akis pirmiausiai krenta tai, kad naudojantis Lietuvoje pagamintu USB modemu prie mobiliojo WiMax interneto MEZON kompiuteryje prisijungiama iš karto, net be prisijungimo vedlio. Taip yra todėl, kad įrenginyje yra integruotas ir procesorius, ir operacinė sistema, ir tinklo sąsajos – tai mažas maršruto parinktuvas.</p>
<p>Naujasis USB modemas dar pasižymi universalumu – veikia Windows XP, Vista, 7, Linux, MAC OS X operacinėse sistemose. Be to, jis atlieka ugniasienės funkciją – asmeninius kompiuterius iš dalies apsaugo nuo įsilaužėlių, virusų atakų ir kt. grėsmių.</p>
