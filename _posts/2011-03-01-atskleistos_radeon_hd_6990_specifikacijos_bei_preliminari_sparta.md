---
layout: post
status: publish
published: true
title: Paaiškėjo Radeon HD 6990 specifikacijos bei spartos rezultatai
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 5626
wordpress_url: http://localhost/site/new/atskleistos_radeon_hd_6990_specifikacijos_bei_preliminari_sparta/
date: '2011-03-01 15:54:29 +0200'
date_gmt: '2011-03-01 15:54:29 +0200'
categories:
- Naujienos
---
<div class="imgright"><img src="http://technews.lt/upload/amd_radeon_graphics_new_logo.jpg"  /></div>
<p>Vakar paskelbus Radeon HD 6990 vaizdo posistemio išleidimo datą, netruko praeiti ilgiau nei para, kuomet visiems nekantriausiems AMD atskleidė dvigalvio galiūno specifikacijas bei preliminarius spartos rezultatus.</p>
<p>Jau seniai niekam nebe paslaptis, jog Radeon HD 6990 grafinis spartintuvas talpins du Cayman lustus. Kiekvienas iš jų turės aktyvius 1536 VLIW4 tipo srovių procesorius, taigi plokštėje bus bendrai sumontuoti 3072 tokie procesoriai. Kaip ir pastarųjų, taip ir pačio branduolio dažnis sieks 830 MHz. Plokštėje bus sumontuota 4GB talpos GDDR5 atmintis, kuri dirbdama 5000 MHz dažniu, o su branduoliais bendradarbiaus 256 bitų pločio magistrale. Apdoroti vaizdą taip pat padės 192 tekstūriniai (TMUs) bei 64 rasterizacijos vienetai (ROPs). Galinėje plokštės panelėje sumontuotos 4x mini-DisplayPort 1.2 ir viena DVI jungtys.</p>
<p>Norint pamaitinti daugiau nei 5 mlrd. tranzistorių talpinantį galiūną, AMD taip suprojektavo montažinę plokštę, jog ja galėtų tekėti iki 450W elektros energijos. Kiekvienas Cayman lustas naudoja 4+2 konfigūracijos elektros tiekimo fazes (PWM), kurios, kaip įprasta visiems aukščiausios klasės AMD vaizdo plokštėms, pasižymi nepriekaištingos kokybės PWM komponentais. Maksimalus HD 6990 elektros suvartojimas turėtų siekti 375W. Žaidimų sesijose šis skaičius sumažės iki 350W, na, o nesant apkrovos, ši plokštė naudos viso labo 37W.</p>
<p>Įdomu ir tai, jog Radeon HD 6990 turės spartesnį "overclock" režimą. Vartotojui tereiks perjungti ties CrossFire jungtimi esantį jungiklį į kitokią padėtį ir vaizdo plokštė pradės naudoti BIOS'ą, kuriame nustatytas 880 MHz dažnis bei 1.175v įtampa. Paprastame režime HD 6990 naudoja 1.12v įtampą, todėl automatiškai OC režime išauga ir spartinimo galimybės. Deja, bet čia yra ir kita medalio pusė: elektros sąnaudos išauga iki 450W maksimalios apkrovos metu bei 415W žaidimų sesijose. Kaip ten bebūtų, AMD inžinieriai nepamiršo ir PowerTune technlogijos, kuri leis optimizuoti vaizdo plokštės darbą ir pasidžiaugti mažesne elektros sąskaita mėneso gale.</p>
<p>Na, o dabar apie spartą: AMD teigia, jog Radeon HD 6990 lenkia sparčiausią vieno lusto GeForce GTX 580 vaizdo plokštę vidutiniškai 67%. "Overclock" režime šis atotrūkis dar labiau padidės ir turėtų pasiekti 75%. AMD pristatytą HD 6990 spartos skaidrę pateikiame jūsų detalesniam nagrinėjimui:</p>
<p><img src="http://www.part.lt/img/0ae344d614429a5a5791db493252ca81913.jpg" /></p>
