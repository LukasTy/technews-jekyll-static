---
layout: post
status: publish
published: true
title: LG skelbia 2010 m. antrojo ketvirčio rezultatus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4990
wordpress_url: http://localhost/site/new/lg_skelbia_2010_m_antrojo_ketvircio_rezultatus_/
date: '2010-07-30 16:26:01 +0300'
date_gmt: '2010-07-30 16:26:01 +0300'
categories:
- Naujienos
---
<div class="imgright"><img src="http://www.part.lt/img/ed17609628b7a7e297c1537b6cf88136236.jpg"  /></div>
<p>Viena iš pasaulinių lyderių ir vartotojiškos elektronikos technologijų inovacijų kūrėjų LG Electronics  paskelbė finansinius antrojo 2010 m. ketvirčio rezultatus. Balandžio-birželio mėnesiais kompanijos pajamos padidėjo daugelyje verslo sričių ir siekė 12,4 mlrd. JAV dolerių –  tai 10 proc. mažiau lyginant su tuo pačiu 2009 m. laikotarpiu. Labiausiai pajamos augo namų pramogų ir buitinių prietaisų srityje, tuo tarpu pajamos iš mobiliųjų telefonų pardavimų smuktelėjo. Tai lėmė 26 proc. mažesnį pelną, kuris antrąjį ketvirtį siekė 108 mln. JAV dolerių.  </p>
<p>LG Home Entertainment Company pajamos, lyginant su 2010 m. pirmu ketvirčiu, augo 4 proc. ir 19 proc. lyginant su tuo pačiu periodu praėjusiais metais. Dėl išaugusios plokščiaekranių televizorių paklausos, įmonė pasiekė 4,6 mlrd. JAV dolerių pardavimų pajamų, gavo 24 mln. JAV dolerių pelno. Antrąjį ketvirtį kompanija pardavė 6,3 milijonus skystųjų kristalų televizorių – net 47 proc. daugiau nei tuo pačiu 2009 m. periodu. </p>
<p>Antrąjį šių metų ketvirtį LG Mobile Communications Company pardavė 30,6 mln. mobiliųjų telefonų, tai 13 proc. daugiau nei pirmąjį metų ketvirtį ir 2 proc. daugiau, lyginant su tuo pačiu 2009 m. periodu. Kompanijos įplaukos už pardavimus šoktelėjo 5,8 proc., lyginant su pirmuoju šių metų ketvirčiu, tačiau buvo 29,5 proc. mažesnės negu 2009 m. antrąjį ketvirtį. Šiuos rezultatus nulėmė išaugusios investicijos į plėtrą ir mokslinius tyrimus bei plėtra besivystančiose rinkose.  </p>
<p>Lyginant su antruoju 2009 m. ketvirčiu, LG Home Appliance Company pardavimai išaugo 29 proc. iki 2,3 mlrd. JAV dolerių, pelnas siekė 159 mln. JAV dolerių. Pardavimų plėtra Šiaurės Amerikoje, Azijoje, Vidurio rytuose, Afrikoje ir auganti besivystančių šalių rinka lėmė 30 proc. augimą užsienio rinkose. </p>
<p>Antrasis 2010 m. ketvirtis buvo sėkmingas LG Air Conditioning Company, lyginant su tuo pačiu praėjusių metų laikotarpiu kompanijos pardavimai siekė 1,4 mlrd. JAV dolerių (11 proc. didesni nei 2009 m. II ketvirtį), pelnas – 51 mln. JAV dolerių. Kompanija planuoja sustiprinti savo konkurencingumą pasaulinėje rinkoje pristatydama naujus energiją taupančius produktus bei vystydama saulės elementų ir LED technologijas.  </p>
<p>LG Business Solutions Company pardavimai balandžio- birželio mėnesiais siekė 1 mlrd. JAV dolerių, tai 14,7 proc. daugiau nei antrąjį 2009 m. ketvirtį. Sėkmingus rezultatus lėmė išaugę LED monitorių pardavimai, kuriuos ketinama plėsti pristatant naujus produktus.</p>
<p>Lyginant su 2010 m. pirmuoju  ketvirčiu, LG Electronics antrojo ketvirčio grynasis pelnas išaugo 27 proc. ir siekė 736 mln. JAV dolerių. Šiems rezultatams įtakos turėjo tai ir tai, jog į antrojo ketvirčio rezultatus nebuvo įtraukta LG Innotek – LG Electronics nuo balandžio valdo mažiau nei 50 proc. šios kompanijos akcijų.<br /></p>
