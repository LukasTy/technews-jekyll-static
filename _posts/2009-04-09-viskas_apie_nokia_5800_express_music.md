---
layout: post
status: publish
published: true
title: Viskas apie Nokia 5800 Express Music
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3395
wordpress_url: http://localhost/site/new/viskas_apie_nokia_5800_express_music/
date: '2009-04-09 13:14:08 +0300'
date_gmt: '2009-04-09 13:14:08 +0300'
categories:
- Multimedia įrenginiai
- Apžvalgos
---
<p><img src="http://ezx.technews.lt/images/Products/Nokia_5800_ExpressMusic/banner3.jpg" /></p>
<p>Apie greitai plintantį, lietimui jautrių ekranų populiarumą jau tikriausiai <a class="ns" href="http://www.technews.lt/tekstas/%20/%20/Sensoriniai_ekranai_pleciasi_i_naujus_produktu_segmentus.html">žino</a> daugelis. Praeitais metais pasirodęs kultinis <i>Apple</i> telefonas – <i>iPhone</i> sukėlė tikrą perversmą mobiliųjų telefonų valdymo srityje, per trumpą laiko tarpą garantuodamas savo kūrėjams šiltą vietelę mobiliųjų telefonų rinkoje. Nors lyginant su kitais gamintojais šiuo metu užimama pozicija nėra reikšminga (bendro rinkos pyrago bendrovei tenka tik 0,3 procento), tačiau <i>iPhone</i> susilaukė itin didelio populiarumo tarp jaunų žmonių, kuriems lengvai ir intuityviai valdomas, o kas svarbiausia itin išvaizdus ir naujoviškas įrenginys tapo prioritetine reikšmę turinčiu pirkiniu. Tai paskubino ir kitus telefonų gamintojus imtis priemonių, o jei tiksliau pradėti sensorinės technologijos pagrindu valdomų modelių gamybą. Didiesiems telefonų gamintojams pradėjus štampuoti savos gamybos „iPhone klonus“, didžiausiasis rinkos žaidėjas, bendrovė <i>Nokia</i>, taip pat suskubo pradėti tokio telefono gamybą. Dar prieš pasirodant <i>5800 Express Music</i> telefonui, žiniasklaida praminė jį būsimuoju <i>iPhone</i> žudiku, mat tuo metu dar vadintas <i>Tube</i> kodiniu pavadinimu, įrenginys patraukė daugelio žmonių dėmesį. Jau šiandien šį produktą galime įsigyti ir mūsų tėvynėje, tačiau ar verta tai daryti? Ar pirmasis <i>Nokia</i> „blynas“ neprisvilo? Galiausiai - ar iš tikro jis geresnis už naująjį <i>iPhone 3G</i>? Į šiuos bei kitus svarbius klausimus pamėginsiu atsakyti šioje apžvalgoje. </p>
<p><b>TURINYS:</b></p>
<p>> <b><i>Pakuotė ir komplektacija</i></b><br />
<br />> <b><u>Žvilgsnis iš arčiau</u></b><br />
<br />   > <i>Korpusas bei ekranas</i><br />
<br />   > <i>Baterija ir atmintis</i><br />
<br />   > <i>Ryšis ir kitos bevielės technologijos</i><br />
<br />   > <i>Muzika</i><br />
<br />   > <i>Kamera</i><br />
<br />> <b><u>Operacinė sistema</u></b><br />
<br />   > <i>Pakeitimai</i><br />
<br />   > <i>Naujovės</i><br />
<br />   > <i>Teksto įvedimo būdai</i><br />
<br />> <b><i>Išvados</i></b></p>
<p><b>Pakuotė ir komplektacija</b></p>
<p><i>Nokia</i> visuomet pasižymėjo išvaizdžiomis pakuotėmis. Nors tai nėra pačio įrenginio kokybės vertinimo kriterijus, tačiau estetiškai atrodantis produkto įpakavimas atlieka svarbią reprezentacinę funkciją. Mano apžvelgiamojo modelio dėžutė yra nedidelių išmatavimų, pagaminta iš įprasto kartono, matinės juodos spalvos. Priekinėje jos dalyje pavaizduota telefono nuotrauka, jo pavadinimas ir aišku <i>Nokia</i> logotipas. Visa tai apsupta įvairiaspalvėmis dėmėmis, kurios tarytum simbolizuoja ryškų <i>5800</i> ekraną. Galinėje, baltos spalvos dalyje pateiktos trys papildomos įrenginio nuotraukos iš įvairių kampų ir šešiomis kalbomis parašytos svarbiausios telefono savybės. Kaip visa tai atrodo, galite pamatyti iš žemiau pateiktų nuotraukų. </p>
<p><a class="ns" href="http://ezx.technews.lt/images/Products/Nokia_5800_ExpressMusic/Irenginio%20nuotraukos/Package_Front_1200px.jpg"><br /><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/Package_Front_620px.jpg" /><br /></a></p>
<p><a class="ns" href="http://ezx.technews.lt/images/Products/Nokia_5800_ExpressMusic/Irenginio%20nuotraukos/Package_Back_1200px.jpg"><br /><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/Package_Back_620px.jpg" /><br /></a></p>
<p><i>5800 ExpressMusic</i>, kaip pirmasis gamintojo telefonas su lietimui jautriu ekranu, tikrai gali pasigirti itin turtinga komplektacija, kas mane maloniai nustebino. Čia kiekvienas ras viską kas yra būtina visaverčiam telefono naudojimui – 8 GB microSDHC atminties kortelę, USB bei AV kabelius, įkroviklį, <i>HS-45 + AD-54</i> muzikinį laikiklį (ausinės ir laisvų rankų įranga viename), pakabuką su mediatoriumi telefono navigacijai, papildomą lazdelę (angl. stylus), dėklą skirtą patogiam ir saugiam įrenginio nešiojimui ir galiausiai plastikinį stovą skirtą komfortiškai vaizdo rinkmenų peržiūrai. Be abejo, dėžutės viduje taip pat radau rusų bei anglų kalbomis pateiktus pilnuosius bei trumpuosius vartotojo vadovus bei miniDVD diską su tvarkyklėmis bei papildoma, labai naudinga programine įranga. </p>
<p><a class="ns" href="http://ezx.technews.lt/images/Products/Nokia_5800_ExpressMusic/Irenginio%20nuotraukos/Package_Contents_871px.jpg"><br /><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/Package_Contents_620px.jpg" /><br /></a></p>
<p><a class="ns" href="http://ezx.technews.lt/images/Products/Nokia_5800_ExpressMusic/Irenginio%20nuotraukos/Package_Contents2_1175px.jpg"><br /><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/Package_Contents2_620px.jpg" /><br /></a></p>
<p><b><u>Žvilgsnis iš arčiau</u></b></p>
<p><b>Korpusas ir ekranas</b></p>
<p>Pirmą kartą paėmęs telefoną į rankas pasijaučiau visiškai kitaip nei laikydamas <i>iPhone</i>. Vos tik pajautęs aptakias prietaiso briaunas, daug mažesnį jo plotį bei ne apvalią galinę dalį, galutinai suvokiau, kad rankose tikrai laikau visiškai priešingos ideologijos gaminį. Korpusas yra pagamintas iš patvaraus, tamsiai vyšninės spalvos plastiko, sieneles puošia raudonos spalvos apvadas. Prekyboje taip pat pasirodė ir melsvos spalvos variantas. Surinkimo kokybė taip pat puiki – jokių traškesių ar panašių žaislą primenančių garso efektų telefonas jį stipriau suimant neskleidė.</p>
<p><a class="ns" href="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Front_1142px.jpg"><br /><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Front_620px.jpg" /><br /></a></p>
<p><a class="ns" href="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Back_1200px.jpg"><br /><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Back_620px.jpg" /><br /></a></p>
<p>Minėti mažesni telefono matmenys (111 x 51,7 mm) leidžia patogiai įrenginį laikyti bei valdyti vienoje rankoje, kas konkurento <i>iPhone 3G</i> atžvilgiu (115,5 x 62,1 mm) yra nemažas pranašumas, kadangi pastarojo navigacija viena galūne yra gan kebli. Tačiau <i>Nokia</i> gaminys yra kiek storesnis (15,5 mm vietoje 11,6), nors dėl mažesnio ilgio bei pločio to visiškai nesijaučia. <i>5800</i> nėra sunkus – sveria jis tik 109 gramus ir maniškėje kišenėje tikrai nesijautė. Vėlgi, svoris tampa dar vienu pranašumu kovoje su <i>Apple</i> telefonu, kadangi pastarasis yra net 24 gramais sunkesnis. </p>
<p><a class="ns" href="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_3510i_N82_5800_1200px.jpg"><br /><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_3510i_N82_5800_620px.jpg" /><br /></a></p>
<p><a class="ns" href="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Side_Angle_1200px.jpg"><br /><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Side_Angle_620px.jpg" /><br /></a> </p>
<p><a class="ns" href="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Angle_1200px.jpg"><br /><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Angle_620px.jpg" /><br /></a></p>
<p>Korpuso viršutinėje dalyje įtaisytas išjungimo mygtukas, microUSB 2.0 jungtis duomenų keitimuisi su kompiuteriu, 3,5 milimetrų audio lizdas ausinėms prijungti bei įkroviklio kabeliui skirta jungtis. Dešinėje radau grotuvo garso mažinimo/didinimo mygtukus, kameros įjungimo mygtuką bei užrakinimo mechanizmą, kuris man pasirodė labai patogus. Kairėje sienelėje – microSDHC atminties bei SIM kortelių lizdai. Skubu pastebėti, kad SIM kortelės įdėjimo/išėmimo mechanizmas yra labai nepatogus. Norint išimti įdėtą kortelę reikės nuimti nepatogiai atsidarantį galinį telefono dangtelį, išimti bateriją ir su telefone esančia lazdele (kuri, beje, yra alternatyva valdymui pirštams) išstumti ją pro lizdo angą. Taigi žmonėms besinaudojantiems kelių operatorių paslaugomis migruoti iš vieno tinklo į kitą bus kiek sunkoka. Žemiau šių lizdų matomos dvi garsiakalbių angos.</p>
<p><a class="ns" href="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Side_1200px.jpg"><br /><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Side_620px.jpg" /><br /></a></p>
<p><a class="ns" href="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_2nd_side_1200px.jpg"><br /><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_2nd_side_620px.jpg" /><br /></a></p>
<p>Itin svarbią funkciją, ne tik sensorinę valdymo technologiją palaikančiame, bet įprastame telefone, atlieka ekranas, tad jo kokybė yra esminis komfortiško naudojimosi produktu reikalavimas. Šiame aparate yra įdiegtas 3,2 colių įstrižainės (39 x 69 mm) TFT skystųjų kristalų ekranas, gebantis atvaizduoti 640 x 360 raiškos vaizdą bei palaikantis daugiau kaip 16 milijonų spalvų. Peržiūrėjęs telefone esančius ekrano tapetus bei vaizdo rinkmenas įsitikinau, kad jis yra itin kokybiškas, ryškus bei kontrastingas ir netgi gali lygiuotis į kai kuriuos OLED/AMOLED technologijos analogus. <i>nHD</i> formato raiška puikiai tinka filmų žiūrėjimui, o pasinaudojus komplekte esančiu stovu, video failų peržiūra tampa tikru malonumu. Spalvos bei ekrano detalumas taip pat gerai matomos net saulėtos dienos metu. Tiesa ekraną galimą vadinti tikru „tepliumi“, kadangi pirštų antspaudai ant pastarojo matosi visados ir visuomet. Žinoma juk tai ne nano medžiagomis dengtas ekranas sakisyte, tačiau ir kiek mažesnio technologinio tobulumo apsauginių medžiagų panaudojimas <i>5800</i> ekranui tikrai praverstų. </p>
<p><a class="ns" href="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Menu_on_hands_1200px.jpg"><br /><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Menu_on_hands_388px.jpg" /><br /></a></p>
<p><a class="ns" href="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Top_898px.jpg"><br /><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Top_620px.jpg" /><br /></a></p>
<p>Dešiniajame viršutiniame telefono kampe, šalia QCIF vaizdo kameros, skirtos video pokalbiams, yra įdiegtas papildomas sensorinis jutiklis. Pastarasis atlieka labai naudingą funkciją – kalbant telefonu (t.y. iškart pridėjus ausį prie garsiakalbio, o kartu ir jutiklio), jis automatiškai užrakina ekraną, kad netyčia nenusispaustų kokia nors telefono funkcija ar nenutrūktų pokalbis. Ši savybė veikia tikrai efektingai ir tiksliai. <i>5800</i>, kaip ir daugelis <i>N</i> serijos gaminių turi ir pozicijos detektorių, kuris pakeipus telefoną 90 laipsnių kampu, atitinkamai pakreipia ekrane rodomą vaizdą. Vaizdas pakreipiamas automatiškai tik įjungus vaizdo įrašą. Žemiau vaizdo pokalbiams skirtos kameros yra specialus sensorinis GV klavišas. Kodėl jis vadinamas GV klavišu reikėtų paklausti lietuviškosios versijos vartotojo vadovo vertėjų, tačiau jo funkcija yra iššaukti papildomą juostą dešiniajame ekrano kampe, kurioje vienu prisilietimu galite įjungti interneto naršyklę, muzikos grotuvą, paveikslėlių galeriją, vaizdo įrašus ar internetines <i>Ovi</i> bei <i>Vox</i> paslaugas. Šis klavišas naudojantis telefonu man pravertė kas dieną ir leisdavo daug greičiau pasiekti dažniausiai naudojamas telefono funkcijas.</p>
<p>Ekranas, kartu su visu korpusu taip pat turi trijų lygių stiprumo vibracinę atsako technologiją, kas reiškia, kad kas kart paspaudus ekrane esantį elementą, telefonas švelniai suvibruos, taip sukurdamas savotišką paspaudimo efektą. Konkurentas, kilęs iš [i]Apple[i] gamyklos, tokios funkcijos pasiūlyti negali.</p>
<p><a class="ns" href="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Back_camera_1200px.jpg"><br /><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_Back_camera_620px.jpg" /><br /></a></p>
<p>Galiausiai sensorinio ekrano tipų dvikova. <i>Nokia 5800 ExpressMusic</i> naudoja <i>resistive</i> technologijos pagrindu veikiantį lietimui jautrų ekraną. Tai reiškia, kad ekranas reaguoja ne tik į piršto prisilietimus, bet ir į bet kokį spaudimą – nesvarbu ar jį sukelsime naudojant telefono korpuse esančia lazdele, ar parkeriu, ar bet kokiu kitu daiktu. Tokie ekranai yra universalesni, tačiau kiek prasčiau veikia ryškioje šviesoje bei nepalaiko multifunkcijų. Tuo tarpu <i>Apple iPhone 3G</i> telefone veikia <i>capacitive</i> tipo ekranas. Pastarasis reaguoja tik į pirštų prisilietimus, tačiau yra jautresnis ir geriau veikia ryškiai apšviestoje aplinkoje bei palaiko kelis prisilietimus vienu metu . Taigi – kuris kurį? Vienareikšmiško atsakymo tikriausiai nėra. Tiek <i>iPhone</i>, tiek <i>5800</i> vienodai ryškūs saulėje, nepastebėjau ir atsako laiko skirtumų. Tačiau tenka pripažinti, kad multifunkcijų <i>Nokia</i> gaminiui tikrai trūksta, nors ir ekrano atsako laikas yra tiesiog puikus. Kita vertus tikrai nenorėčiau šalti rankų žiemą arba leisti apvalios sumelės specialių pirštinių pirkimui, norint valdyti <i>iPhone</i>. Subjektyviai pliusą dedu <i>Nokia</i> naudai. </p>
<p><b>Baterija ir atmintis</b></p>
<p>Telefonas naudoja <i>BL-5J</i> modelio, ličio jonų bateriją, kurios talpa siekia 1320 mAh. Anot gamintojo, telefonas budėjimo režime prisijungęs prie GSM ar UMTS tinklo turėtų „atlaikyti“ iki 400 valandų. Nepertraukiamo pokalbio UMTS tinkle aparatas „teoriškai“ turėtų atlaikyti penkias, o GSM tinkle – beveik devynias valandas. Šiais skaičiais įsitikinti praktiškai neteko, tačiau savaitę nejudinamas ir prisijungęs prie GSM tinklo telefonas iškentė, o tam pačiam GSM bangų ruože trijų valandų pokalbį <i>5800</i> taip pat „išgyveno“ be įspūdingų energijos nuostolių. Kasdien dažnai susirašinėjant, daug skambinant, klausantis muzikos bei karts nuo karto įsijungiant GPS ar užfiksuojant kelias gyvenimo akimirkas fotokameros pagalba telefoną įkrauti teko kas pusantros dienos. Apribojus atliekamų veiksmų skaičių iki aktyvaus muzikos klausimosi bei kelių SMS žinučių/skambučių, baterija be įkrovimo veikė šiek tiek daugiau kaip dvi dienas. Praktiškai išbandyti <i>iPhone</i> baterijos gyvavimo laiko neteko, tačiau pagal deklaruojamą budėjimo laiką ji pralaimi <i>5800</i>, bet pasižymi vienos valandos pokalbio pranašumu. </p>
<p>Įrenginio vidinė atmintis siekia 80 MB, kas yra tikrai nedaug, bet kontaktų knygelės bei kitiems svarbiems duomenims tiek turėtų visiškai pakakti. Kadangi telefonas yra orientuotas į užkietėjusius melomanus bei jaunimą jis turi pasiūlyti ir nemažai vietos muzikai, filmams, trečiųjų šalių programoms bei kitoms rinkmenoms. Šiam tikslui telefone gamintojas įdiegė microSDHC tipo atminties kortelių lizdą ir, kaip jau minėjau, komplektacijoje pridėjo 8 GB talpos variantą Jei ir tokia talpa nepatenkintų visų poreikių, galite įsigyti 16 GB analogą. Deja, bet didesnės talpos kortelių įrenginys nepalaiko. Kaip ir daugelyje <i>Nokia</i> gaminių, taip ir šiame kontaktų knygelė bei pranešimai yra dinaminiai, kas reiškia, kad jie gali būti saugomi tiek vidinėje, tiek išorinėje atmintyje. </p>
<p><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/Nokia_5800_with_stand_620px.jpg" /></p>
<p><b>Ryšis ir kitos bevielės technologijos</b></p>
<p><i>5800 ExpressMusic</i> – tai visavertis sumanusis, trečiosios kartos telefonas. Įrenginys geba veikti vieno dažnio UMTS (2100 MHz) bei keturių dažnių GSM (1900/1800/900/850 MHz) tinkluose bei palaiko visas būtiniausias duomenų perdavimo technologijas – 32 klasės GPRS (107 kbps), 32 klasės EDGE (296 kbps) ir antros versijos HSDPA (iki 3,6 Mbps). Duomenų keitimuisi tarp įrenginių bei bevielių ausinių prijungimui naudojamas Bluetooth 2.0 EDR (iki 2,1 Mbps) su AD2P protokolo palaikymu. Telefone taip pat yra įdiegtas WiFi (802.11 b/g) modulis su gamintojo sukurta UPnP technologija. Navigacijos reikmėms telefone veikia integruotas A-GPS tipo ryšio imtuvas su <i>Nokia Maps 2.0</i> programine įranga. Beje, aparate esantis 3,5 mm audio lizdas palaiko ir vaizdo signalo išvestį, kas pasinaudojant komplekte pridedamu AV kabeliu leidžia telefone esančią medžiagą peržiūrėti per televizorių (palaikomos PAL/NTSC koduotės). </p>
<p>Minėtųjų duomenų perdavimo technologijų sparta iš esmės priklauso nuo daugelio veiksnių – pradedant oro sąlygomis, baigiant mobiliojo ryšio operatoriaus naudojamos įrangos kokybe, tad objektyviai atlikti šių parametrų testus buitinėmis sąlygomis yra neįmanoma. Tačiau galiu pasakyti, kad naršymas internetu naudojantis EDGE, HSDPA protokolais (Tele 2 tinkle) ir vietiniame tinkle buvo sklandus ir malonus bei pastebimai spartesnis lyginant su maniškiu <i>N82</i> telefonu, bet panašaus greičio kaip <i>iPhone 3G</i>. Čia ir vėl abu konkurentai yra ant vienos pakylos.<br />
<br />Taip pat pastebėjau didesnę duomenų pralaidą (vėlgi lyginant su <i>N82</i>) sinchronizuojant muziką per <i>Windows Media Player</i> grotuvą. Kadangi <i>iPhone</i> laikiau rankose tik keletą kartų, muzikos į jį keltis neteko, tačiau neabejoju, kad nuo <i>iTunes</i> programinės įrangos priklausomas „aifounas“ tai daro ne ką našiau.</p>
<p><img src="http://ezx.technews.lt/images/Products/Nokia_5800_ExpressMusic/Irenginio%20nuotraukos/comp-5800.jpg" /></p>
<p>GPS navigacija išliko nepakitus lyginant su kitais <i>Nokia</i> telefonais – ryšio priėmimo kokybė visai nebloga, kartais kyla sunkumų esant uždarose patalpose. Prisijungimas prie palydovų dažnai trunka geras 5 minutes kas yra kiek ilgoka, ypač kai reikia greitai surasti norimą vietą. Koordinavimo paklaida siekia 5-8 metrus, tačiau to turėtų užtekti norint susigaudyti nežinomoje vietovėje ar ieškant adreso. <i>Nokia Maps</i> programinė įranga šauniai adaptuota sensorinei valdymo sąsajai, yra patogi ir siūlo visas iki šiol buvusias funkcijas. Programoje įdiegti bene visos Europos šalių žemėlapiai. Išsamiausieji žinoma yra Baltijos bei Skandinavijos regionų žemėlapiai, kuriuose įgyvendinti detalieji miestų planai. Programinė bei techninė telefono įranga palaiko A-GPS (angl. Assisted-GPS) technologiją, kuri papildomai patikslina telefono savininko buvimo vietą prisijungiant prie bazinių mobiliojo ryšio tiekėjo stotelių ir interneto. Naudojimasis <i>Nokia Maps</i> iš tikrųjų galėtų būti kiek sklandesnis, nes pilnai užkrovus 8 GB atminties kortelę jaučiami „stabdymai“, netgi visiški „nulūžimai“. Tikriausiai taip yra, todėl, kad programa tokiame režime naudoja vidinę atmintį. </p>
<p><b>Muzika ir video</b></p>
<p>Vien telefono pavadinimas išduoda jo pagrindinę paskirtį – tai muzikos klausymasis bei viskas kas su tuo susiję. O susiję daug kas – pradedant integruotais kokybiškais stereo garsiakalbiais baigiant FM radijo imtuvu taip pat palaikančiu stereofoninę garso pateiktį bei turinčiu RDS funkciją. FM radijo imtuvas veikia visai šauniai, palyginti kokybės su kitais telefonais taip ir nesusitupėjau. Tačiau garsiakalbių kokybė tikrai nustebino – grojama muzika skamba garsiai, aukšto dažnio garsai atkuriami labai skaidriai, o žemi dažniai pasižymi geriausiu sodrumu iš visų <i>Nokia</i> telefonų. </p>
<p>Muzikos grotuvas su operacinės sistemos adaptavimu sensoriniam ekranui nei kiek nepasikeitė ir išliko toks pats kaip ir ankstesnėse platformos versijose. Muzika yra automatiškai rūšiuojama pagal atlikėją, albumą, kompozitorių, žanrą bei automatinius grojaraščius, kurių čia yra trys – „Dažniausiai atkuriami“, „Vėliausiai atkurti“, „Vėliausiai įtraukti“. Grotuvas turi aštuonių juostų derintuvą (angl. Equalizer) , kurį galima modifikuoti naudojantis automatinėmis pateiktimis ar rankiniu būdu. Programiškai taip pat galima pagilinti žemus dažnius ar praplėsto stereo efekto galimybes. </p>
<p>Labiausiai patiko itin didelis palaikomų audio formatų sąrašas - AAC, AAC+, eAAC+, MP3, MP4, M4A, WMA, AMR-NB, AMR-WB, Mobile XMF, SP-MIDI, MIDI Tones (64 garsų polifoninės), RealAudio 7,8,10, True tones, WAV. Manau patenkintas liks kiekvienas, asmeniškai man tiek palaikomų formatų yra netgi per daug. Muzikos klausymasis per komplekte pateikiamas ausines taip pat labai nudžiugino . Kokybiškai atkuriama visa muzika. Teko klausyti tiek vokalinės, tiek simfoninės, tiek klubinės – viskas skamba labai gerai . Aukšto lygio kokybės reikalavimus turintiems muzikos klausytojams palikta galimybe prie telefone esančio 3,5 mm lizdo prijungti bet kokias kitas ausines. Vėlgi lyginant garso kokybę su <i>iPhone</i> gaminiu, didelio skirtumo nepastebėjau, nors tenka pripažinti pastarasis telefonas klausantis muzika ausinėmis groja garsiau. </p>
<p>Taip pat <i>5800 ExpressMusic</i> gali būti naudojamas tik kaip grotuvas, teužtenka įjungti beryšį režimą, užrakinti klaviatūrą ir patogiai keičiant dainas muzikinio laikiklio pagalba, mėgautis mėgstama muzika daugiau kaip 30 valandų, papildomai neįkrovus baterijos, bent jau taip teigia gamintojas. Tuo taip pat įsitikinti neteko, tačiau veikiant beryšime režime paleidus tik muzikos grotuvą, telefono baterija senka žymiai mažesniais tempais.</p>
<p>Video rinkmenų peržiūrai telefone yra įdiegtas <i>RealPlayer</i> grotuvas, kuris atpažįsta MPEG4-SP (VGA raiškoje), MPEG4-AVC , WMV9 (QVGA raiškoje) ir galiausiai MPEG4-SP (ekrano palaikomoje nHD raiškoje) formatus. Kaip jau spėjote suprasti nepalaikomi AVI, DivX formatai neleidžia telefonui būti visaverčiu nešiojamuoju filmų grotuvu, tačiau juk ne į tokius darbus šis įrenginys ir yra orientuotas, tad priskirti tai į neigiamų savybių sąrašą nekyla ranka. Kad ir kaip ten bebūtų, pasinaudojus trečiųjų šalių programine įranga ar internete besimėtančiais video rinkmenų konverteriais išnaudoti ekraną kokybiškai ir patogiai filmų peržiūrai tikrai įmanoma ir tai padaryti, mano nuomone, tikrai verta.</p>
<p><b>Kamera</b></p>
<p> <i>5800</i> gali pasitarnauti ne tik kaip telefonas ir puikus muzikos grotuvas, bet ir kaip žemos klasės skaitmeninis fotoaparatas. Prietaise tam skirta 3,2 megapikselių raiškos (2048 x 1536 taškų) kamera su <i>Carl Zeiss</i> optika bei dviguba LED blykste. Palaikomas ir automatinis fokusavimas, trijų kartų skaitmeninis priartinimas bei raudonų akių šalinimo funkcija. Išbandžius kamerą galiu pasakyti, kad palyginus su panašios klasės telefonais fotografuoja ji visai ne per geriausiai, ypač prastai apšviestose patalpose ar saulėtą dieną. Nepalankiomis oro sąlygomis ar niūriame kambaryje atsiveria ir visi LED blykstės trūkumai: daromos nuotraukos pasižymi prastu detalumu, matomas aplinkos „triukšmas“, spalvų iškraipymas. Tai šiek tiek palopyti galima kiek pažaidus su kameros nustatymais, tokiais kaip išlaikymo kompensacija, ryškumas, ISO jautrumas ir kt. Patogu yra tai, kad kamerą įjungti galima vieno mygtuko paspaudimu, o padarytas nuotraukas iš karto įkelti į tokius tinklapius kaip <i>Ovi</i>, <i>Facebook</i> ar <i>Flickr</i>. Kadangi tokiais portalais nesinaudoju ši funkcija man neturėjo reikšmės, tačiau kai kuriems vartotojams tai gali pasitarnauti kaip itin naudinga galimybė be didesnio vargo su draugais pasidalinti ką tik užfiksuotomis gyvenimo akimirkomis. </p>
<p>Filmavimas galimas keliomis raiškomis, 30-ies kadrų per skundę spartoje - 640 x 480 taškų (aukšta TV kokybė), 640 x 352 (plataus ekrano kokybė), 320 x 240 taškų (aukšta el. pašto kokybė) ir 176 x 144 taškų (dalijimosi kokybė). Palaikomas 4 kartų skaitmeninis priartinimas.<br />
<br />Nufilmuoti vaizdai išsaugomi mp4 formatu ir taip pat yra visai neblogos kokybės. Pavyzdines kameros kepamas fotografijas pateikiu apačioje (spauskite ant nuotraukos norėdami pamatyti pilno dydžio variantą).</p>
<p>Nuotraukos saulėtą dieną:</p>
<p><a class="ns" href="http://ezx.technews.lt/images/Products/Nokia_5800_ExpressMusic/Kameros%20nuotraukos/Daytime.jpg"><br /><img src="http://ezx.technews.lt/images/Products/Nokia_5800_ExpressMusic/Kameros%20nuotraukos/Daytime_600px.jpg" /><br /></a></p>
<p><a class="ns" href="http://ezx.technews.lt/images/Products/Nokia_5800_ExpressMusic/Kameros%20nuotraukos/Daytime_in_front_sun.jpg"><br /><img src="http://ezx.technews.lt/images/Products/Nokia_5800_ExpressMusic/Kameros%20nuotraukos/Daytime_in_front_sun_600px.jpg" /><br /></a></p>
<p><a class="ns" href="http://ezx.technews.lt/images/Products/Nokia_5800_ExpressMusic/Kameros%20nuotraukos/Daytime_2.jpg"><br /><img src="http://ezx.technews.lt/images/Products/Nokia_5800_ExpressMusic/Kameros%20nuotraukos/Daytime_2_600px.jpg" /><br /></a></p>
<p>Vakarėjant:</p>
<p><a class="ns" href="http://ezx.technews.lt/images/Products/Nokia_5800_ExpressMusic/Kameros%20nuotraukos/Evening.jpg"><br /><img src="http://ezx.technews.lt/images/Products/Nokia_5800_ExpressMusic/Kameros%20nuotraukos/Evening_600px.jpg" /><br /></a></p>
<p><a class="ns" href="http://ezx.technews.lt/images/Products/Nokia_5800_ExpressMusic/Kameros%20nuotraukos/Cludy_Evening_2.jpg"><br /><img src="http://ezx.technews.lt/images/Products/Nokia_5800_ExpressMusic/Kameros%20nuotraukos/Cludy_Evening_2_600px.jpg" /><br /></a></p>
<p>Kambaryje:</p>
<p><a class="ns" href="http://ezx.technews.lt/images/Products/Nokia_5800_ExpressMusic/Kameros%20nuotraukos/In_room_no_sun.jpg"><br /><img src="http://ezx.technews.lt/images/Products/Nokia_5800_ExpressMusic/Kameros%20nuotraukos/In_room_no_sun_600px.jpg" /><br /></a></p>
<p><a class="ns" href="http://ezx.technews.lt/images/Products/Nokia_5800_ExpressMusic/Kameros%20nuotraukos/In_room_clock.jpg"><br /><img src="http://ezx.technews.lt/images/Products/Nokia_5800_ExpressMusic/Kameros%20nuotraukos/In_room_clock_600px.jpg" /><br /></a></p>
<p>Visiškai priartinus:</p>
<p><a class="ns" href="http://ezx.technews.lt/images/Products/Nokia_5800_ExpressMusic/Kameros%20nuotraukos/Full_zoom.jpg"><br /><img src="http://ezx.technews.lt/images/Products/Nokia_5800_ExpressMusic/Kameros%20nuotraukos/Full_zoom_600px.jpg" /><br /></a></p>
<p><a class="ns" href="http://ezx.technews.lt/images/Products/Nokia_5800_ExpressMusic/Kameros%20nuotraukos/Full_zoom2.jpg"><br /><img src="http://ezx.technews.lt/images/Products/Nokia_5800_ExpressMusic/Kameros%20nuotraukos/Full_zoom2_600px.jpg" /><br /></a></p>
<p><b>Operacinė sistema</b></p>
<p>
<div class="imgright"><img src="http://ezx.technews.lt/images/Logos/s60_logo.jpeg" border="1" /></div>
<p>Telefone darbuojasi <i>Symbian OS 9.4</i> operacinė sistema, veikianti <i>S60 5th Edition</i> platformos pagrindu. Tai yra patobulinta ir sensorinius ekranus turintiems telefonams pritaikyta ankstesnės <i>Symbian 9.3</i> versija. Dar prieš pasirodant <i>5800 ExpressMusic</i> telefonui, daugelis skeptikų abejojo šios operacinės sistemos sėkmingu adaptavimu sensorinę valdymo sąsają turintiems sumaniesiems telefonams, bet pats išbandęs ją tikrai nenusivyliau. Sistema yra pakitusi minimaliai, taigi kas ankščiau yra turėjęs reikalų su <i>Nokia</i> išmaniaisiais telefonais greitai perpras telefono valdymą ir navigaciją. Vis dėl to gamintojas įgyvendino nemažai naujovių, kurios pasirodė tikrai naudingos.</p>
<p><b>Pakeitimai</b></p>
<p>Taigi, kaip jau minėjau operacinės sistemos pakeitimai yra labai nežymus tiek estetiniu, tiek programiniu aspektu. Deja, bet ankstesnėms platformos versijoms pritaikyta programinė įranga bus visiškai nesuderinama su naująja OS. Tačiau tai tikrai nėra didelė bėda, kadangi vos tik pasirodžius <i>5800 ExpressMusic</i>, oficialiame <i>Nokia</i> puslapyje kartu prieinami tapo ir visi programų kūrėjams būtini įrankiai, o ir šiuo metu įvairiausio plauko „softo“ internete galima surasti tikrai pakankamai. Ne tiek jau ir daug, bet su laiku siūlomo turinio turėtų tik daugėti</p>
<p>Taigi, visu pirma atsinaujino pradinio ekrano temų sąrašas. Nuo šiol ekrane vietoj įprastos, dažniausiai naudojamos programų nuorodų juostos bus galima pasirinkti ir kitą alternatyvą – keturis dažniausiai naudojimus kontaktus. Paspaudus ant vieno iš jo ikonos pradiniame ekrane, įsijungs meniu, kuriame pateikiama informacija apie jūsų tarpusavio ryšį SMS žinutėmis ir skambučiais, vieno ekrano palietimu galite paskambinti ar parašyti minėtajam kontaktui. Kaip tai atrodo vaizdžiai matote apačioje. Man ši idėja pasirodė tikrai visai neblogas pakaitalas, tačiau vis dėl to likau prie programų nuorodų juostos. Čia taip pat įvyko taip šioks toks pasikeitimas. Nuo šiol vietoje šešių šaukinių, nuorodų juostuoje galėsite pasirinkti tik keturis. Taip pat dingo žemiau esančios kalendoriaus ir WLAN tinklo paieškos juostos.</p>
<p><img src="http://ezx.technews.lt/images/Products/Nokia_5800_ExpressMusic/OS%20nuotraukos/Interface_Contact_Shortcut_Editing_line_view.JPG" /></p>
<p>Taip pat pakito paieškos funkcija, kas mane iš tikro nuvylė. Nuo šiol jokios paieškos telefono turinyje? Taip, palikta tik interneto kanalo paieška su Lietuvos kraštui skirtu <i>Yahoo</i> paieškos sistemos varikliu! Toks įdomus žingsnis mane kiek nuvylė, tačiau nemanau, kad dažnas vartotojas ir naudojasi telefono turinio paieškos įrankiu.</p>
<p><img src="http://ezx.technews.lt/images/Products/Nokia_5800_ExpressMusic/OS%20nuotraukos/Interface_Calling_Keypad_desktop_search.JPG" /></p>
<p><b>Naujovės</b></p>
<p>Ši skiltis bus kiek ilgesnė. Pradėkime nuo pagrindinio ekrano, kuriame nuo šiol galima nustatyti ne tik paveikslėlį, bet ir visą jų pateiktį (angl. slideshow) kas numatytą laiko intervalą. Taip pat atsirado ir naujas, papildomas meniu, kuris tikriausiai būdingas bus tik mano apžvelgiamam telefonui. Jis iššaukiamas dešiniajame telefono kampe esančios sensorinės zonos spustelėjimu. Šiame meniu, vienu paspaudimu galima įjungti vaizdo įrašų galeriją, kuri beje taip pat yra šaunus patobulinimas, muzikos grotuvą, paveikslėlių galeriją, įjungti interneto naršyklę ar prisijungti prie atnaujinamų vaizdo įrašų  kanalų. Tiesa pastarasis meniu įjungimas šiek tiek strigdavo, ypač stipriau palietus minėtąją ekrano vietą. </p>
<p>Kita šauni naujovė, kuri idealiausiai tiko lietimui jautrų ekraną turinčiam telefonui. Patogiai įjungiamos būtiniausios funkcijos – laikrodis su žadintuvu, kalendorius, prietaiso garso būsenų keitimo funkcijos, iš pradžių atrodė kiek neįprastai pasiekiamos, tačiau pripratus viskas atrodė labai patogu. Tereikia paspausti ant kairiajame viršutiniame kampe esančio laikrodžio ar ant datos užrašo ir minėtieji meniu jums pasirodys ekrane. </p>
<p><img src="http://ezx.technews.lt/images/Products/Nokia_5800_ExpressMusic/OS%20nuotraukos/Interface_Main_Menu_Positioning_videos.JPG" /></p>
<p>Taip pat kai kuriem patogus atnaujinimas - visiškas socialinių portalų bei kitų naudingų interneto kanalų palaikymas. <i>MySpace</i>, <i>VOX</i> ir naujai <i>Nokia/i] vystomas projektas [i]Ovi</i> asmeniškai man nebuvo itin naudingas, tačiau tikrai manau, kad yra nemažai vartotojų, kuriems šis greita priėjimo galimybė tikrai pasitarnaus.</p>
<p>Kas be ko atsinaujino ir naršyklė. Nuo šiol ji palaiko RSS naujienų srautus, intuityvų bei rankinį artinimą, pagreitėjusį puslapių vartymą bei patogesnį valdymą. Iš tikrųjų nesitikėjau, kad integruotoji interneto naršyklė bus taip sklandžiai ir šauniai veikianti. Žinoma kartais artinimo slankiklis kiek aplaidžiai reaguoja į piršto ar lazdelės judesius, tačiau tai nėra jau toks ir didelis nesklandumas. Trūksta tik multifunkcijų, kurias pritaikiau naršyme <i>iPhone</i> pagalba, tačiau sensorinio ekrano rūšies apribojimai šios savybės neleidžia to įgyvendinti.</p>
<p>Nustebino ir palaikomos galimybės sinchronizuoti ne tik internetines nuorodas, žinutes, kalendoriaus įrašus, užrašinės tekstus, bet ir daugialypės terpės rinkmenas. Taip pat naujosios platformos telefone įdiegtą programinę įrangą pašalinti bus galima tik per programų tvarkytuvę. Patogus C mygtuko paspaudimas ankstesniuose <i>S60</i> telefonuose čia neveiks ir ne vien dėl to, kad tai sensorinis telefonas. Gamintojas tikriausiai nebe reikalo susistemino telefone esančias programas, kadangi tai yra daug patogesnis būdas valdyti visą  programinį telefono turinį.</p>
<p><img src="http://ezx.technews.lt/images/Products/Nokia_5800_ExpressMusic/OS%20nuotraukos/Interface_Handwriting_training_soft.JPG" /></p>
<p>Apibendrinant naujosios operacinės sistemos veikimą, stabilumą ir estetiką galiu pasakyti, kad jame išlaikomas solidžias nuotaikas keliantis <i>S60</i> platformos vaizdas, kuris yra ganėtinai statiškas net pakeitus jį į tikrai unikalią temą. Su <i>iPhone</i> produktu, šis telefonas negali lygintis net minimaliai, kadangi <i>Apple</i> gaminiui šios savybės yra sėkmės koziris. Lanksti, blizgi, multifunkcijas palaikanti sistema, sklandus ir greitas veikimas bei intuityvios valdymo galimybės – tai ko neturi <i>5800</i> ir kas iš tikro traukia plačiąją jaunimo masę. Ar estetiką, ar konkretaus ir neblizgančio asmeninės mobiliosios sistemos vaizdo norite – spręsti tik Jums, bet kaip iš jaunimui orientuoto, muzikinio telefono, to tikrai norėtųsi. </p>
<p><b>Teksto įvedimo būdai</b></p>
<p>Tekstą telefone galima įvesti net keturiais būdais. Visu pirma tradicinė skaitinė-raidinė klaviatūra, kuri vaizduojama ant didžiosios dalies telefono ekrano. Šis būdas ir pats paprasčiausias ir greičiausias tiek susirašinėjimui, tiek elektroninių laiškų rašymui, tiek ir kitoms teksto įvedimo reikmėms. Šį būdą visada naudojau, kai testavau telefoną, SMS žinučių rašymo spartą. Kita galimybė – pilno dydžio QWERTY klaviatūra, vaizduojama per visą ekrano ilgį. Tai taipogi labai patogus rašymo būdas, tačiau keblus lietuviškų raidžių rašymo mechanizmas mane atbaidė nuo šio varianto. Storus pirštus turintys asmenys taip pat per geriausiai šia klaviatūra nesugebės pasinaudoti. Dar viena galimybė sumažinto dydžio QWERTY klaviatūra, matoma ekrano apačioje per visą plotį. Visi klavišai tokiame režime yra itin ploni ir juos greitai spaudžioti patogiausia pasinaudojant galinėje telefono korpuse dalyje esančia lazdele. Šis būdas man taip pat ne krito į paširdžius. Paskutinis variantas – teksto įvedimas rašant simbolius ranka. Prieš tai žinoma teko susikalibruoti savo didžiųjų/mažųjų raidžių, skaičių bei įvairių ženklų rašybą. Idėja išties nebloga, tačiau veikianti šiek tiek nesklandžiai. Taip ir neišmokau padoriai parašyti „i“ raidės, kad sistema taip šį simbolį atpažintų ir parašytų žinutės lauke. </p>
<p><img src="http://ezx.technews.lt/images/Products/Nokia_5800_ExpressMusic/OS%20nuotraukos/Interface_writing.jpg" /></p>
<p><b>Išvados</b></p>
<p>Taigi <i>5800 ExpressMusic</i> – tai visai neprisvilęs pirmas nokia „blynas“, kuris net tik, kad nesudegęs, bet netgi visai skanus. Šis telefonas patiks visiems muzikos mylėtojams ir žmonėms norintiems kažko kokybiško, funkcionalaus ir įdomiai valdomo. Visi pastebėti telefono minusai yra mažiau daugiau pakenčiami, naudojimasis įrenginiu yra tikrai malonus ir vertas 1200 litų. Šauni smulkmena su vibracine technologija, patvarus korpusas, gerai skambanti muzika, neblogos techninės specifikacijos, greita sistema šį telefoną paverčia tiesioginiu ir dėmesio vertu <i>iPhone</i> konkurentu. Kita vertus lankstesnių valdymo galimybių bei <i>N-Gage</i> žaidimų platformos trūkumas taip pat daro savo įtaką. Kuris geresnis? Jei vertinate gerą dizainą, lanksčią ir išvaizdžią sistemą, puikią muziką, tačiau nemažai techninių apribojimų – nedvejodami pirkite <i>iPhone</i>. Tačiau jei norite kokybiško daikto su šauniomis specifikacijomis, patogiu valdymu ir turtinga komplektacija, tačiau jums nesvarbu gražiai mirganti vartotojo sąsaja – <i>Nokia 5800</i> jūsų pasirinkimas. Kad ir kaip bebūtų asmeniškai man šis telefonas pasirodė tikrai šaunus, idealiai jaunam žmogui tinkantis daugialypės terpės įrenginys.</p>
