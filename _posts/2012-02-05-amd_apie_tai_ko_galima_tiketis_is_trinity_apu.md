---
layout: post
status: publish
published: true
title: AMD apie tai, ko galima tikėtis iš Trinity APU
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6323
wordpress_url: http://localhost/site/new/amd_apie_tai_ko_galima_tiketis_is_trinity_apu/
date: '2012-02-05 14:28:42 +0200'
date_gmt: '2012-02-05 14:28:42 +0200'
categories:
- Naujienos
---
<p>
<br />Centrinių procesorių bei vaizdo plokščių gamintojas AMD paviešino šiek tiek daugiau informacijos, atskleidžiančios antros kartos hibridinių procesorių (APUs), žinomų Trinity kodiniu pavadinimu, spartą. Numatoma, kad dienos šviesą Trinity turėtų išvysti jau šių metų viduryje.</p>
<p>Pristatydami Trinity, AMD turi didelį užmojį konkuruoti su Intel itin plonais nešiojamais kompiuteriais (ultrabook) ne tik mažesne kaina, bet ir kur kas didesne integruota grafine sparta, kuria AMD visiškai neabejoja.</p>
<p>Panašu, kad Trinity pavadinimas kilo apjungiant tris skirtingas architektūras: x86 architektūros Bulldozer įpėdinio Piledriver branduolius, Radeon HD6xxx šešėlinių procesorių architektūrą (Northern Islands) bei 7-os Radeon kartos, žinomos Southern Islands kodiniu pavadinimu, grafinius sprendimus. Iš pastarųjų Trinity paveldėjo ir iki 6-ių monitorių palaikymo galimybę. AMD kalba, kad antros kartos Piledriver branduoliai atneš iki 25% daugiau spartos nei dabartinė Star architektūra, na o integruotas grafinis posistemis pasižymės ne tik iki 50% išaugusia sparta, bet ir tiek pat padidėjusia skaičiuojamąja galia.</p>
<p>AMD paviešintos skaidrės taip pat atskleidžia, kad galima tikėtis net dvigubai išaugusios bendros Trinity APU spartos per vatą, lyginant su dabartiniu Liano. Trinity paremti itin ploni nešiojami kompiuteriai turėtų veikti minimaliai 12 valandų be papildomo įkrovimo.</p>
<p>Tikimąsi, kad 2013-siais Trinity bus pakeistas nauju APU - Kaveri, kuris bus gaminamas naudojant 28nm techprocesą ir turės trečios kartos Steamroller centrinį procesorių bei patobulintą grafinį posistemį.</p>
<p><img src="http://technews.lt/upload/trinity.gif" /></p>
<p></p>
