---
layout: post
status: publish
published: true
title: Naujausias Roccat graužikas - Roccat Savu
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6335
wordpress_url: http://localhost/site/new/naujausias_roccat_grauzikas__roccat_savu/
date: '2012-02-07 20:55:20 +0200'
date_gmt: '2012-02-07 20:55:20 +0200'
categories:
- Naujienos
---
<p>Periferijos įrenginių gamintojas iš Vokietijos, bendrovė „Roccat Studios“, išplatino reklaminį paveiksliuką, kuriame pavaizduotas naujausias kompanijos kūrinys – „Roccat Savu“ kompiuterių pelė.</p>
<p>Pelytė suprojektuota taip, jog atitiktų, tiek pirmojo asmens šaudyklių (angl. FPS), tiek ir vaidmenų žaidimų (angl. RPG) mėgėjų poreikius. Maža to, „Roccat Savu“ kūrimo procese buvo atsižvelgta ir į skirtingus pelytės laikymo būdus, todėl bendrovė tikisi, kad naujasis produktas tiks ir įtiks plačiam žaidėjų ratui. Nors biudžetinės klasės „graužikai“ visa tai geba gana sėkmingai išpildyti, kompanija „Roccat“ mano, kad kiek brangesnės pelytės turi pasižymėti labiau išreikštu stiliumi bei forma.</p>
<p>Nors gamintojas nepateikia jokių tikslesnių „Savu“ specifikacijų ir, žinoma kainos, tikimasi, kad pelytė turės tikslų sensorių, aukštos kokybės mygtukus, o galbūt ir svorio keitimo galimybę. „Roccat Savu“ ketinama oficialiai pristatyti „CeBIT 2012“ parodoje, kuri vyks kovo 6-10 dienomis Hanoveryje, praneša IT portalas <a class="ns" href="http://www.techpowerup.com/160103/Roccat-Teases-with-the-Savu-Gaming-Mouse.html">Techpowerup.com</a></p>
<p><img src="http://technews.lt/upload/49a.jpg" /></p>
<p><span class="saltinis"> Gamintojo iliustr.</span><br /></p>
