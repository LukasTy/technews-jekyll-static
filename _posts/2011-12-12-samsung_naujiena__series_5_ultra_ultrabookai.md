---
layout: post
status: publish
published: true
title: Samsung naujiena – Series 5 Ultra ultrabook’ai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6207
wordpress_url: http://localhost/site/new/samsung_naujiena__series_5_ultra_ultrabookai/
date: '2011-12-12 17:25:14 +0200'
date_gmt: '2011-12-12 17:25:14 +0200'
categories:
- Naujienos
---
<div class="imgright"><img src="http://technews.lt/upload/samsung_series_5_ultra_01.jpg"  /></div>
<p>Šiandien Pietų Korėjos elektronikos gigantas Samsung pristatė Series 5 Ultra nešiojamuosius kompiuterius, kurie priklauso taip vadinamai ultrabook‘ų klasei. Jie jau šį mėnesį pasirodys Pietų Korėjoje, o kitas rinkas pasieks kitų metų sausio mėnesį.</p>
<p>Naujieji Samsung nešiojamieji turi aliumininį korpusą ir pasirodys dvejose versijose – vieni turės 13.3 colio įstrižainės ekraną, o kiti – 14 colių ekraną. Visgi mažesnį ekraną turintis Samsung ultrabook‘as tėra 14.9 milimetro storio, o didesnį turintis gana pastebimai storesnį – 20.9 milimetro storio.</p>
<p>Kol kas nėra aišku, kokius Intel procesorius naudos minėtieji nešiojamieji, tačiau daugiau ar mažiau aišku, jog jų variantų bus įvairių. Bus galima turėti iki 8GB darbinės atminties, pasirinktinai 500GB/1TB įprastą mechaninį kietąjį diską arbą 128GB kietosios būsenos kaupiklį. Visgi visi Series 5 Ultra Samsung nešiojamieji pasižymės 8GB ExpressCache atminti, kuri leis greičiau pasikrauti Windows 7 OS.</p>
<p>Bene didžiausias skirtumas, skiriantis 13.3 colio ir 14 colio versijas, yra naudojamas grafinis posistemis. Štai visos 14 colių ekraną turinčios Samsung Series 5 Ultra versijos turės gana padorios spartos AMD Radeon HD 7550M vaizdo posistemį, o 13.3 colio – Intel HD grafiką.</p>
<p>Kainos kol kas tiksliai nėra aiškios, tačiau jos nebus mažos ir tikrai neprilygs Acer Aspire S3 kainai. Manoma, jog bazinė 13.3 colio ekraną turinčios versijos kaina gali siekti 1049 JAV dolerius, na, o 14 colių versijos bazinės versijos kaina bus dar didesnė ir gali siekti net 1300 JAV dolerių.</p>
<p><img src="http://technews.lt/upload/samsung_series_5_ultra_04.jpg" /></p>
