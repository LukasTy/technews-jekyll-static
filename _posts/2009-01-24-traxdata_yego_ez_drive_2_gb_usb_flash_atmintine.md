---
layout: post
status: publish
published: true
title: Traxdata Yego EZ Drive 2 GB USB flash atmintinė
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 154
wordpress_url: http://localhost/site/new/traxdata_yego_ez_drive_2_gb_usb_flash_atmintine/
date: '2009-01-24 01:20:39 +0200'
date_gmt: '2009-01-24 01:20:39 +0200'
categories:
- Duomenų kaupikliai
- Apžvalgos
---
<p>USB Flash atmintinių parduotuvėse galima rasti devynias galybes. Kai kurie jų niekuo neišsiskiriantys iš kitų, o štai kiti išsiskiria savo dydžiu, pagaminimo medžiagomis bei kokybe ar programine įranga. Šiandien siūlome paskaityti dar vieną USB atmintinės, šį kartą <i>Traxdata Yego EZ</i>, apžvalgą.</p>
<p><b>Apie gamintoją</b><br />
<br /><b>Pakuotė ir išorinis vaizdas</b><br />
<br /><b>Specifikacijos</b><br />
<br /><b>Testai</b><br />
<br /><b>Išvados</b></p>
<p><b>Apie gamintoją</b></p>
<p><i>Traxdata</i> yra kompanijos <i>Ritek</i> prekinis ženklas. <i>Ritek</i> savo veiklą pradėjo 1988 metais Taivane. Kompanija gali didžiuotis pagaminusi pirmą kompaktinį diską 1990 metais ir pirmą DVD diską 1996 metais Taivane. Dabartinė kompanijos produkcija yra USB atmintinės, atminties kortelės bei optinės laikmenos.  <i>Ridata</i> savo atstovybes turi Amerikoje, Afrikoje, Azijoje ir Europoje.</p>
<p><b>Pakuotė ir išorinis vaizdas</b></p>
<p><i>Yego</i> supakuotas į paprastą plastikinę pakuotę, pro kurią matosi atmintinė, o galinėje dalyje dešimčia kalbų parašytas trumpas tekstas apie atmintinę (lietuvių kalba informacija, deja, nepateikta).</p>
<p><a class="ns" href="http://svarke.technews.lt/yegofoto/2.jpg">
<div class="imgright"><img src="http://svarke.technews.lt/yegofoto/s/2.jpg" border="1" /></div>
<p></a><a class="ns" href="http://svarke.technews.lt/yegofoto/1.jpg"><br /><img src="http://svarke.technews.lt/yegofoto/s/1.jpg" /><br /></a></p>
<p><a class="ns" href="http://svarke.technews.lt/yegofoto/4.jpg">
<div class="imgright"><img src="http://svarke.technews.lt/yegofoto/s/4.jpg" border="1" /></div>
<p></a><a class="ns" href="http://svarke.technews.lt/yegofoto/3.jpg"><br /><img src="http://svarke.technews.lt/yegofoto/s/3.jpg" /><br /></a></p>
<p><i>Yego</i> pagamintas iš balto plastiko su žalios spalvos dangteliu ir po tokios pačios spalvos Y formos „langeliu“ įmontuotu šviesos diodu. Gamintojas siūlo ne tik žalios, bet ir dar penkių spalvų. Galinėje dalyje taip pat yra vieta prisegti pakabuką ar pačią atmintinę, pavyzdžiui, prie raktų. Skylutė pakabuko prisegimui taip pat randame ir ant dangtelio. Pakankamai patogu prie atmintinės prikabinti ir dangtelį, jog šis nepasimestų.</p>
<p><img src="http://svarke.technews.lt/yegofoto/yego_usb.jpg" /></p>
<p><a class="ns" href="http://svarke.technews.lt/yegofoto/7.jpg">
<div class="imgright"><img src="http://svarke.technews.lt/yegofoto/s/7.jpg" border="1" /></div>
<p></a><a class="ns" href="http://svarke.technews.lt/yegofoto/5.jpg"><br /><img src="http://svarke.technews.lt/yegofoto/s/5.jpg" /><br /></a></p>
<p>Kaip galite matyti nuotraukoje, atmintinė sąlyginai didelė. Viena to priežastis yra atmintinėje įmontuotas dviejų lizdų USB šakotuvas, dėl kurio galinė atmintinės dalis yra praplatėjusi. Tai pakankamai naudinga funkcija, kuri gali būti ypač patogi nešiojamųjų kompiuterių su nedideliu USB jungčių kiekiu ir pakankamai keista, kadangi <i>Yego EZ</i>, prekyboje pasirodęs dar praeitų metų gegužės mėnesį, tada buvo pirmoji USB atmintinė, turinti USB jungčių šakotuvą.</p>
<p><a class="ns" href="http://svarke.technews.lt/yegofoto/6.jpg"><br /><img src="http://svarke.technews.lt/yegofoto/s/6.jpg" /><br /></a></p>
<p><i>Yego EZ</i> pagaminimo kokybė išties gera. Plastmasė pakankamai stora, korpusas nekliba, o apsauginis dangtelis ant atmintinės laikosi labai tvirtai. </p>
<p><b>Specifikacijos</b></p>
<p><img src="http://svarke.technews.lt/yegofoto/specs.PNG" /></p>
<p><i>Yego EZ Drive</i> savybes iš <a class="ns" href="http://www.traxdata.com/products.html?pmProductId=1031">gamintojo tinklapio</a> pateikiame žemiau:</p>
<p>USB atmintinė<br />
<br />2 lizdų USB šakotuvas<br />
<br />Unikalus dizainas<br />
<br />Suderinamas su USB 2.0 standartu<br />
<br />Suderinamas ir su senesniu USB 1.1 standartu<br />
<br />Plaiko <i>Windows 98SE/2000/ME/XP/Vista</i>, Mac OS 8.6/9.x/10.x,<br />
<br /><i>Linux</i> operacines sistemas (Kernel versija 2.4 arba naujesnė)<br />
<br />Tikra „Plug & Play“ USB sąsaja<br />
<br />Netrinioji atmintis, nereikalauja papildomos baterijos<br />
<br />Duomenys išlaikomi iki 10 metų<br />
<br />Papildomos duomenų apsaugos bei skirsnių valdymo galimybės<br />
<br />Šviesos diodas, rodantis atmintinės būseną<br />
<br />Maitinimas: maitinamas per USB jungtį. Nereikalingas papildomas maitinimo šaltinis. </p>
<p>Greičiausiai sutiksite, jog tokį patį aprašymą galime pritaikyti absoliučiai daugumai dabar gaminamų USB atmintinių. Gamintojas nepateikia išsamių specifikacijų apie tikslų gaminio duomenų perdavimo greitį (be abejo, tą teks išsiaiškinti spartos testuose). </p>
<p><b>Testai</b></p>
<p><img src="http://svarke.technews.lt/yegofoto/yegotalpa.PNG" /></p>
<p><i>Windows XP</i> be problemų atpažino atmintinę. Ji gamintojo suformatuota FAT32 failų sistema, o reali vartotojui prieinama atmintinės talpa siekia 1,88 GB.</p>
<p><img src="http://svarke.technews.lt/yegofoto/specs.PNG" /></p>
<p><i>Yego EZ</i> atmintinę bandėme tame pačiame kompiuteryje bei tokiomis pačiomis sąlygomis, kaip ir anksčiau apžvelgtas USB atmintines, todėl galima tiesiogiai palyginti <i>Yego EZ</i> rezultatus su kitų gamintojų produktais. Maksimaliam linijiniam duomenų nuskaitymo greičiui bei atsako laikui naudota <i>HD Tach 3.0.4</i> programa, skirtingo dydžio duomenų blokams - <i>ATTO 2.34</i> programa. Taip pat išmėginome atmintinę realiose situacijose kopijuojant smulkius bei didelius failus iš jos ir į ją. Testų kompiuterio specifikacijas pateikiame žemiau:</p>
<p><img src="http://svarke.technews.lt/300/pcconfig.PNG" /></p>
<p><i>Rezultatai</i></p>
<p><img src="http://svarke.technews.lt/yegofoto/yegotach.png" /></p>
<p>Linijinio nuskaitymo sparta toli gražu nėra pribloškianti. Priešingai, atmintinė pasirodo gana lėtai su 12,5 MB/s vidutiniu skaitymo greičiu.</p>
<p><img src="http://svarke.technews.lt/yegofoto/atto.png" /></p>
<p><i>ATTO</i> testų rezultatuose matyti, jog rašymas atmintinei kelia dar daugiau problemų. Nepasiekiamas net 4 MB/s greitis.</p>
<p><img src="http://svarke.technews.lt/yegofoto/diagrama.PNG" /></p>
<p>Failų kopijavimo testuose <i>EZ Drive Yego</i> aiškus autsaideris. 697 MB dydžio failo kopijavimas su šia atmintine užtruko net iki 5 min 15 s, o tai daugiau nei dvigubai lėčiau už <i>Kingston Data Traveler</i> atmintinę ir beveik dešimt kartų lėčiau už iki šiol sparčiausią mūsų bandytą <i>ATP EarthDrive</i> 2 GB atmintinę.</p>
<p><b>Išvados</b></p>
<p>Nors <i>Traxdata Yego EZ</i> turi naudingą privalumą prieš kitas USB atmintines - USB šakotuvą, tačiau sparta nuo jų atsilieka. Netgi mažiau nei 30 litų kainuojanti<br />
<br /><i>Kingston Data Traveler</i> atmintinė rodo pastebimai geresnius rezultatus už <i>Yego</i>. </p>
<p>Gaminio koncepcija bei pagaminimo kokybė yra geri. Atmintinei reikia tik daugiau spartos, kuri apsaugotų vartotojus nuo nuobodaus laukimo kopijuojant smulkius failus. 2 GB <i>Yego EZ Drive</i> galima įsigyti už maždaug 16 JAV dolerių.</p>
<p><img src="http://svarke.technews.lt/yegofoto/conrexx_logo.gif" /></p>
<p>Dėkojame kompanijos <a class="ns" href="http://www.ritek.com/"><i>Ritek</i></a> Europos padaliniui <a class="ns" href="http://www.conrexx.com/"><i>Conrexx</i></a> už suteiktą galimybę išbandyti šį gaminį.</p>
<p></p>
