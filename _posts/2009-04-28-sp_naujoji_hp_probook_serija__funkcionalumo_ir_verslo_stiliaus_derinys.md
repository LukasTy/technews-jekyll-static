---
layout: post
status: publish
published: true
title: "(SP) Naujoji HP ProBook serija – funkcionalumo ir verslo stiliaus derinys"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3453
wordpress_url: http://localhost/site/new/sp_naujoji_hp_probook_serija__funkcionalumo_ir_verslo_stiliaus_derinys/
date: '2009-04-28 13:33:52 +0300'
date_gmt: '2009-04-28 13:33:52 +0300'
categories:
- Naujienos
---
<p><i>HP</i> šiandien paskelbė apie naujos nešiojamųjų kompiuterių linijos pristatymą. <i>HP ProBook</i> serija pasižymi ne tik išskirtinai elegantišku stiliumi bei funkcionalumu, tačiau ir itin patrauklia kaina.</p>
<p>Naujieji kompiuteriai, kartu su daugybę apdovanojimų pelniusia <i>HP EliteBook</i> serija, sudarys platų verslui skirtų nešiojamųjų kompiuterių spektrą. <i>HP ProBook</i> dizainas įkvėptas minimalizmo – su matiniais ir blizgiais paviršiais, išvengiant nereikalingų detalių – kompiuteriui suteikia stilingą ir „švarią“ išvaizdą.</p>
<p>Naujieji kompiuteriai siūlomi dvejomis spalvomis – merlot ir noir. Jie taip pat išsiskiria unikalaus dizaino erdvia ir patogia klaviatūra bei inovatyviais technologiniais sprendimais, ankščiau siūlytais tik su brangesniais kompiuteriais. <i>HP ProBook</i> linija siūlo geriausią <i>HP</i> funkcionalumo, prieinamos kainos bei verslo klasės sprendimų derinį.</p>
<p><img src="http://www.part.lt/img/8a175bd1887f7002a2cceefc5a794fbc752.jpg" /></p>
<p>„Naujoji <i>HP ProBook S</i> serija dėl savo išskirtinio stiliaus ir itin patrauklios kainos turėtų sudominti smulkaus ir vidutinio verslo atstovus,“ teigia Evelina Rimkienė, <i>HP</i> Personalinių sistemų grupės (PSG) rinkodaros vadovė Baltijos šalims. „Tačiau šie kompiuteriai gali pasiūlyti ne tik gerą kainą ir išvaizdą – jie turi visas funkcijas ir naujausias technologijas, užtikrinsiančias kokybišką darbą kompiuteriu.“</p>
<p><i>HP ProBook</i> modeliai komplektuojami su aukštos raiškos (HD) plačiaekraniais LED 15,6 arba 17,3 colių įstrižainės monitoriais, pasižyminčiais ekologiškumu – juose nėra gyvsidabrio.<br />
<br />Visa naujoji <i>HP ProBook</i> nešiojamųjų kompiuterių serija sukurta atsižvelgiant į aplinkosauginius reikalavimus – gaminant kompiuterius buvo visiškai pašalintos galimai kenksmingos medžiagos arba maksimaliai sumažintas jų kiekis. Taip pat daugiau nei 90 proc. naujųjų kompiuterių svorio sudarančių medžiagų gali būti perdirbtos.<br />
<br /><i>HP ProBook</i> pasižymi ir energijos tausojimu. <i>HP Smart AC</i> adapteriai leidžia kompiuteriams sunaudoti mažiau energijos, reguliuodami jos kiekius pagal kompiuterio poreikį. Be to, visa <i>HP ProBook</i> serija turi <i>EPEAT</i> (angl. Electronic Products Environmental Assessment Tool) sidabrinį apdovanojimą ir „Energy Star“ sertifikatą už energijos išteklių taupymą.</p>
<p><b><u>HP ProBook S</u></b> seriją sudaro:</p>
<p><b>HP ProBook 4510s</b> ir <b>HP ProBook 4515s</b> modeliai siūlomi su 15,6 colių įstrižainės, 16:9 formato aukštos raiškos (HD) plačiaekraniais LED monitoriais. Vartotojai taip pat gali rinktis tarp <i>Intel</i> (4510 s) arba <i>AMD</i> (4515 s) procesorių, kurie atitiks aukštus darbo kompiuteriu reikalavimus. Šie modeliai taip pat siūlo bevielio interneto ryšio prieigą WLAN, pasirinktinai įmontuojamą bevielę „Bluetooth“ technologiją bei integruotą skaitmenų klaviatūrą dar patogesniam darbui.</p>
<p><b>HP ProBook 4710s</b> modelis su 17,3 colių įstrižainės, 16:9 formato plačiaekraniu aukštos raiškos (HD) LED monitoriumi yra didžiausias iš visos serijos. Daugiau grafinio pajėgumo reikalaujantiems darbams, kompiuteris turi <i>ATI Mobility Radeon HD 4330</i> vaizdo kortą su GDDR2 grafine atmintimi siekiančia iki 512 MB. Šis modelis yra varomas naujausiu „Intel® Core™2 Duo” procesoriumi. Kompiuteris taip pat turi HDMI jungtį, skirtą kompiuterį prijungti prie HD ekranų, bei integruotą skaitmenų klaviatūrą.</p>
<p><i>HP ProBook</i> kompiuteriai Lietuvoje pasirodys gegužės pabaigoje ir kainuos nuo 1550 Litų (su PVM). Merlot spalvos pasirinkimas yra galimas tik su 4510s modeliu ir Lietuvoje pasirodys liepos mėnesį. </p>
