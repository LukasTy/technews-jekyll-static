---
layout: post
status: publish
published: true
title: "(SP) Kaune atidarytas Microsoft inovacijų centras"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3460
wordpress_url: http://localhost/site/new/sp_kaune_atidarytas_microsoft_inovaciju_centras/
date: '2009-04-29 16:38:36 +0300'
date_gmt: '2009-04-29 16:38:36 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:AoUgMBe4WcFtzM:http://farm4.static.flickr.com/3550/3367286143_43a66bf816.jpg" border="1" /></div>
<p>Balandžio 29 dieną Kaune duris atvėrė <i>Microsoft</i> inovacijų centras. Kauno Mokslo ir technologijų parke <i>Technopolis</i> įsikūrusiame centre bus vykdomos studentams, mokslo įstaigoms, pradedančiajam verslui skirtos tyrimų programos. Atidaromą <i>Microsoft</i> inovacijų centrą ir trečią kartą Vilniuje rengiamą konferenciją <i>Inovacijų diena</i> sujungė vaizdo tiltas.</p>
<p>„Inovacijos yra šalies ūkio konkurencingumo tarptautinėje rinkoje pamatas. Investicijos į jas kreipiamos ten, kur esama aukštos kvalifikacijos specialistų, geros sąlygos bendram mokslo ir verslo atstovų darbui. Inovacijų centras taps vieta, kur susitinka technologijos ir inovacijos“, - konferencijoje susirinkusiems viešojo, verslo ir akademinio sektorių atstovams centrą pristatė informacinių technologijų bendrovės <i>Microsoft Lietuva</i> generalinis direktorius Mindaugas Glodas.</p>
<p>Drauge su partneriais ir akademinėmis institucijomis <i>Microsoft</i> inovacijų centre bus vykdomi tiriamieji bei taikomieji IT projektai. Jie padės gilinti žinias ir tobulinti įgūdžius informacinių technologijų studentams. Tiesioginės investicijos į <i>Microsoft</i> inovacijų centrą Kaune per artimiausius tris metus sieks daugiau nei pusę milijono litų. </p>
<p>„Valstybės, verslo ir akademinio sektorių bendradarbiavimas plėtojant inovacijas ir pritraukiant investicijas į jas itin svarbus. Valstybė privalo turėti nuoseklią inovacijų politiką, tuo tarpu mokslas ir verslas – remdamasis ja bendru darbu stiprinti savo ir valstybės konkurencingumą“, - teigė Žinių ekonomikos forumo tarybos pirmininkas Kęstutis Jasiūnas.</p>
<p>Tarp <i>Microsoft</i> inovacijų centro įgyvendinamų projektų – ir pradedančiojo verslo skatinimas pagal <i>BizSpark</i> programą aprūpinant jį būtiniausiais resursais. Verslininkams teikiama pagalba programine įranga, jos aptarnavimu, dalyvavimas <i>BizSpark</i> programoje padeda tapti „Microsoft“ ekosistemos dalimi ir sulaukti potencialių investuotų, partnerių bei klientų dėmesio.</p>
<p>Informacinių technologijų bendrovės <i>Microsoft</i> inovacijų centruose visame pasaulyje šiuo metu dirba daugiau nei 850 tyrėjų, besigilinančių į 55 tyrimų sritis.</p>
