---
layout: post
status: publish
published: true
title: Partnerių paruoštos GTX 400 serijos vaizdo plokštės
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4702
wordpress_url: http://localhost/site/new/partneriu_paruostos_gtx_400_serijos_vaizdo_plokstes/
date: '2010-03-27 16:24:55 +0200'
date_gmt: '2010-03-27 16:24:55 +0200'
categories:
- Naujienos
---
<div class="imgright"><img src="http://www.part.lt/img/8399bc732de4eb15931b129c2c1f15e7737.jpg"  /></div>
<p>Kompanijai nVidia oficialiai pristačius GeForce GTX 400 serijos atstovus, o technikos portalams pademonstravus savo apžvalgas, nieko keisto, jog gamintojo partneriai padarė tą patį – pristatė savo produktus. Apie juos čia plačiau ir pakalbėsime.</p>
<p>Kol kas apžvelgsime trijų partnerių – EVGA, MSI ir Point of View pristatytus modelius. Kalbant apie išskirtinį partnerį EVGA, šis mus iš tiesų kiek nustebino. Kompanija pranešė, kad rinkai pristatys ne mažiau šešių skirtingų vaizdo plokščių pagrįstų Fermi architektūra – tris GeForce GTX 480 ir tris GeForce GTX 470. Vienos iš jų įprastinio dizaino, kitos ne.</p>
<p><img src="http://www.part.lt/img/b4d1dbbc5a021412cc938ea387782c4d448.jpg" /></p>
<p>Visų pirmiausia turėtų pasirodyti įprastinės GeForce GTX 480 ir GTX 470 vaizdo plokštės, kurių specifikacijų nekartosime – jas galite pamatyti kitoje šios dienos naujienoje. Kitos keturios – visiškai skirtingos. Viena iš tokių bus EVGA GTX 470 SC, kuri visgi turės įprastinį nVidia dizainą, tačiau didesnius dažnius. Taip, šis galiūnas yra gamykliškai spartintas. Branduolio dažnis šiame gaminyje yra pakeltas iki 625MHz, tuo tarpu darbinė atmintis dirba taipogi didesniu dažniu – 3,4GHz.</p>
<p>Dar brangesnė ir spartesnė EVGA GTX 470 versija yra pavadinta GTX 470 HC FTW vardu. Ši turi vandens bloką, o jos standartiniai dažniai vis labiau artėja prie GTX 480 – branduolys čia dirba 650MHz dažniu, nors atmintis lygiai tokiu pačiu 3,4GHz taktiniu dažniu. Gamykliškai spartinta GTX 470 kainuos 20 JAV dolerių brangiau, nei įprastinė, tuo tarpu su vandens bloku akivaizdžiau daugiau – net 500 JAV dolerių, tai yra tiek pat, kiek įprastinė GTX 480.</p>
<p><img src="http://www.part.lt/img/716448cfd85c6065d5ea3985d50d4201166.jpg" /></p>
<p>Panaši schema naudojama ir patobulinus GTX 480 posistemį. EVGA GTX 480 SC pasižymi didesniais dažniais, tai yra 725MHz branduolio ir 3,8GHz atminties bei kainuoja 30 JAV dolerių daugiau, nei įprastinė, o GTX 480 HC FTW turi vandens bloką. Šis leido, kaip ir GTX 470 atveju, ne tik pakelti branduolio dažnį iki 750MHz, bet ir kainą iki 650 JAV dolerių.</p>
<p>MSI kažko įspūdingo nepristatė. Tikėtina, kad nestandartinėms vaizdo plokštėms iš šios kompanijos pusės eilė dar ateis. Ypatingos MSI GeForce GTX 470 ir GTX 480 vaizdo plokštės tik tuo, jog ant vaizdo posistemių matome skirtingus „lipdukus“. Kiekvienam žaidėjui, priklausomai nuo pasirinktos pakuotės, bus leidžiama nemokamai parsisiųsti Warmonger, Resident Evil 5, Dark Void ar Street Fighter IV žaidimą.</p>
<p><img src="http://www.part.lt/img/0f9bf474460e17e4e9f54f3d81a3155e384.jpg" /></p>
<p><img src="http://www.part.lt/img/2f49cbaa9c5a72011a30064ccac8d59c382.jpg" /></p>
<p>Point of View taipogi niekuo nenustebino. Jos anonsuotos nVidia GeForce GTX 400 serijos vaizdo plokštės turi tokį pat dizainą ir dažnius kaip ir įprastinės šios šeimos vaizdo plokštės. Kompanija galime pagirti nebent už kūrybiškumą – dėžučių ir vaizdo plokščių grafinis apipavidalinimas, pripažinkime, atrodo įdomiai. Tiek MSI, tiek ir Point of View gaminiai kainuos įprastai – 350 JAV dolerių už GeForce GTX 470 ir 500 JAV dolerių už GeForce GTX 480 vaizdo posistemius bei turėtų būti pasiekiami jau balandžio viduryje.</p>
<p><img src="http://www.part.lt/img/80b98241dcfd550fb59c02c922ae0daa930.jpg" /></p>
