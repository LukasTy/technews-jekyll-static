---
layout: post
status: publish
published: true
title: P6T7 WS Supercomputer - plokštė su septyniomis PCI-E x16 jungtimis
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3196
wordpress_url: http://localhost/site/new/p6t7_ws_supercomputer___plokste_su_septyniomis_pci_e_x16_jungtimis/
date: '2009-03-04 19:03:03 +0200'
date_gmt: '2009-03-04 19:03:03 +0200'
categories:
- Naujienos
---
<p>Į <i>CeBIT</i> parodą pagrindinių plokščių gamintojai atveža įdomių ir iki šiol nematytų pagrindinių plokščių modelių. <i>Asus</i>, be abejo, čia taip pat nėra išimtis.</p>
<p><i>P6T7 WS Supercomputer</i> vardu pavadinta pagrindinė plokštė palaiko LGA1366 <i>Core i7</i> procesorius, turi <i>X58</i> lustų rinkinį ir šešis lizdus DDR3 tipo atminčiai (iki 24 GB), naudoja 16 fazių procesoriaus įtampos valdymo grandinę, turi šešias SATA2, dvi eSATA ir dvi SAS jungtis, 8 kanalų garso ir gigabitinį tinklo posistemius, tačiau tai - ne svarbiausios plokštės specifikacijos.</p>
<p>Įdomiausia plokštės savybė - net septynios PCI-E x16 jungtys vaizdo plokštėms. Visoms šioms jungtims <i>X58</i> suteikiamų PCI-E linijų tikrai neužtektų, todėl <i>Asus</i> į plokštę įmontavo net du <i>Nvidia NF200</i> lustus, tačiau net ir su jais pilnu x16 pralaidumu veiks „tik“ keturios mėlynos spalvos jungtys. Juodos jungtys turės x8 pralaidumą, teigia <a class="ns" href="http://www.tcmagazine.com/comments.php?shownews=24995&catid=2"><i>TCMagazine</i></a>.</p>
<p>Suprantama, jog <i>SLI</i> iš septynių vaizdo plokščių su <i>P6T7</i> išmėginti nepavyks dėl <i>SLI</i> apribojimų naudoti tik iki keturių grafikos procesorių. Pasak <i>Asus</i>, ši plokštė tinkamiausia atlikti paraleliniams skaičiavimams. Žinant dabartinių grafikos procesorių skaičiavimo pajėgumus, su tuo sunku nesutikti. Be abejo, į šiuos lizdus bus galima jungti ir RAID valdiklius bei kitas plokštes.</p>
<p>Visgi įdomu, kaip <i>Asus</i> išspręs plokštės aušinimo klausimą. Kaip matote nuotraukoje, tiek abu nemažu energijos suvartojimu pasižymintys <i>NF200</i> lustai, tiek ir pietinis bei šiaurinis tiltai yra šalia praplėtimo jungčių, todėl bet koks aukštesnis radiatorius trukdytų pasinaudoti visomis plokštės PCI-E jungtimis.</p>
<p><img src="http://svarke.technews.lt/asus7pcie.jpg" /></p>
