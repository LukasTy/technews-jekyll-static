---
layout: post
status: publish
published: true
title: Naujos P55 pagrindinės iš eVGA
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 3951
wordpress_url: http://localhost/site/new/naujos_p55_pagrindines_is_evga/
date: '2009-08-22 16:34:47 +0300'
date_gmt: '2009-08-22 16:34:47 +0300'
categories:
- Naujienos
---

<p>Būdama labiausiai vertinama GeForce vaizdo plokščių gamintoja, eVGA, panašu, jog kėsinasi užkariauti ir pagrindinių plokščių pirkėjų širdis. Šiandien ši amerikiečių kompanija pristato net keturias Intel LGA-1156 lizdui skirtas pagrindines plokštes. ATX platformą sudaro P55 FTW 200 (141-LF-E658-KR), P55 SLI (132-LF-E655-KR) bei P55 LE (123-LF-E653-KR) modeliai, o mATX platformai skirta vienintelė P55 Micro (121-LF-E652-KR).</p>
<p>P55 FTW 200 - tai aukščiausios klasės eVGA pagrindinė plokštė, kuri neabejotinai yra skirta patiems didžiausiems žaidimų entuziastams. P55 FTW 200 turi nForce 200 tiltą, kuris užtikrina galimybę sistemoje sumontuoti tris GeForce vaizdo plokštes (3-way SLI), o ketvirtas laisvas PCI-Express 2.0 x8 lizdas leistų sumontuoti dar ir ketvirtą VGA, kuri būtų atsakinga už PhysX skaičiavimus. P55 FTW 200 turi taip vadinamą Show Volt panelę, kuri fiksuoja įvairius sistemos įtampos parametrus, o LED ekranėlis perduoda šią informaciją vartotojui. Maža to, plokštė palaiko EVbot funkciją, kuri leidžia spartinti į mobilųjį telefoną panašiu įrenginiu. Šį įrenginį tereikia pajungti į pagrindinės plokštės galinėje panelėje esantį EVbot lizdą, ir vartotojas turės galimybę keisti sistemos parametrus už jos ribų.</p>
<p><img src="http://www.part.lt/img/8a93ae9bacd547bcdd29e5bc8b194142852.jpg" /></p>
<p><img src="http://www.part.lt/img/fea0decf4ac4c1d3c3255a14a6846213408.jpg" /></p>
<p>Žemesnės klasės P55 SLI turi 2x PCI-Express 2.0 x16 lizdus vaizdo plokštėms bei vieną PCI-E x4 - PhysX spartintuvui. eVGA inžinieriai iš šios motininės plokštės "išėmė" EVbot bei dalį ECP (EVGA Control Panel) spartinimo ir modifikavimo funkcijų, kaip kad PCI-Express lizdų išjungimą .</p>
<p><img src="http://www.part.lt/img/2613e128e5150ff6a19db15b07c7c501847.jpg" /></p>
<p>Tarp P55 FTW 200 ir P55 SLI įsiterpia jau kiek seniau apžvelgta <a class="ns" href="http://www.technews.lt/tekstas/entuziastams_skirta_evga_p55_ftw.html;;"> P55 FTW</a>.</p>
<p>Tuo tarpu eVGA P55 LE turi tik vieną PCI-E 2.0 x16 lizdą. Lyginant su P55 SLI, ši pagrindinė plokštė neturi Show Volt funkcijos bei FireWare ir eSata jungčių galinėje panelėje. Palaikomos DDR3 atminties dažnis taip pat sumažintas nuo 2600+ MHz iki 1600+ MHz. </p>
<p><img src="http://www.part.lt/img/55818c8638395b9226aac2c644d9a88c717.jpg" /></p>
<p>Neskaitant mažesnių parametrų, mATX platformai skirta P55 Micro yra P55 SLI ir P55 LE pagrindinių plokščių turimų funkcijų derinys.</p>
<p><img src="http://www.part.lt/img/03c1d063cc420065401e4822dd0e29bd456.jpg" /></p>
<p>Naujųjų eVGA sisteminių plokščių kainos, deja, lieka nežinomos.<br /></p>
