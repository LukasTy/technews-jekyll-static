---
layout: post
status: publish
published: true
title: "Įdomus sprendimas iš TrippLite - USB Proximity Lock"
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 165
wordpress_url: http://localhost/site/new/idomus_sprendimas_is_tripplite_-_usb_proximity_lock/
date: '2009-01-24 12:53:40 +0200'
date_gmt: '2009-01-24 12:53:40 +0200'
categories:
- Multimedia įrenginiai
- Apžvalgos
---
<div class="imgright"><img src="http://www.technews.lt/upl/Failai/pc_su_proxlock.PNG" border="1" /></div>
<p>Šiandien Jums pristatome tikrai neįprasto ir retai sutinkamo produkto apžvalgą – tai <i>TrippLite Wireless USB Proximity Lock</i>. Jo paskirtį ir veikimą aš pabandysiu paaiškinti šiandienos apžvalgoje. Visi supratote, kad tai USB jungtį turintis prietaisas, tačiau kokia jo paskirtis? Tiksliausiai tai skambėtų kaip skaitmeninis USB užraktas. Tiesą sakant ši apžvalga tikrai bus neilga, tačiau pasistengsiu kiek įmanoma plačiau nupasakoti įvairiais smulkmenėles.</p>
<p><b>Turinys</b></p>
<p><b>Apie TrippLite</b><br />
<br /><b>Pakuotė ir dizainas</b><br />
<br /><b>Instaliacija ir veikimas</b><br />
<br /><b>Išvados</b></p>
<p><b>Apie TrippLite</b></p>
<p><i>Tripplite</i> yra amerikiečių kompanija, kurios istorija pakankamai įdomi. 1922-iais išradėjas Graham Trippe gavo patentą naujiems automobilio žibintams. Naujas unikalus dizainas gavo auksinį medalį 1928 ir 1929 metų Paryžiaus inovacijų parodoje. <i>Tripple "Speed light"</i> greitai tapo aksesuaru, pagerinančiu automobilių vairuotojų matomumą. 70-ųjų pradžioje <i>Tripp Lite</i> pagamino liniją DC-AC srovės inverterių. Per tolimesnius 20 metų <i>Tripp Lite</i> išaugo iki geriausiai pasaulyje žinomo nešiojamų inverterių gamintojo.</p>
<p><i>Tripp Lite</i> tapo pirmąja kompanija, pradėjusia gaminti specialiai kompiuteriams pritaikytus UPS. 1982 su <i>Isobar® Premium Surge Suppressor</i> pristatymu <i>Tripp Lite</i> pradėjo tiekti aukštos kokybės energijos apsaugos įrangą kompiuteriams. Kad užtikrintų 100% serverių stabilumą, <i>Tripp Lite</i> patobulino savo UPS linijos apsaugos funkcijas. Be to, <i>Tripp Lite</i> pristatė ir kelias naujas produktų linijas: kabelius, KMP šakotuvus, energijos paskirstymo įrenginius (PDU) ir kt.</p>
<p><img src="http://www.technews.lt/upl/Failai/isobar.jpg" /></p>
<p>Nuo 2000 metų iki šiandienos, pardavę daugiau nei 16 milijonų "Izobarų" ir daugiau nei 6 milijonus USP sistemų, <i>Tripp Lite</i> teigia ir toliau besitaikantys prie kiekvieno kliento individualių poreikių. Pagrindinė kompanijos būstinėje įsikūrusi Čikagoje, Ilinojaus valstijoje, JAV.</p>
<p><b>Pakuotė ir dizainas</b></p>
<p><i>Wireless USB Proximity Lock</i> yra tik nedidelės <i>Noteables</i> serijos produktas. Iš pavadinimo aišku, kad tai linija produktų skirtų nešiojamiesiems kompiuteriams. Ne išimtis ir šiandien bandomas aksesuaras, skirtas apsaugoti priėjimą prie operacinės sistemos, kai kompiuterio savininkas nuo jo atsiduria toliau nei 10 pėdų – 3,048 m. </p>
<p><img src="http://www.technews.lt/upl/Failai/USB_imtuvas.jpg" /></p>
<p>Šio <i>TrippLite</i> aksesuaro pakuotė labai paprasta – apvalios formos plastikinė dėžutė, kurios atidarymui prireikė žirklių. Būtų maloniau, jei kompanija būtų sugalvojusi paprastesnį, papildomų įrankių nereikalaujantį atidarymo būdą. Pakuotėje rasime USB imtuvą, siųstuvą, kurį galima prikabinti prie raktų ar pan., lipduką kuriuo įspėjama, kad kompiuteris apsaugotas <i>TrippLite Proximity Lock</i>, Mini CD (80 mm skersmens) su programine įranga ir vartotojo instrukciją.</p>
<p><img src="http://www.technews.lt/upl/Failai/proxlock_pakuote.jpg" /></p>
<p>Pats produkto dizainas nieko neišsiskiriantis ir, nors ir pagamintas iš plastiko, <i>USB Proximity Lock</i> neatrodo labai pigiai. Jis pakankamai gerai derėtų su tamsios spalvos nešiojamaisiais kompiuteriais. Naudojama 3V ličio jonų baterija, pagaminta Indonezijoje. Iš esmės, veikimo principas labai paprastas, kai tik USB imtuvas pajungtas į kompiuterį nebegauna signalų iš siųstuvo įsijungia langas su prašomu įvesti slaptažodžiu. Drįsčiau sakyti, kad deklaruojamas dešimties pėdų atstumas smarkiai keistųsi jei tarp imtuvo ir siųstuvo atsirastų trukdžių.  </p>
<p><img src="http://www.technews.lt/upl/Failai/siustuvas.jpg" /></p>
<p><b>Instaliacija ir veikimas</b></p>
<div class="imgright"><img src="http://www.technews.lt/upl/Failai/veikimas.jpg" border="1" /></div>
<p>SEC4002RF programinė įranga labai paprasta ir atrodo neprofesionaliai. Galbūt taip yra dėl to, kad ji pritaikyta ir senesnėms operacinėms sistemoms? Čia susiduriama ir su didžiausiu įrenginio trūkumu – palaikomų OS sąraše yra tik <i>Microsoft</i> kūriniai – <i>Windows 98 SE/ME/2000/XP</i>. Windows Vista čia nėra, tačiau neabejoju, kad tokia primityvi programinė įranga čia veiks. Savo nešiojamajame kompiuteryje esu įdiegęs <i>Ubuntu 8.04</i> operacinę sistemą, <i>Wireless USB Proximity Lock</i> čia pajungti nepavyko, todėl gaminį išbandžiau su staliniu kompiuteriu. </p>
<p><img src="http://www.technews.lt/upl/Failai/Install1.jpg" /></p>
<p>Pradinis langas labai neišvaizdus, <i>TrippLite</i> dizaineriams (ar jie tokių turi?) reikėjo labiau pasistengti.</p>
<p><img src="http://www.technews.lt/upl/Failai/install02.jpg" /></p>
<p>Pasirenkame katalogą, į kurį bus instaliuota programinė įranga.</p>
<p><img src="http://www.technews.lt/upl/Failai/Install3.jpg" /></p>
<p>Smagi staigmenėlė – vietoje įprasto dokumento skrendančio iš katalogo į katalogą – du amerikietiški sedanai :)</p>
<p><img src="http://www.technews.lt/upl/Failai/Install4.jpg" /></p>
<p>Pasirenkame slaptažodį ir suvedame jį dar kartą. Įdiegimas baigiamas šia operacija.</p>
<p>Tiesą pasakius, apie šio skaitmeninio užrakto veikimą neturiu daug ką pasakyti. Jis veikė ir tiek – nutolus deklaruojamu 10 pėdų atstumu atsirasdavo langas, kurį galima uždaryti tik suvedus slaptažodį arba turint siųstuvą. Kai užraktas veikia, o USB imtuvas ištraukiamas – vienintelė galimybė atrakinti yra slaptažodžio suvedimas. Jis, beje, gali būti sudarytas iš 64 skaičių ir raidžių. </p>
<p><img src="http://www.technews.lt/upl/Failai/Uninstall.jpg" /></p>
<p>Pašalinti programinę įrangą galima per Add/Remove Programs skydelį arba paprasčiau – paspaudus ant atitinkamos piktogramos.</p>
<p> <b>Išvados</b></p>
<p>Apie periferinius įrenginius apžvalgas rašyti visada sunku. Ne išimtis ir šis <i>TrippLite</i> gaminys. Tai produktas turintis savų minusų – skurdokas operacinių sistemų palaikymas ir pakankamai primityvi programinė įranga ir tikrai didelė kaina – 59,99 JAV dolerių. Visgi tiems, kurie nori patogios apsaugos savo kompiuteriui ir, be abejo, nepagailės savo piniginės, <i>TrippLite Wireless USB Proximity Lock</i> bus visai neblogas pasirinkimas</p>
<p>Pliusai<br />
<br />*Pakankamai solidi išvaizda<br />
<br />*Nesudėtingas įdiegimo procesas<br />
<br />*Įdomus sprendimas<br />
<br />*Veikia be sutrikimų</p>
<p>Minusai:<br />
<br />*Nepalaikomos ne Windows operacinės sistemos<br />
<br />*Pigiai atrodanti programinė įranga<br />
<br />*Labai didelė kaina</p>
<p>Dėkojame Sabrina Castro iš <a class="ns" href="http://www.tripplite.com/">TrippLite</a> už suteiktą galimybę testuoti produktą. </p>
<p>Autorius: <a class="ns" href="http://www.technews.lt/user/1">Wicked Akuba</a></p>
