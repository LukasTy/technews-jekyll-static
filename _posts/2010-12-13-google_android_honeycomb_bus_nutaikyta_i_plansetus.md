---
layout: post
status: publish
published: true
title: Google Android Honeycomb bus nutaikyta į planšetus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5313
wordpress_url: http://localhost/site/new/google_android_honeycomb_bus_nutaikyta_i_plansetus/
date: '2010-12-13 18:18:28 +0200'
date_gmt: '2010-12-13 18:18:28 +0200'
categories:
- Naujienos
---
<div class="imgright"><img src="http://www.part.lt/img/b38e353561ca2b73f71337e335943acb751.jpg"  /></div>
<p>Interneto gigantas Google anonsavo dar dvi naujas Android operacinės sistemos versijas, kurios pasirodys kitais metais. Tai jau jums girdėtos kodiniais vardais žinomos Honeycomb bei Ice Cream versijos, turinčios 3.0 bei 3.5 vardijimus.</p>
<p>Nors ilgą laiką šiais metais buvo manoma, kad Android Gingerbread bus ta operacinės sistemos versija, kurią vadinsime 3.0 vardu ir naudosime planšetuose, ji pasiūlė tik kosmetinius ir kitus nežymius atnaujinimus antrajai operacinių sistemų kartai. Visgi, Google iškart po jos išleidimo, kuris įvyko šio mėnesio pradžioje, pranešė, kad kibo į darbus prie trečiosios kartos versijų.</p>
<p>Google atstovas Andis Rubinas pademonstravo veikiančią operacinės sistemos versiją Motorola 10 colių prototipe, tačiau pažymėjo, kad tai tik pradinės stadijos demonstracija. Paklaustas, ar Honeycomb pasirodys ir išmaniuosiuose telefonuose, jis atsakė, kad taip, tačiau didžiausia Android Honeycomb naujovė yra planšetų palaikymas, kurio neturėjo jokia ankstesnė Android versija.</p>
<p>Tikėtina, kad Google Android 3.0 Honeycomb pasirodys kitų metų vasarį arba kovą su partnerių įrenginiais, tuo tarpu apie Google Android 3.5 Ice Cream kol kas nekalbama. Aišku tik tai, kad pastaroji Android operacinės sistemos versija pasirodys antroje kitų metų pusėje.<br /></p>
