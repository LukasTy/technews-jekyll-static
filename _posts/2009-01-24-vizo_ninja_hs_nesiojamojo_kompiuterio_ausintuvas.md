---
layout: post
status: publish
published: true
title: Vizo Ninja HS nešiojamojo kompiuterio aušintuvas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 126
wordpress_url: http://localhost/site/new/vizo_ninja_hs_nesiojamojo_kompiuterio_ausintuvas/
date: '2009-01-24 00:53:22 +0200'
date_gmt: '2009-01-24 00:53:22 +0200'
categories:
- Aušinimas
- Apžvalgos
---
<p>Tikriausiai sutiksite, jog stacionarių komponentų aušinimui mūsų tinklapyje skiriama nemažai dėmesio. Visgi dėmesį reiktų atkreipti ir į nešiojamuosius pagalbininkus, ypač į tokius, kurie turi pakankamai galingus procesorius bei grafikos posistemius, kadangi nešiojamuose kompiuteriuose inžinieriams ne visada pavyksta sutalpinti efektyvią aušinimo sistemą. Kiek anksčiau apžvelgėme kompanijos <i>TrippLite</i> nešiojamojo kompiuterio aušintuvą, o šiandien pažvelgsime į dar vieną panašų produktą iš Jums jau pažįstamo gamintojo <i>Vizo</i>, aušintuvą <i>Ninja HS</i>. Tai kol kas naujausias kompanijos aušintuvas nešiojamiesiems kompiuteriams. Jo funkcionalumu ir efektyvumu ir bandysime įsitikinti šiandien.</p>
<p><b>Pakuotė ir jos turinys</b><br />
<br /><b>Žvilgsnis iš arčiau ir montavimas</b><br />
<br /><b>Testavimas</b><br />
<br /><b>Išvados</b></p>
<p><b>Pakuotė ir jos turinys</b></p>
<p><i>Ninja HS</i> atkeliauja kiek neįprastoje pakuotėje. Kitaip nei dauguma kitų nešiojamojo kompiuterio aušintuvų, kurių pakuotės panašios į didelį "blyną", ši yra kur kas kompaktiškesnė. Dėžutės viršuje netgi yra rankena patogiam transportavimui.</p>
<p><a class="ns" href="http://svarke.technews.lt/Ninja/1.jpg">
<div class="imgright"><img src="http://svarke.technews.lt/Ninja/m/1.jpg" border="1" /></div>
<p></a><a class="ns" href="http://svarke.technews.lt/Ninja/13.jpg"><br /><img src="http://svarke.technews.lt/Ninja/m/13.jpg" /><br /></a></p>
<p>Priekinėje dėžės dalyje pavaizduotas pats aušintuvas bei savybės. <i>Vizo</i> gamina dvi šio aušintuvo versijas, o šalia nuotraukos lipduku pažymėtas, kuris aušintuvo modelis yra pakuotėje. Galinėje dėžutės dalyje pateikiamos ir visos pagrindinės aušintuvo specifikacijos ir dar kelios nedidelės nuotraukos su aušintuvu iš skirtingų pozicijų.</p>
<p>Gaminio specifikacijas pateikiame lentelėje:</p>
<p><img src="http://svarke.technews.lt/Ninja/s.PNG" /></p>
<p><a class="ns" href="http://svarke.technews.lt/Ninja/4.jpg">
<div class="imgright"><img src="http://svarke.technews.lt/Ninja/m/4.jpg" border="1" /></div>
<p></a><a class="ns" href="http://svarke.technews.lt/Ninja/3.jpg"><br /><img src="http://svarke.technews.lt/Ninja/m/3.jpg" /><br /></a></p>
<p>Tik atidarę dėžutę iš karto matome vartotojo vadovą, kuriame pažingsniui konkrečiai išdėstyti montavimo etapai. Be jo, dėžėje randame patį aušintuvą, „kojas-laikiklius“, USB kabelį aušintuvo prijungimui prie nešiojamojo kompiuterio bei varžtus viskam sujungti.</p>
<p><b>Žvilgsnis iš arčiau ir montavimas</b></p>
<p><a class="ns" href="http://svarke.technews.lt/Ninja/5.jpg">
<div class="imgright"><img src="http://svarke.technews.lt/Ninja/m/5.jpg" border="1" /></div>
<p></a><a class="ns" href="http://svarke.technews.lt/Ninja/7.jpg"><br /><img src="http://svarke.technews.lt/Ninja/m/7.jpg" /><br /></a></p>
<p>Kaip matote nuotraukose, aušintuve įmontuoti du 70 x 70 mm ventiliatoriai, iš viršutinės pusės uždengti smulkiomis grotelėmis, o iš apačios - metalinėmis ventiliatorių apsaugomis. Dešiniame aušintuvo šone yra viena miniUSB jungtis, viena 5 V nuolatinės srovės maitinimo anga ir trys įprastinės USB jungtys. Aušintuvo maitinimui visiškai pakanka prijungti vieną pridėto laido galą prie miniUSB jungties aušintuve, o kitą - prie USB jungties nešiojamame kompiuteryje. Visgi, jei dėl kažkokių priežasčių kam nors būtų patogiau naudotis kitu maitinimo šaltiniu, jie galės pasirūpinti ir tuo. Matyti tris USB lizdus taip pat labai malonu. Aušintuvas ne tik papildomai neužims USB lizdo nešiojamame kompiuteryje, tačiau netgi veiks kaip trijų kanalų USB šakotuvas.</p>
<p><a class="ns" href="http://svarke.technews.lt/Ninja/6.jpg"><br /><img src="http://svarke.technews.lt/Ninja/m/6.jpg" /><br /></a></p>
<p>Aušintuvo centre puikuojasi <i>Vizo</i>, o žemiau - ir <i>Ninja</i> logotipas. Pats aušintuvo korpusas pagamintas iš metalo, nudažyto juoda spalva. Iš tokio paties metalo pagamintos ir papildomos aušintuvo „atramos-kojos“ (taip, fantazijos tiems daiktams pavadinti man pritrūko). Jos skirtos patogiai sureguliuoti aušintuvo pasvirimo laipsnį, kad kompiuteriu naudotis būtų kuo patogiau. Tikriausiai jau pastebėjote, kad jos nėra vientisos, o sudarytos iš dviejų dalių. Jeigu pageidaujate, jog pasvirimo kampas tarp stalo ir nešiojamojo kompiuterio būtų didesnis, galite nuimti papildomas dalis.</p>
<p><a class="ns" href="http://svarke.technews.lt/Ninja/9.jpg">
<div class="imgright"><img src="http://svarke.technews.lt/Ninja/m/9.jpg" border="1" /></div>
<p></a><a class="ns" href="http://svarke.technews.lt/Ninja/8.jpg"><br /><img src="http://svarke.technews.lt/Ninja/m/8.jpg" /><br /></a></p>
<p>Dar vienas pakankamai neįprastas dalykas nešiojamojo kompiuterio aušintuvui yra tai, jog jį visiškai sukomplektuoti teks patiems. Procesas gana paprastas, ypač jeigu akį užmesime į vartotojo vadovą. Tereikia iš šonų uždėti „kojas“ ir prisukti jas dviem varžtais.</p>
<p><a class="ns" href="http://svarke.technews.lt/Ninja/11.jpg">
<div class="imgright"><img src="http://svarke.technews.lt/Ninja/m/11.jpg" border="1" /></div>
<p></a><a class="ns" href="http://svarke.technews.lt/Ninja/10.jpg"><br /><img src="http://svarke.technews.lt/Ninja/m/10.jpg" /><br /></a></p>
<p><a class="ns" href="http://svarke.technews.lt/Ninja/12.jpg"><br /><img src="http://svarke.technews.lt/Ninja/m/12.jpg" /><br /></a></p>
<p><i>Vizo</i> teigia, jog šis aušintuvas gali būti lengvai konfigūruojamas ir lengvai pritaikomas 12" - 17" nešiojamiesiems kompiuteriams su plačiaformačiu ekranu. Iš tiesų vartotojas turi šiek tiek laisvės nustatyti ventiliatoriaus padėtį žemiau arba auščiau, pastumti juos labiau į šonus arba į centrą. Taip iš tiesų galima geriau nukreipti ventiliatorių srautą ten, kur nešiojamame kompiuteryje yra ventiliacijos angos. Kad tiksliai nustatytumėte ventiliatorių aukštį, gamintojas ant abiejų „kojų“ ties grioveliais sužymėjo skaičius, pagal kuriuos galima lygiai prisukti varžtus. Visgi vienas dalykas čia man nepatiko. Netgi prisukus varžtus kojos pajudinus šiek tiek klibėjo, mat plyšys, pro kurį sukami varžtai, yra kur kas didesnis už varžtų skersmenį.</p>
<p><b>Testavimas</b></p>
<p>Prieš pradėdamas kalbėti apie tai, kaip <i>Vizo Ninja HS</i> pasirodė temperatūrų atžvilgiu, noriu kelis žodžius tarti apie jo naudojimo patogumą. Iš tiesų jis palieka gerą įspūdį. Guminės nešiojamojo kompiuterio kojelės ant metalinio pagrindo visiškai neslidinėja. Be to, apatinėje atramų dalyje dar yra ir nedideli guminiai iškilimai, kad kompiuteris ir pats aušintuvas ant stalo tikrai neslystų, o iškilimai ant viršutinių atramų dalių užtikrina nešiojamojo kompiuterio stabilumą. Atramų gale taip pat įrengta ir po vieną ratuką. Šių ratukų pagalba nesunkiai galima aušintuvą paslinkti į kitą vietą, aukštyn pakėlus vien tik jo priekį. </p>
<p>Dabar galime pereiti prie pačio testavimo. Aušintuvas buvo bandytas su <i>Asus Z99L</i> nešiojamuoju kompiuteriu (14" plačiaformatis ekranas, 1,86 GHz <i>Celeron M540</i> procesorius, 2 GB <i>Quimonda</i> DDR2-533 MHz atminties, <i>Seagate Barracuda ST9160821AS</i> 160 GB kietasis diskas). <i>PC Wizard 2008</i> programa, kuria ir buvo matuota komponentų temperatūros, aptiko tik procesoriaus ir kietojo disko termodaviklius. Temperatūros matuotos kompiuteriui veikiant be papildomo aušintuvo, su <i>Vizo Ninja HS</i> ir su anksčiau <a class="ns" href="http://www.technews.lt/index.php?id=Kas&Id=1962">apžvelgtu</a> <i>TrippLite</i> nešiojamojo kompiuterio aušintuvu. Matuojant temperatūras ramybės būsenoje, temperatūroms nusistovėti kompiuteris įjungtas buvo 20 minučių. Po to tiek pat laiko buvo apkrauti ir kietasis diskas (<i>IOMeter</i> programa) ir procesorius (<i>Prime 95</i>). Kambario temperatūra bandymų metu siekė ~19 laipsnių pagal Celsijų. Rezultatai pateikiami lentelėje.</p>
<p><img src="http://svarke.technews.lt/Ninja/ltab1.PNG" /></p>
<p>Kaip matote, <i>TrippLite</i> aušintuvas, kurio ventiliatorius ištraukia šiltą orą iš kompiuterio korpuso apačios labai nežymiai, tačiau aušina efektyviau negu <i>Vizo</i> gaminys, kuris pučia šaltą orą į kompiuterio korpusą (bent procesoriaus temperatūrose). Nors tai iš dalies priklauso ir nuo nešiojamojo kompiuterio vėdinimo angų dugne. <i>Ninja HS</i> priklausomai nuo nešiojamo kompiuterio galima suderinti efektyvesniam komponentų aušinimui, kadangi galima keisti ventiliatorių pozicijas. <i>TrippLite</i> tokios galimybės neturi.</p>
<p>Kadangi nešiojamas kompiuteris turi būti portabilus ir kuo ilgiau veikti nepakrautas, įdomu, kiek kompiuterio baterijos kainuoja papildomas jo aušinimas. Pirmiausiai buvo išmatuota, kiek laiko kompiuteris veikia be ventiliatoriaus (ramybės būsenoje, Wi-Fi įjungtas), o po to, kiek laiko tokiomis pačiomis sąlygomis jis veikia su <i>Vizo Ninja HS</i> ir <i>TrippLite</i> nešiojamojo kompiuterio aušintuvu.</p>
<p><img src="http://svarke.technews.lt/Ninja/ltab2.PNG" /></p>
<p>Rezultatuose matyti, jog <i>Ninja</i> energijos atžvilgiu nors ir nedaug, tačiau yra kiek taupesnis nei <i>TrippLite</i>.</p>
<p>Aušintuvo triukšmo lygį, deja, galiu vertinti tik subjektyviai. Iš tiesų jis veikė labai tyliai, dirbant aušintuvo visiškai nesigirdėjo, turi jis du ventiliatorius.</p>
<p><b>Išvados</b></p>
<p><i>Vizo Ninja HS</i> kompiuterio aušintuvas palieka gana gerus įspūdžius. Jo surinkimo instrukcija trumpa, bet aiški, o pats surinkimas nesudėtingas. Pagaminimo kokybė, taip pat nusipelno gerų žodžių. Aušintuvas pakankamai gerai atlieka savo darbą ir veikia labai taupiai. Netgi tokia iš pirmo žvilgsnio smulkmena kaip ratukai ant aušintuvo pagrindų yra labai naudingi perstatant kompiuterį.</p>
<p>Man asmeniškai patinka <i>Vizo</i> idėja leisti patiems vartotojams reguliuoti aušintuvo pasvirimo aukštį, keisti ventiliatorių padėtį. Taip, aušintuvas tampa universalesnis, jį galima pritaikyti didesnei aibei nešiojamųjų kompiuterių. Daugiau tokių sprendimų norėtųsi pamatyti ir iš kitų gamintojų. Aušintuvą galima įsigyti už maždaug 59-69 JAV dolerius. Nepaisant kelių nedidelių trūkumų, tokių kaip atramų fiksacija, skiriame <i>Ninja HS</i> "Technews.lt renkasi" apdovanojimą.</p>
<p><img src="http://www.technews.lt/upl/Failai/renkasi.png" /></p>
<p>Dėkojame <a class="ns" href="http://www.vizo.com.tw/"><i>Vizo</i></a> už suteiktą galimybę išbandyti šį gaminį.</p>
<p></p>
