---
layout: post
status: publish
published: true
title: Kaspersky vartotojai yra apsaugoti nuo naujojo Skype viruso
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4365
wordpress_url: http://localhost/site/new/kaspersky_vartotojai_yra_apsaugoti_nuo_naujojo_skype_viruso/
date: '2009-12-11 14:52:53 +0200'
date_gmt: '2009-12-11 14:52:53 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:pq24HpzYiPALmM:http://www.eigsl.com/images/kaspersky_av_logo.jpg"  /></div>
<p>Programinės  įrangos platintoja Atviros informacinės sistemos  praneša, kad antivirusinės programos Kaspersky Internet Security 2010 vartotojai yra apsaugoti nuo naujojo viruso, kuris plinta kompiuterinėmis bendravimo programomis Skype, ICQ ar kitomis ir siekia pavogti konfidencialią vartotojo informaciją. </p>
<p>„Nors pranešimuose apie naująjį kenkėją buvo teigiama, kad jo neaptinka antivirusinės programos, norime nuraminti Kaspersky Internet Security 2010 vartotojus – ši antivirusinė programinė įranga apsaugo kompiuterius ir vartotojus nuo siaučiančio viruso. Vartotojai tik turėtų pasitikrinti, ar yra parsisiuntę atnaujinimus“, – sakė Kaspersky Lab. programinės įrangos platintojo Atviros informacinės sistemos projektų vadovas Andrius Šaveiko. </p>
<p>Šiandien buvo pranešta, kad Lietuvą pasiekė Rusijoje ir Lenkijoje daug žalos pridarę virusas, kuris seka ir vagia slaptažodžius, prisijungimo prie elektroninės bankininkystės kodus. Kaip teigiama, jau užfiksuota atvejų, kuomet netrukus po to, kai minėtu virusu buvo apkrėstas kompiuteris, bandyta įsilaužti į vartotojo banko sąskaitą. </p>
<p>Anot A. Šaveiko, nesaugiai besijaučiantys vartotojai turi galimybę nemokamai pasitikrinti, ar jie nėra užsikrėtę naujuoju virusu. Kaspersky Lab. sukūrė programą, kurią vartotojai gali nemokamai parsisiųsti iš šios svetainės: http://devbuilds.kaspersky-labs.com/devbuilds/AVPTool/.  </p>
<p>„Ši programa išvalys kompiuterį nuo visų naujausių virusų. Svarbu žinoti, kad ji yra atnaujinama kasdien, todėl jeigu ketinate patikrinti kompiuterį tik po poros savaičių, ją derėtų atsisiųsti prieš pat tikrinant“, – sakė Atviros informacinės sistemos projektų vadovas. </p>
