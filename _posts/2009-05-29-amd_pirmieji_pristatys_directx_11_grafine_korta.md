---
layout: post
status: publish
published: true
title: AMD pirmieji pristatys DirectX 11 grafinę kortą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3548
wordpress_url: http://localhost/site/new/amd_pirmieji_pristatys_directx_11_grafine_korta/
date: '2009-05-29 21:05:39 +0300'
date_gmt: '2009-05-29 21:05:39 +0300'
categories:
- Naujienos
---
<div class="imgright"><img src="http://tbn3.google.com/images?q=tbn:9d_7os2Q2ZQbeM:http://img241.imageshack.us/img241/2953/cardplugsom6.jpg" border="1" /></div>
<p>Taivano šaltiniai, kurie artimi abiems grafinių plokščių gamintojams patvirtino, jog <i>AMD</i> ruošiasi būti pirmaisiais, kurie pris Tikėtina, kad toks produktas pasirodys spalio pabaigoje, beveik tokiu pat metu, kaip ir <i>Microsoft Windows 7</i> operacinė sistema.</p>
<p>Pranešama, kad <i>AMD</i> iš esmės jau yra pasiruošusi pristatyti naują grafinių procesorių šeimą, tačiau kompanija laukia, kada gamybos partneris <i>TSMC</i> išspręs problemas kilusias gaminant 40 nm technologiniu procesu grįstus lustus.</p>
<p>Tikėtina, kad naujos šeimos grafinio lusto kodinis pavadinimas bus <i>RV870</i>, nors kompanija to dar nepatvirtino. Visgi manoma, jog <i>AMD</i> panaudos tokią pat strategiją, kurią naudojo <i>Radeon HD 3000</i> ir <i>4000</i> serijose, nes ją ir propaguoja bei laiko tinkamiausia. <i>RV870</i> bus ne aukštos klasės lustus, tačiau pakankamai efektyvus, tuo tarpu galiūnas, kurį sudarys du minėtieji lustai, bus aukščiausios klasės gaminys. Tai turėtų būti kažkas panašaus į <i>HD 4870X2</i> atvejį, kuris keletą mėnesių dominavo rinkoje. </p>
<p><i>Nvidia</i>, tuo tarpu, ką mes ir esame minėję, ruošia dar vieną aukštos klasės galingą GPU, kuris neturėtų būti panašus į konservatyvų <i>GT200</i> – čia kompanija naudos naują technologinį procesą bei sutelks dėmesį į spartos bei efektyvumo maksimalų išnaudojimą. Sunku pasakyti, ar to užteks įveikti du mažesnius <i>Radeon RV870</i> lustus, kas, deja, <i>GT200</i> atveju nepavyko. </p>
<p>Tiesa, <i>Nvidia</i> turi šiokių tokių problemų – pirmieji <i>GT300</i> pavyzdžiai nebuvo pavyzdiniai ir kompanija nenoriai kalba apie nustatytą pasirodymo datą. <i>TSMC</i> taip pat gamins ir <i>Nvidia</i> lustus, o mes jau minėjome <i>AMD</i> problemą, kai <i>RV740</i> lustų gaunama ne tiek, kiek norėtųsi. Jei problemos greitai nebus išspręstos, tai paveiks abiejų naujų grafinių posistemių šeimų pasirodymo datas, arba bent jau kiekį rinkoje.</p>
