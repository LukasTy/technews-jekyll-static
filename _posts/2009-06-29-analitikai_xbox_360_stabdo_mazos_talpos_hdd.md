---
layout: post
status: publish
published: true
title: 'Analitikai: Xbox 360 stabdo mažos talpos HDD'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3669
wordpress_url: http://localhost/site/new/analitikai_xbox_360_stabdo_mazos_talpos_hdd/
date: '2009-06-29 11:43:28 +0300'
date_gmt: '2009-06-29 11:43:28 +0300'
categories:
- Naujienos
---
<div class="imgright"><img src="http://tbn1.google.com/images?q=tbn:upeNcQ0gdt5NGM:http://xboxer.tv/xbox360-60gb-hard-drive-august-15.jpg" border="1" /></div>
<p>Pasak analitikų pranešimų, vienintelis dalykas, kuris yra aiškus Achilo kulnas <i>Xbox 360</i> žaidimų kompiuteriui, yra didelės talpos kietojo disko nebuvimas. Vartotojai pripažįsta, kad tai tampa vis opesne problema, ypač po to, kai <i>Microsoft</i> pristatė dar vieną skaitmeninę platinimo paslaugą – <i>Games on Demand</i>.</p>
<p>Tiesa, jau pasirodė gandai, kad <i>Microsoft</i> ruošia net vieno terabaito talpos kietąjį diską, kuris pasirodys tuo pat metu, kaip ir ypač didelio dėmesio sulaukęs <i>Microsoft</i> produktas <i>Project Natal</i>.</p>
<p>Galime paminėti ir <i>Games on Demand</i> paslaugą, kuri buvo pristatyta <i>E3</i> parodos metu, tačiau ją visiškai užgožė <i>Project Natal</i> pristatymas. Ši paslauga leis vartotojams atsisiųsti pilnas <i>Xbox 360</i> žaidimų kopijas ir jas patalpinti kietajame diske, o už viską sumokėti kreditine kortele, nesukant galvos apie MS taškus. </p>
<p>Žinoma, prasidėjo diskusijos, kuriose spėliojama, kiek tai paveiks mažmenininkų pardavimus – logiškai pagalvojus, tokios kopijos turėtų būti pigesnės, nes tai nereikalauja jokių papildomų lėšų. <i>Wedbush Morgan</i> analitikų komandos darbuotojas Michaelis Pachteris teigė, kad tai privers mažmenininkus prisitaikyti prie rinkos pokyčių, ir nesvarbu, jie to norės, ar ne. Tuo tarpu <i>GameStop</i> pareiškė, kad jie netiki, jog skaitmeninis platinimas sudarys deramą rinką, o ji nebus pastovi artimiausius kelis metus.<br /></p>
