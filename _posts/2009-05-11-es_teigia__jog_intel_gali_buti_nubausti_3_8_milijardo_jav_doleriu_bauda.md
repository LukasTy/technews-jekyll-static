---
layout: post
status: publish
published: true
title: ES teigia, jog Intel gali būti nubausti 3,8 milijardo JAV dolerių bauda
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3499
wordpress_url: http://localhost/site/new/es_teigia__jog_intel_gali_buti_nubausti_3_8_milijardo_jav_doleriu_bauda/
date: '2009-05-11 16:51:36 +0300'
date_gmt: '2009-05-11 16:51:36 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:KSoAuu8DlfVSZM:http://cybernetnews.com/wp-content/uploads/2006/03/IntelAMD.jpg" border="1" /></div>
<p>IT industrijos gigantui, didžiausiam pasaulyje lustų gamintojui <i>Intel</i>, gresia ypač didelė Europos Komisijos bauda už Europos Sąjungos antimonopolinių teisių nesilaikymą, šiandien pranešė <i>Reuters</i> ir <i>Wall Street Journal</i>.</p>
<p>O bauda, ką sako ir Europos Komisijos advokatai įsikūrę Briuselyje, gali būti tiesiog milžiniška, ir ne kitaip. Pagal esamus įstatymus, kompanija, kuri kaltinama pažeidusi antimonopolinius įstatymus, už šiuos pažeidimus gali būti nubausti iki 10 procentų metinės apyvartos pagrįsta bauda. Galime priminti, jog <i>Intel</i> praėjusiais metais gavo apie 38 milijardus JAV dolerių pajamų, tad didžiausia galima bauda gali siekti 3,8 milijardo JAV dolerių ribą.</p>
<p>Jei suma viršys 1,2 milijardus JAV dolerių, tai bus rekordinė suma Europos Sąjungos istorijoje skirta už nesąžiningą konkurenciją. Prieš tai griežčiausiai buvo nubaustas programinės įrangos gigantas <i>Microsoft</i>, kuris privalėjo sumokėti 1,16 milijardo JAV dolerių baudą. Pasak šaltinių iš Briuselio, oficialiai apie sankcijas ir baudos dydį bus pranešta jau šį trečiadienį.</p>
<p>Galime priminti, jog <i>Intel</i> yra kaltinama pažeidusi antimonopolinius įstatymus. Kompanija mažmenininkas siūlydavo išskirtines nuolaidas vien tam, kad nešiojamuosiuose ar staliniuose kompiuteriuose būtų naudojama tik <i>Intel</i> produkcija. Pasirodė ir daugiau įdomios informacijos. Pasak šaltinių iš Briuselio, vykdant tyrimą buvo išsiaiškinta, jog bendrovė tariamai nustatydavo procentinius dydžius savo lustams, kuriuos turėdavo naudoti AK gamintojai. Pavyzdžiui, <i>NEC</i> buvo pasakyta, kad tik 20 procentų <i>AMD</i> procesorių gali būti naudojama šios kompanijos produktuose.</p>
<p>Įtarimas krenta ir ant tokių kompanijų kaip <i>Lenovo</i> ar <i>HP</i>. Visi <i>Lenovo</i> parduodami nešiojamieji naudoja <i>Intel</i> procesorius, tuo tarpu 95 procentų <i>HP</i> produktų taip pat yra pagrįsti <i>Intel</i> lustais, pažymi šaltinis. Dėl vėluojančių rinkoje <i>AMD</i> produktų taip pat kaltinami gamintojai. <i>Intel</i> neva juos papirko ir nurodydavo pavėlinti ar atsisakyti dalies naujų <i>AMD</i> produktų, taip suteikiant kompanijai pranašumą.</p>
