---
layout: post
status: publish
published: true
title: Google Chrome OS nešiojamieji pasirodys šią savaitę?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5299
wordpress_url: http://localhost/site/new/google_chrome_os_nesiojamieji_pasirodys_sia_savaite/
date: '2010-12-06 18:41:02 +0200'
date_gmt: '2010-12-06 18:41:02 +0200'
categories:
- Naujienos
---
<div class="imgright"><img src="http://www.part.lt/img/463d27449f919e57011fd703726b2c31805.jpg"  /></div>
<p>Įvairūs technikos portalai rašo, kad pirmieji Google Chrome OS pagrįsti internetiniai nešiojamieji turėtų pasirodyti dar šią savaitę, o jų anonsas įvyks rytoj. eWeek leidinys rašo, kad Google įvairiems technikos leidiniams išsiuntinėjo pakvietimus į renginį.</p>
<p>Pasak tų pačių eWeek, renginys įvyks rytoj, gruodžio 7 dieną, o pačiame kvietime, kuriame pažymima, jog renginys vyks San Franciske, rašoma, kad bus pasidalinti įdomiomis žiniomis apie Chrome šeimos produktus. Net neabejojame, kad Google kalbės apie Chrome OS ir šia operacine sistema pagrįstus produktus.</p>
<p>Dar praėjusią savaitę internetas mirgėjo pranešimais apie artėjančius Google Chrome OS operacine sistema pagrįstus produktus. DigiTimes prieš keletą savaičių teigė, kad turi informacijos, jog tokie internetiniai nešiojamieji pasirodys prieš šventinį sezoną, o technikos blogas Engadget pademonstravo vieno iš tokių produktų klaviatūrų, kuri kiek skiriasi, nuo mums įprastinių, nes turi integruotą Google paieškos mygtuką.</p>
<p>Jei įvyks taip, kad Google Chrome OS internetiniai nešiojamieji nepasirodys rytoj, jų startas bet kokiu atveju nėra toli. Partneriai yra visiškai paruošę internetinius nešiojamuosius, o tuo tarpu patys Google yra užbaigę Chrome OS plėtojimą. Tereikia sulaukti finalinių produktų.<br /></p>
