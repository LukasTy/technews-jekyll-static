---
layout: post
status: publish
published: true
title: Nauja Intel SSD programinė įranga gadina duomenis
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4221
wordpress_url: http://localhost/site/new/nauja_intel_ssd_programine_iranga_gadina_duomenis/
date: '2009-10-28 10:36:52 +0200'
date_gmt: '2009-10-28 10:36:52 +0200'
categories:
- Naujienos
---
<p>Vakar mikroprocesorių milžinė <i>Intel</i> pristatė naują <a class="ns" href="http://www.technews.lt/tekstas/intel_pristate_34nm_ssd_kaupiklius_drastiskai_krenta_kainos.html;;"><i>X25-M</i> (su 34 nm NAND lustais)</a> SSD kaupiklių serijos programinės įrangos (angl. firmware) versiją, kuri kaupiklių spartą kai kuriais atvejais turėjo padidinti iki 40 procentų. Deja, kai kuriems <i>Windows 7</i> vartotojams šis atnaujinimas atnešė ne tik didesnę kaupiklio spartą, bet ir sugadintus jame saugotus duomenis.</p>
<p>Programinės įrangos atnaujinimas turėjo ypatingai pasitarnauti pagerinant ilgesnį laiką naudojamų kaupiklių spartą, mat jame įgyvendinta ir <i>Windows 7</i> operacinės sistemos palaikoma <a class="ns" href="http://baltichw.com/naujiena/n/a/latest_ocz_ssd_firmware_improves_performance_of_fragmented_ssds.html">TRIM</a> funkcija. 160 GB talpos savininkai taip pat galėjo džiaugtis iki 100 MB/s padidėjusia linijinio duomenų įrašymo sparta. Kaip rodo <a class="ns" href="http://hothardware.com/Articles/Intel-34nm-X25M-Gen-2-SSD-Performance-Update/">testai</a>, <a class="ns" href="http://www.anandtech.com/storage/showdoc.aspx?i=3667">kaupiklių</a> <a class="ns" href="http://www.pcper.com/article.php?aid=805">sparta</a> iš tiesų pastebimai padidėjo.</p>
<p>Visgi ne visi vartotojai liko patenkinti. Daliai jų atnaujinimas tiesiog <a class="ns" href="http://communities.intel.com/thread/7693?tstart=0">sugadino</a> <i>Windows 7</i> operacinę sistemą. <i>Intel</i> apie tai jau yra informuota ir iš savo puslapio <a class="ns" href="http://www.engadget.com/2009/10/26/intels-ssd-toolbox-firmware-update-promise-boost-in-performan/">pašalino</a> atnaujinimą. Artimiausiu metu problemos greičiausiai bus išspręstos, tačiau tai jau ne pirma bėda, susijusi su šia SSD kaupiklių serija. Tik pasirodžius <i>Intel X25-M G2</i>, vartotojai, kurie keitė BIOS slaptažodį, susidūrė su duomenų gadinimu.</p>
