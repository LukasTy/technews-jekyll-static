---
layout: post
status: publish
published: true
title: Asustek kompanijos ultra mobilus žaislas „Eee PC“ kainuos ypač mažai
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 619
wordpress_url: http://localhost/site/new/asustek_kompanijos_ultra_mobilus_zaislas__eee_pc__kainuos_ypac_mazai/
date: '2007-10-15 20:08:26 +0300'
date_gmt: '2007-10-15 20:08:26 +0300'
categories:
- Naujienos
---
<p>„Asustek“ kompanija, geriau žinoma tiesiog „Asus“ vardu, šiandien oficialiai pranešė, kad jų naujasis ultra mobilusis kompiuteris keistu pavadinimu „Eee PC“ didmeniniams prekybininkams turėtų kainuoti nuo 199 JAV dolerių.<br />
<br><br />
<br>Pastaruoju metu ultra mobiliųjų kompiuterių (Ultra Mobile Personal Computer – UMPC) rinkoje pasirodė ypač nemažas “būrys“ šio tipo įrenginių. „Sony“ neseniai pristatė kelis „Vaio UX“ serijos produktus, „Fujitsu“ anonsavo savąjį „LifeBook U810“, nuo pastarųjų gamintojų neatsilieka ir Pietų Korėjos milžinė – „Samsung“. Pastaroji kompanija pristatė net du produktus – „Q1“ ir „Q1 Ultra“. Nepaisant išleistų produktų gausos, šios platformos populiarumas tarp eilinių vartotojų yra ganėtinai mažas. To priežastis – itin aukšta šių įrenginių kaina – ekonominės klasės ultra mobilus kompiuteris kainuoja, vidutiniškai, 1000 JAV dolerių. Padėtį nusprendė pakeisti „Asus“ pristatydama naująjį savo UMPC gaminį – „Eee PC“. Naujasis įrenginys turės 7“ colių įstrižainės ekraną, 10/100 megabitų tinklo plokštę, 802.11b/g standartų bevielio tinklo palaikymą, 512 MB DDR2-400 tipo operatyviosios atminties ir integruotą internetinę kamerą. Kompiuteryje skaičiavimus atliks ypač žemos įtampos 900 MHz, „Intel Celeron“ procesorius, o už visų šių komponentų valdymą bus atsakingas „Intel 910GMLE Express“ lustų rinkinys. Kompiuteris, priklausomai nuo pirkėjo pasirinkimo, turės 4 GB, 8 GB arba 16 GB SSD diskinį kaupiklį. Įrenginys bus pardavinėjamas su integruota „Linux“ tipo operacine sistema.<br />
<br><br />
<br><br><img src=" http://images.dailytech.com/nimage/6304_4965_701.jpg"><br><br />
<br><br />
<br>Kompiuterio techninės specifikacijos tokio tipo įrenginiams yra gana standartinės, dizainas tipinis, tad kas tuomet turėtų patraukti pirkėjų dėmesį? Pasirodo ne kas kitas, o ypač žema produkto kaina. Kaip teigia naujienų agentūra <a class="ns" href="http://www.reuters.com/article/companyNewsAndPR/idUSTP30697020071011 ">„Reuters“</a>, „Eee PC“ kainos prasidės nuo 199 ir neviršys 369 JAV dolerių ribos.<br />
<br><br />
<br>Naujasis įrenginukas populiariose „Best Buy“ bei „Newegg“ internetinėse parduotuvėse pasirodys per kelias ateinančias savaites. Pasirodymas Europos rinkoje numatomas kiek vėliau – lapkričio viduryje.<br />
<br></p>
