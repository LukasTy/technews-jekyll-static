---
layout: post
status: publish
published: true
title: 'Intel: "AMD Phenom X3 - tik AMD bandymas uždirbti daugiau"'
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 586
wordpress_url: http://localhost/site/new/intel_amd_phenom_x3___tik_amd_bandymas_uzdirbti_daugiau/
date: '2007-10-09 21:09:56 +0300'
date_gmt: '2007-10-09 21:09:56 +0300'
categories:
- Naujienos
---
<p>Neseniai paskelbę apie planus išleisti pirmuosius X86 architektūros trijų branduolių procesorius AMD susilaukė nemažai dėmesio iš vartotojų, kadangi daugiabranduoliniai procesoriai neabejotinai veržiasi į rinką, tačiau vis dar yra daug programų, nesugebančių efektyviai panaudoti kelių procesoriaus branduolių. Todėl trijų branduolių procesorius kartais gali būti pigesnė ir ne ką prastesnė alternatyva. Kad ir kaip bebūtų, kompanijos Intel teigimu, tai ne kas kita, kaip noras padidinti gamybos produktyvumą ir pajamas.<br />
<br><br />
<br>&quot;Tai tėra paprastas būdas uždirbti daugiau iš gaminamų procesorių. Panašus pavyzdys - IBM ir Sony Cell procesorius iš tikrųjų turintis aštuonis branduolius, tačiau gamintojai teigia: &quot;Cell procesoriuje naudojami septyni branduoliai, o aštuntas yra atsargoje, arba yra neveikiantis&quot;.&quot; - teigė Justin'as Rattner'is iš Intel.<br />
<br><br />
<br>Naujieji keturių branduolių Opteron ir Phenom procesoriai yra monolitiniai, t.y. procesoriuje yra tik vienas kristalas su visais keturiais branduoliais. Intel savo keturių branduolių procesoriuose naudoja du dvibranduolinius kristalus. Atsižvelgiant į tai, kad du atskirus dvibranduolinius kristalus gaminti yra paprasčiau nei vieną keturių branduolių, Intel sprendimas atrodo geresnis gamybos atžvilgiu, kadangi potencialiai AMD procesorių gamybos išeiga bus mažesnė, nes gaminant sudėtingesnius procesorius didėja broko tikimybė. Nepaisant to, AMD tvirtina, kad jų keturių branduolių procesoriai bus spartesni už Intel analogus.<br />
<br><br />
<br>&quot;Taip, AMD turi keturių branduolių produktą. Esu įsitikinęs, kad kai AMD pamatė, koks procentas gaminamų procesorių negali veikti kaip pilnaverčiai keturių branduolių procesoriai ir kiek tai jiems atsieis, AMD pasakė: &quot;O, mes galim parduoti trijų branduolių procesorius, jei vienas branduolys bus brokuotas&quot;,&quot; - sakė ponas Rattner'is.<br />
<br><br />
<br>Nepaisant skepticizmo dėl trijų branduolių procesorių, J. Rattner'is pripažino, kad tokie procesoriai bus spartesni už dabartinius dviejų branduolių procesorius programose, kurios sugeba naudoti kelis procesoriaus branduolius. Visgi, jo teigimu, keturių branduolių procesoriai tokiems darbams tiks dar labiau.</p>
