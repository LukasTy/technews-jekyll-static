---
layout: post
status: publish
published: true
title: 'Gandas: galimos „Polaris“ specifikacijos'
author:
  display_name: Mindaugas Klumbis
  login: Katonas
  email: katonasf1@yahoo.com
  url: ''
author_login: Katonas
author_email: katonasf1@yahoo.com
wordpress_id: 20340
wordpress_url: http://www.technews.lt/portal/?p=20340
date: '2016-05-14 10:27:39 +0300'
date_gmt: '2016-05-14 07:27:39 +0300'
categories:
- Naujienos
---
<p>„<a href="http://www.techpowerup.com/222450/more-polaris10-and-polaris11-specifications-revealed">TechPowerUP</a>“ paviešino galimas „Polaris“ specifikacijas, kurios yra kuklesnės, nei buvome matę iki šiol.</p>
<p>Pasak pateiktos informacijos, „Polaris 10“ sulyso ir turi tik 32 vykdomuosius blokus, kas mums duotų 2048 Stream procesorius, tiek pat kiek turėjo „Tahiti“ lustas, debiutavęs su HD 7970 vaizdo plokštėmis. <a href="http://www.technews.lt/portal/news/gandas-polaris-10-r9-480-polaris-11-r9-470/">Seniau buvo manoma</a>, kad „Polaris 10“ lustas turi bent 36 ar net 40 vykdomuosius blokus, arba 2304 ar 2560 Stream procesorius. Priduriama, kad pateiktas lustas turi apie 5.5 TFLOP/s skaičiuojamąją galią, palyginimui „Hawaii“ su 2816 Stream procesoriai turi 5.2 TFLOP/s. Pagal šiuos duomenis aptariamas „Polaris 10“ grafikos procesorius turėtų veikti apytiksliai 1.35 GHz dažniu. Atminties posistemę susidėtų iš 256 bit atminties kontrolerio ir 8 GB GDDR5(X) atminties, pirmieji rinkoje pasirodę grafikos adapteriai gautų 7 Gbps GDDR5 atmintį. Vaizdo plokštės su „Polaris 10“ netūrėtų viršyti 150 W TDP.</p>
<p>Mažesnis „Polaris 11“ taip pat susitraukė - jam palikti 14 vykdomųjų blokų su 896 Stream procesoriais. Grafikos adapterio skaičiuojamoji galia yra 2.5 TFLOP/s, o branduolio dažnis turėtų siekti beveik 1.4 GHz. Šis lustas turi 128 bit atminties kontrolerį ir veikiausiai turės iki 4 GB siekiantį GDDR5 atminties buferį. Vaizdo plokštės TDP reitingas bus labai kuklus - vos 50 W.</p>
<p>Reikėtų pridurti, kad „<a href="http://videocardz.com/59903/possible-polaris-10-and-polaris-11-specifications-emerge">VideoCardz</a>“ mano, jog tai yra nešiojamiems kompiuteriams skirtų „Polaris“ grafikos procesorių specifikacijos.</p>
<p style="text-align: center;"><a href="http://www.technews.lt/portal/wp-content/uploads/2016/05/Polaris-rumor-specs.jpg"><img class="alignnone wp-image-20341 size-full" src="http://www.technews.lt/portal/wp-content/uploads/2016/05/Polaris-rumor-specs.jpg" alt="Polaris rumor specs" width="1157" height="329" /></a></p>
