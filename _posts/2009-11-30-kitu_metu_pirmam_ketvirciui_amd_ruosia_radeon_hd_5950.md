---
layout: post
status: publish
published: true
title: Kitų metų pirmam ketvirčiui AMD ruošia Radeon HD 5950?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4322
wordpress_url: http://localhost/site/new/kitu_metu_pirmam_ketvirciui_amd_ruosia_radeon_hd_5950/
date: '2009-11-30 16:03:13 +0200'
date_gmt: '2009-11-30 16:03:13 +0200'
categories:
- Naujienos
---
<div class="imgright"><img src="http://www.part.lt/img/c702b36eea3feab567e230f1ec64de4d703.jpg"  /></div>
<p>Praėjus beveik dvejoms savaitėms po industrijoje greičiausio vaizdo posistemio Radeon HD 5970 pasirodymo, AMD nesėdi rankas sudėję, tačiau atrodo ruošiasi pristatyti dar vieną aukštos klasės posistemį pirmąjį kitų metų ketvirtį.</p>
<p>Tai turėtų būti HD 5970 brolis, tačiau kiek mažiau našesnis HD 5950. Naujosios vaizdo plokštės paskirtis bus užpildyti gana nemažą tarpą tarp HD 5870 ir HD 5970 vaizdo posistemių. Naujasis posistemis taip pat leis efektyviau konkuruoti su tuo metu pasirodysiančiais naujos kartos nVidia produktais.</p>
<p>AMD Radeon HD 5950 išlaikys tokią pačią dizaino koncepciją kaip ir kompanijos flagmane HD 5970. Vaizdo plokštė naudos du AMD Cypress grafinius lustus, tokius pat, kurie naudojami ir HD 5850 posistemyje. Tikėtina, kad vaizdo plokštė turės 1440 „stream“ procesorių per lustą, 72 TMU ir 32 ROP vienetus, 256 bitų GDDR5 atminties pralaidą ir 2GB bendrosios darbinės atminties talpos. Kaip dvigubos HD 5970 atveju, tikėtinas dažnių sumažinimas. Spėjama, kad HD 5950 branduolys gali dirbti 650-675MHz dažniu, tuo tarpu atmintis – 900-1000MHz dažniu (efektyviu 3.6GHz-4GHz dažniu).</p>
<p>Žinoma, AMD šios situacijos nekomentuoja, tačiau jau ankščiau buvo užsiminusi apie du HD 5900 serijos produktus, tad HD 5950 vaizdo plokštė yra labai tikėtinas produktas. Telieka palaukti kitų metų, o ypač naujųjų nVidia posistemių, ir mes sužinosime daugiau.<br /></p>
