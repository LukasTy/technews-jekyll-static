---
layout: post
status: publish
published: true
title: Asus kartu su Amimon anonsavo WHDMI įrenginį
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5410
wordpress_url: http://localhost/site/new/asus_kartu_su_amimon_anonsavo_whdmi_irengini/
date: '2011-01-05 17:46:43 +0200'
date_gmt: '2011-01-05 17:46:43 +0200'
categories:
- Naujienos
---
<div class="imgright"><img src="http://technews.lt/upload/asus_wavi_xtion-580x306.jpg"  /></div>
<p>Mums visiems dažnai norisi prie savo milžiniško HD televizoriaus prisijungti asmeninį kompiuterį, žaisti žaidimus, žiūrėti YouTube klipus ar filmus, peržiūrėti nuotraukas, tačiau yra didelė problema – televizorius svetainėje, o PC – kitame kambaryje.</p>
<p>Tobulėjant technologijoms, kompanijos mums pateikia sprendimus. Šį kartą Asus su Amimon, WHDI konsorciumo nariu, anonsavo WAVI 3D bevielio ryšio PC į TV paketą. Jo esmė tokia, kad bevielio ryšio pagalba leidžiama sujungti PC su jūsų televizoriumi, o pristatytas paketas taipogi visiškai palaiko 3D turinį.</p>
<p>Tai reiškia, kad mėgautis 3D PC žaidimais ir 3D filmais jūsų 3D televizoriuje jums reikės Asus WAVI 3D priedelio ir padoraus asmeninio kompiuterio. Priedelis perduoda visą PC generuojamą vaizdą bevieliu ryšiu į jūsų televizorių iki 35 metrų atstumu bei turi taip vadinamą virtualiąją USB jungtį, kuri leis kompiuterį valdyti tiesiog sėdint ant sofos ir spoksant į televizorių.</p>
<p>Taigi, jums nebereikės jaudintis, kad jūsų kompiuteris, kuriame galbūt guli visa jūsų multimedija, yra kitame kambaryje, o jūsų televizorius – svetainėje. Aišku kol kas tiek, kad WHDI technologija paremtas prietaisas pasirodys šiame ketvirtyje, bet jo kaina kol kas neatskleista.</p>
<p><img src="http://technews.lt/upload/Asus WAWI.jpg" /></p>
