---
layout: post
status: publish
published: true
title: Gigabyte pristato Super Overclock vaizdo plokščių seriją (Atnaujinta)
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 3993
wordpress_url: http://localhost/site/new/gigabyte_pristato_super_overclock_vaizdo_ploksciu_serija/
date: '2009-08-29 14:07:41 +0300'
date_gmt: '2009-08-29 14:07:41 +0300'
categories:
- Naujienos
---

<p>Vaizdo bei pagrindinių plokščių gaminimo lyderis Gigabyte planuoja išleisti naują gamykliškai spartintų vaizdo plokščių Super Overclock seriją. Gigabyte naudojama GPU Gauntlet Sorting technologija leidžia atrinkti tik pačius geriausius spartinimui tinkančius branduolius.</p>
<p>Pirmiausia, GPU Gauntlet Sorting kruopščiai išanalizuoja vaizdo plokštės svarbiausius mazgus: branduolį, <i>stream</i> procesorius bei atmintį. Jei testų rezultatai neatitinka nustatytų standartų, toks vaizdo plokštės plokštės branduolys nebus naudojamas Super Overclock serijai.<br />
<br />Maža to, Gigabyte inžinierių kurta programa per 30 minučių leidžia nustatyti maksimalų vaizdo plokštės spartinimo potencialą. Kuomet Super Overclock spartinimo riba jau būna pasirinkta, belieka pakelti vaizdo plokštės dažnius būtent iki to pasirinkto taško.<br />
<br />Vaizdo spartintuvo stabilumui patikrinti, Gigabyte naudoja FurMark ir 3DMark Vantage programas, ir tik modeliai, kurie pasižymi didžiausiu efektyvumu ir naudoja mažiausiai elektros energijos gauna Super Overclock serijos sertifikatą. </p>
<p>Šios serijos vaizdo plokštėse sumontuoti tik pačios aukščiausios klasės komponentai: dviejų vario sluoksnių montažinė plokštė (PCB), japoniški kondensatoriai, itin kokybiški MOSFET tranzistoriai bei induktoriai. Visa tai leidžia sumažinti branduolio temperatūrą 5-10%, naudojamos energijos kiekį 10-30%, ir padidinti spartinimo potencialą 10-30%.</p>
<p>Jau rugsėjo pradžioje Gigabyte planuoja išleisti GeForce GTX 260 Super Overclock (SO) versiją. Šio modelio branduolio dažnis sieks 680 MHz, <i>stream</i> procesorių - 1466 MHz, o 896 MB GDDR3 tipo atmintis dirbs 2350 MHz taktiniu dažniu. Kiek vėliau bus išleista 1792 MB GTX 275 SO vaizdo plokštė, kurios dažniai atitinkamai sieks 715/1550/2520 MHz. Kompanija ateityje planuoja išleisti ir daugiau Super Overclock vaizdo spartintuvų.</p>
<p><img src="http://www.part.lt/img/2b2f7b56235310ab859f8cd88c659777523.jpg" /></p>
