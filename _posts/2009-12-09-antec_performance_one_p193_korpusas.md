---
layout: post
status: publish
published: true
title: Antec Performance One P193 korpusas
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 4356
wordpress_url: http://localhost/site/new/antec_performance_one_p193_korpusas/
date: '2009-12-09 01:00:17 +0200'
date_gmt: '2009-12-08 23:00:17 +0200'
categories:
- Korpusai
- Apžvalgos
---
<p>Po ilgos ilgos pertraukos aš vėl pristatau Jums apžvalgą, kuri tikiuosi bus įdomi ir naudinga. Šiandien mano kritika ir pagyros bus skirtos kompanijos Antec korpusui iš Performance One linijos – P193. Tai Super Mid-Tower dėžė, kurią neretas gali palaikyti Full-Tower, skirta vartotojams, ieškantiems daug erdvės ir plačių galimybių patogiai išdėstyti komponentus, o patį korpusą paversti patogesne terpe darbui su sistema. Prieš kurį laiką mes apžvelgėme kitą panašaus dydžio korpusą iš Chieftec, kurio apžvalgą galite rasti <a class="ns" href=" http://technews.lt/naujiena/n/a/Compucase_98_Series_Full_Tower_korpusas.html ">čia</a>. Malonaus skaitymo, gerbiami lankytojai!</p>
<p><b>TURINYS:</b></p>
<p>>Apie gamintoją<br />
<br />>Pakuotė<br />
<br />>Specifikacijos<br />
<br />>Korpuso išorė<br />
<br />>Korpuso vidus<br />
<br />>Išvados</p>
<p>Apie gamintoją</p>
<p>Dar 1986 metais įkurta amerikiečių kompanija tapo gerai žinoma kaip kokybiškų ir tvirtų kompiuterių korpusų gamintoja. Vėliau į savo prekių asortimentą Antec įtraukė ir maitinimo blokus, kuriuos kompanijos užsakymu šiuo metu gamina tokios kompanijos kaip Sea Sonic ar CWT. Kompanija įsikūrusi JAV, Kalifornijos valstijoje, savo biurą turi ir Europoje, Nyderlanduose. Antec produkcija parduodama daugiau nei trisdešimtyje pasaulio šalių.</p>
<p>Pakuotė</p>
<p>P193 yra pardavinėjamas tiesiog milžiniškoje pakuotėje. Nepasaint to, kad pats korpusas yra labai didelis – Antec šiandien apžvelgiamą produktą įdėjo į didžiausią mano kada nors matytą dėžę šios rinkos gaminiui.  Priekinėse pakuotės dalyse matome korpuso nuotraukas, o šonuose – specifikacijas ir savybes, kurios yra aprašytos keliomis kalbomis. Deja, lietuviškos informacijos čia nerasime.</p>
<p><a class="ns" href="http://svarke.technews.lt/P193/1.JPG">
<div class="imgright"><img src="http://svarke.technews.lt/P193/s/1.JPG"  /></div>
<p></a><br />
<br /><a class="ns" href="http://svarke.technews.lt/P193/2.JPG"><br /><img src="http://svarke.technews.lt/P193/s/2.JPG" /><br /></a></p>
<p>Korpusas yra įspraustas į oro burbuliukų plastiko pluoštą, ir suvyniotas į polietileninį maišą. Įdomu tai, kad įprastu būdu išimant korpusą (apvertus dėžę ir ją palengva traukiant), korpusas vistiek stovės atvirkščiai, tačiau tai – tik smulkmena. Detalės, ant kurių akivaizdžiai gali būti pastebimi įbrėžimai yra apklijuotos permatoma plastiko plėvele. Atidarę korpuso dureles randame didžiulę dėžę, kurios viduje – 4/5 tuščios erdvės, o likusią užima korpuso naudojimui reikalingi komponentai. Čia rasime laikiklius kietiesiems diskams, varžtus, pakylėles bei keleta papildomų elementų darbo su korpusui palengvinimui.</p>
<p><a class="ns" href="http://svarke.technews.lt/P193/3.JPG">
<div class="imgright"><img src="http://svarke.technews.lt/P193/s/3.JPG"  /></div>
<p></a><br />
<br /><a class="ns" href="http://svarke.technews.lt/P193/4.JPG"><br /><img src="http://svarke.technews.lt/P193/s/4.JPG" /><br /></a></p>
<p><a class="ns" href="http://svarke.technews.lt/P193/04.JPG"><br /><img src="http://svarke.technews.lt/P193/s/04.JPG" /><br /></a></p>
<p>Korpuso išorė</p>
<p>P193 atrodo išties solidžiai. Korpusas yra pagamintas iš ganėtinai storo 0,8 mm plieno lakšto, todėl ir yra sunkus ir sveria 16,25 kg, o išmatavimai siekia 51.4 cm (aukštis) x 20.5 cm (plotis) x 59 cm (ilgis). Priekinėje dalyje Antec įrengė sidabrinės spalvos dureles, po kuriomis slepiasi priėjimas prie sistemos įrenginių, įjungimo/perkrovimo mygtukai, o šalia jų – dvi USB, viena eSATA ir dvi 3,5 mm jungtys. Atidarius dureles matome, kad yra skirtos keturios vietos 5,25 colio išplėsties įrenginiams, dvi nišos 12 cm ventiliatoriams ir vietelė 3,5 colio ventiliatorių valdikliui ar kitam gaminiui. Pačios durelės yra itin geros kokybės, užsiveria ir atsidaro itin švelniai, vos stumtelėjus, o dėl naujos technologijos jos gali atsidaryti net 270 laipsnių kampu.</p>
<p><a class="ns" href="http://svarke.technews.lt/P193/5.JPG">
<div class="imgright"><img src="http://svarke.technews.lt/P193/s/5.JPG"  /></div>
<p></a><br />
<br /><a class="ns" href="http://svarke.technews.lt/P193/6.JPG"><br /><img src="http://svarke.technews.lt/P193/s/6.JPG" /><br /></a></p>
<p>Dešinėje korpuso pusėje (žiūrint nuo priekio) nieko įmantraus nėra, o štai kitoje pusėje matome išplatėjimą, kurio vietoje – Big Boy 20 cm pločio ventiliatorius, kurio oro srautas yra nukreiptas į vaizdo plokštę(-es). Kitaip nei pirmtake P190, naujesniajame korpuse šis ventiliatorius yra iškeltas į išorę, tam, kad nekliudytų sumontuoti aukštus procesoriaus aušintuvus. Korpuso viršuje matome, kad šiltą orą iš korpuso ištraukia du 140mm dydžio TriCool ventiliatoriai. Korpuso apačia – šviesios spalvos, o elementai, ant kurių stovi P193 yra iš minkštos gumos, todėl neturėtų neigiamai paveikti grindų dangos, kad ir kokia ji bebūtų.</p>
<p><a class="ns" href="http://svarke.technews.lt/P193/7.JPG">
<div class="imgright"><img src="http://svarke.technews.lt/P193/s/7.JPG"  /></div>
<p></a><br />
<br /><a class="ns" href="http://svarke.technews.lt/P193/8.JPG"><br /><img src="http://svarke.technews.lt/P193/s/8.JPG" /><br /></a></p>
<p>Viena įdomiausių savybių kuria pasižymi dauguma Antec korpusų – apačioje montuojamas maitinimo blokas. P193 – ne išimtis – vietoje viršuje įprastos nišos maitblokiui, čia matome aukščiau pakeltą vietą motininės plokštės lizdams ir 12 cm ventiliatoriui, o virš jų – trijų pasirinkimų apsukų valdiklį trims aušintuvams. Po pastaruoju – dvi skylės vandens aušinimo sistemos vamzdžiams pravesti ir 7 išėjimai išplėstinėms plokštėms. Apskritai korpuso kokybė yra puiki, tiek surinkimas, tiek naudojamos medžiagos yra aukščiausios klasės. </p>
<p><a class="ns" href="http://svarke.technews.lt/P193/9.JPG">
<div class="imgright"><img src="http://svarke.technews.lt/P193/s/9.JPG"  /></div>
<p></a><br />
<br /><a class="ns" href="http://svarke.technews.lt/P193/10.JPG"><br /><img src="http://svarke.technews.lt/P193/s/10.JPG" /><br /></a></p>
<p>Korpuso vidus</p>
<p>Atidarę korpuso dureles, kurios gali būti rakinamos komplekte esančiu rakteliu, matome, kad visas korpuso vidus yra šviesiai pilkos spalvos, kaip ir dėžės apačia. Antras aspektas, iškart krintantis į akis yra erdvės padalijimas į dvi dalis, pasak kompanijos, skirtas sumažinti bendram sistemos triukšmui, pasiekiančiam vartotojo ausis. Apie galinę korpuso dalį jau papasakojau ankstesnėje apžvalgos dalyje, kalbant apie jos vidų, galima paminėti šiek tiek keistą Antec sprendimą nepritaikyti bevaržtės montavimo technologijos. Dar vienas sprendimas, skirtas sumažinti garso lygį – plastiko sluoksniu padengtos korpuso sienelės, sugeriančios triukšmą ir vibraciją.</p>
<p><a class="ns" href="http://svarke.technews.lt/P193/11.JPG">
<div class="imgright"><img src="http://svarke.technews.lt/P193/s/11.JPG"  /></div>
<p></a><br />
<br /><a class="ns" href="http://svarke.technews.lt/P193/12.JPG"><br /><img src="http://svarke.technews.lt/P193/s/12.JPG" /><br /></a></p>
<p>Padėklas, ant kurio montuojame motininę plokštę yra visiškai standartiškas, tačiau labai gaila, kad čia nerasime išpjautos vietos greitam procesoriaus aušintuvo su galine plokšte pakeitimui. Tai keista, nes tokį sprendimą labai dažnai galime sutikti ir naujesniuose žemesnės klasės korpusuose. Pažvelgę į kitą vidinę korpuso pusę matome, kad kompanija suteikė galimybę vartojams patogiai susidėti nenaudojamus maitinimo kabelius, kad jie netrukdytų darbui su sistema.</p>
<p><a class="ns" href="http://svarke.technews.lt/P193/13.JPG">
<div class="imgright"><img src="http://svarke.technews.lt/P193/s/13.JPG"  /></div>
<p></a><br />
<br /><a class="ns" href="http://svarke.technews.lt/P193/14.JPG"><br /><img src="http://svarke.technews.lt/P193/s/14.JPG" /><br /></a></p>
<p>Priekinėje viršutinėje korpuso dalyje yra skirtos 4 vietos 5,25 colio įrenginiams. Visi jie gali būti sumontuoti naudojant bevaržčius tvirtinimo elementus, kuriuos radome pridėtus komplekte. Kiek žemiau – atskirta “kamera” trims 3,5” kietiesiems diskams, kuriuos galima montuoti iš karto, neieškant reikiamų laikiklių dėžutėje. Dar šiek tiek žemiau – niša 3,5 colio įrenginiui, kuriam reikalingas išėjimas į korpuso išorę. Tai pravers vartotojams, naudojantiems ventiliatorių valdiklius, sistemos būsenos ekranus ar kitą panašią įrangą. Žemiausioje korpuso dalyje – dar viena atskira dėžutė trims 3,5 colio įrenginiams, o tai reiškia, kad vartotojai turės galimybę susimontuoti septynis 3,5” dydžio gaminius. </p>
<p><a class="ns" href="http://svarke.technews.lt/P193/15.JPG">
<div class="imgright"><img src="http://svarke.technews.lt/P193/s/15.JPG"  /></div>
<p></a><br />
<br /><a class="ns" href="http://svarke.technews.lt/P193/16.JPG"><br /><img src="http://svarke.technews.lt/P193/s/16.JPG" /><br /></a></p>
<p>Įdomi P193 savybė yra ta, kad po tris 3,5 colio įrenginius talpinančios dėžutės gali tiesiog išsiimti patrauktos už žiedų. Taip vartotojui suteikta proga prie sistemos kietuosius diskus prijungti žymiai paprasčiau, o lygiai taip pat paprasčiau ir pakeisti ventiliatorius, kurie slepiasi už šių dėžučių ir aušina šiuos įrenginius. Vienoje iš jų yra prikabinta maža dėžutė, kurioje galima laikyti tvirtinimui reikalingus varžtus ar kitas smuklmenas.  Kaip jau ir minėjau, tam reikalingi 12 cm pločio aušintuvai. Antec nepamiršo ir ganėtinai opios problemos – dulkių, tad jom sulaikyti yra skirti filtrai, kuriuos galima išvalyti iš išorinės priekinės korpuso pusės.</p>
<p><a class="ns" href="http://svarke.technews.lt/P193/17.JPG">
<div class="imgright"><img src="http://svarke.technews.lt/P193/s/17.JPG"  /></div>
<p></a><br />
<br /><a class="ns" href="http://svarke.technews.lt/P193/18.JPG"><br /><img src="http://svarke.technews.lt/P193/s/18.JPG" /><br /></a></p>
<p>Be abejo, turbūt labiausiai nuo kitų korpusų besiskirianti dalis yra maitinimo blokui skirta zona. Geriausiai ji pritaikyta yra Antec CP serijos maitinimo šaltiniams, kurių vieno apžvalgą visai greitai turėtumėte išvysti. Tačiau kompanija nenuskriaudė vartotojų ir paliko jiems galimybę naudoti ir bet kokį kitą ATX standartus atitinkantį PSU. Be abejo, naudojant tokį energijos šaltinį, jis kais kur kas labiau, nes CP serijos maitinimo blokai traukia orą iš kitos pusės, kurioje P193 yra žymiai daugiau erdvės. Dar vienas labai logiškas ir džiuginantis Antec sprendimas – įdėti atsilenkiančią plokštę, kuri po sistemos sumontavimo yra uždaroma ir taip išvengiama laidų maišalynės.</p>
<p><a class="ns" href="http://svarke.technews.lt/P193/19.JPG">
<div class="imgright"><img src="http://svarke.technews.lt/P193/s/19.JPG"  /></div>
<p></a><br />
<br /><a class="ns" href="http://svarke.technews.lt/P193/20.JPG"><br /><img src="http://svarke.technews.lt/P193/s/20.JPG" /><br /></a></p>
<p>Dirbti montuojant sistemą P193 korpuse yra vienas malonumas. Vartotojui yra suteikta daugybė erdvės tvirtinant skirtingus sistemos komponentus, o maitinimo bloko perkėlimas į pačią apačią yra ergonomiką gerinantis sprendimas. Tvirtinant pastarąją dalį nereikia viena ranka prilaikyti bloko, o su kita darbuotis atsuktuvu. Šiuo atveju užtenka tiesiog pasidėti PSU ant tam skirtos vietos ir nesunkiai priveržti 4 varžtus. Bevaržčiai montavimo mechanizmai yra labai patogūs ir leidžia greitai darbui paruošti keletą įrenginių vienu 3,5 colio įrenginius talpinančios dėžutės išėmimu. Sumontavus motininę plokštę ir į ją dedamus komponentus bei prijungus maitinimą, tereikia likusius nebenaudojamus laidus užkišti į už padėklo esančią erdvę ir pritvirtinti juos ten esančiais dirželiais. Tai pagerins ne tik darbo su sistema patogumą, tačiau ir aušinimo rodiklius.</p>
<p><a class="ns" href="http://svarke.technews.lt/P193/21.JPG">
<div class="imgright"><img src="http://svarke.technews.lt/P193/s/21.JPG"  /></div>
<p></a><br />
<br /><a class="ns" href="http://svarke.technews.lt/P193/22.JPG"><br /><img src="http://svarke.technews.lt/P193/s/22.JPG" /><br /></a></p>
<p>Išvados</p>
<p>P193 iš pirmo žvilgsnio atrodo kaip Full-Tower korpusas. Tačiau iš tiesų taip nėra, jis atitinka Mid-Tower standartus, o pati kompanija produktą vadina Advanced Super Mid Tower klasės gaminiu. Nuo pat pirmo prisilietimo prie korpuso, aišku, kad jis iš tiesų siūlo tiesiog nepriekaištingą surinkimo ir medžiagų kokybę. Čia radome ir visiškai pakankamą namų vartotojui nišų ir lizdų įrenginiams skaičių, bei apsčiai erdvės tiems, kuriems dažnai tenka lįsti ir kažką keisti pačioje sistemoje. Vienintėlis akivaizdus minusas – angos procesoriaus aušintuvo plokštelei, tvirtinamai prie motininės plokštės, nebuvimas. </p>
<p>Kompanija nepagailėjo ne tik 4 ventiliatorių, iš kurių vienas net 20 cm dydžio, tačiau ir bent paprasto valdiklio jų apsukoms reguliuoti. O tai reiškia, kad Jūs be papildomų išlaidų galėsite rinktis, norite vėsios ar beveik negirdimos sistemos. Darbas, siekiant sumažinti bendrą sistemos triukšmą, taip pat buvo atliktas – sienelės išklotos triukšmą sugeriančia medžiaga, o maitinimo bloko zona yra atskirta nuo likusios sistemos. Antec pasiūlo ir nemažai novatoriškų sprendimų, kaip atskiros dėžutės kietųjų diskų montavimui, ar kitos malonios ir darbą palengvinančios smulkmenos.</p>
<p>Lietuvoje Antec P193 kaina siekia apie 500 LT, kai konkurentas Chieftec Dragon siūlo 40 LT mažesnę kainą. Visgi, pastarasis šiandien apžvelgtam korpusui neprygsta surinkimo, medžiagų kokybe, ergonomiškumu ir apskritai, praktiškai visais kriterijais, pagal kuriuos gali būti vertinamas korpusas. Jei renkatės aukštos klasės Mid-Tower dėžę, P193 yra vienas iš geriausių pasirinkimų.</p>
<p><img src="http://www.technews.lt/upl/Failai/renkasi.png" /></p>
<p></p>
