---
layout: post
status: publish
published: true
title: "Šiais metais LG nori parduoti apie 140 mln. telefonų"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4520
wordpress_url: http://localhost/site/new/siais_metais_lg_nori_parduoti_apie_140_mln_telefonu/
date: '2010-01-20 21:40:03 +0200'
date_gmt: '2010-01-20 21:40:03 +0200'
categories:
- Naujienos
---
<div class="imgright"><img src="http://t2.gstatic.com/images?q=tbn:1n5GUt-b-5G1JM:http://cache.gizmodo.com/assets/images/4/2009/02/lg-ks360-android_w500.jpg"  /></div>
<p>Pasaulinė lyderė ir mobiliųjų komunikacijų technologijų novatorė LG Electronics (LG) sieks ambicingo augimo mobiliųjų komunikacijų rinkoje: šiais metais bendrovė planuoja parduoti 140 milijonų telefonų. Siekdama iki 2012 m. tapti vienu iš dviejų didžiausių mobiliųjų telefonų gamintojų pasaulyje kompanija taip pat planuoja įtvirtinti pozicijas pasaulinėje išmaniųjų telefonų rinkoje.</p>
<p>„Sparčiai augant išmaniųjų telefonų, įvairaus turinio ir paslaugų poreikiui, mobiliųjų telefonų rinka artėja prie dar vieno revoliucingų pokyčių etapo“, - sako Skott Ahn, LG Electronics Mobile Communications Company prezidentas ir vykdomasis direktorius. „Siekdami ir toliau išlaikyti rinkos tendencijų lyderio pozicijas bei iki 2012 metų tapti vienu iš dviejų didžiausių pasaulio mobiliųjų telefonų gamintojų, ir toliau sieksime esminių pergalių“, - sakė S.Ahn.</p>
<p>2010 metais LG planuoja, kad mobiliųjų telefonų pardavimai sieks 140 milijonų arba 20 proc. daugiau nei pernai. Plėsdama pardavimo tinklą, 2009 metais kompanija atidarė apie 100 mobilių telefonų parduotuvių besivystančiose pasaulio šalyse. Šiais metais LG planuoja itin sustiprinti savo kaip inovatyvių ir vartotojo poreikiams pritaikytų telefonų gamintojo pozicijas Pietų Korėjos ir Šiaurės Amerikos rinkose. Savo pozicijas LG siūlydama plačią mobiliųjų telefonų pasiūlą nuo išmaniųjų ir patogių iki prabangių bei madingų.</p>
<p>Siekdama 2012 metais pasiekti išsikeltų tikslų, LG praėjusiais metais įkūrė išmaniųjų telefonų skyrių, ojame dirbančios tyrimų ir plėtros komandos narių skaičių padidino 30 procentų. Šiais metais LG planuoja pristatyti apie 20 išmaniųjų telefonų su Android, Windows Mobile ir Linux operacinėmis sistemomis. Ypatingai didelės viltys siejamos su Android telefonais, kuriuose įdiegta patogi atviros prieigos programinė įranga: jie, kaip tikimasi, sudarys daugiau nei pusę visų LG naujųjų išmaniųjų telefonų gamybos. 2010 m. pirmojoje pusėje kompanija daug dėmesio skirs paprasto naudojimo išmaniųjų telefonų gamybai. Juos siekiama pasiūlyti pirmą kartą išmaniaisiais telefonais besinaudojantiems žmonėms, prieš jiems pereinant prie modernaus dizaino aparatų naudojimo. Kompanija tikisi pirmuosius 10 milijonų išmaniųjų telefonų rinkai pristatyti dar šiais metais.     </p>
<p>Galimybė prisitaikyti prie vartotojų poreikių yra svarbiausias LG tikslas užsitikrinant pozicijas išmaniųjų telefonų rinkoje. Šiais metais bus pristatyta 3 Screen Service technologija, kuri leis pritaikyti skirtingų formatų failus ir matyti tokį pat vaizdo turinį telefonuose, kompiuteriuose ir televizoriuose papildomai nekonvertuojant formatų. Vasarį LG pristatys vieną iš savo inovacijų – prietaisą su 3 Way Sync technologija, kuri suteiks vartotojams galimybę peržiūrėti vienodą vaizdą mobiliuosiuose telefonuose, kompiuteriuose ir internete naudojantis bevieliu tinklu. Siekdama užtikrinti, kad kuo daugiau pramogų ir praktinių galimybių efektyviai veiktų išmaniuosiuose telefonuose, LG bendradarbiauja su geriausiais turinio kūrėjais pasaulyje.<br /></p>
