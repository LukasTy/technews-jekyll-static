---
layout: post
status: publish
published: true
title: Apple iPhone 4S kainuoja pagaminti iki 200 JAV dolerių
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6110
wordpress_url: http://localhost/site/new/apple_iphone_4s_kainuoja_pagaminti_iki_200_jav_doleriu/
date: '2011-10-22 19:33:00 +0300'
date_gmt: '2011-10-22 19:33:00 +0300'
categories:
- Naujienos
---
<div class="imgright"><img src="http://technews.lt/upload/iphone_4.jpg"  /></div>
<p>Rinkos tyrimų bendrovės iSuppli analitikai ir vėl nusprendė paskaičiuoti, kiek gi kainuoja pagaminti naująjį Apple iPhone 4S telefono modelį, kurio naujovės – spartesnis procesorius, geresnė vaizdo kamera ir daugiau vidinės atminties.</p>
<p>Kaip praneša iSuppli, pagaminti Apple iPhone 4S su 16GB vidine atminti tekainuoja 196 JAV dolerius. Brangiausiai kainuoja prisilietimui jautrus ekranas, kurio kaina yra 37 JAV doleriai, antroje vietoje 16GB atmintis, kurios kaina 19 JAV dolerių, trečioje – procesorius, kurio kaina 15 JAV dolerių.</p>
<p>Žinoma, pagaminti 32GB ir 64GB versijas kainuoja kiek daugiau. Štai dėl didesnės vidinės atminties iPhone 4S 32GB versijos pagaminimo kaina jau peržengia 200 JAV dolerių ribą ir siekia 215 JAV dolerių, o 64GB versijai pagaminti reikia 254 JAV dolerių.</p>
<p>Galime priminti, jog JAV Apple šiuos telefonus siūlo su mobiliojo ryšio operatoriaus dviejų metų sutartimi. Tokiu atveju iPhone 4S 16GB versija kainuoja 200 JAV dolerių, 32GB versija 300 JAV dolerių, o 64GB versija – 400 JAV dolerių.</p>
<p>Nepasirašius kontrakto, telefonų kainos, ypač Europoje, yra bemaž trigubai didesnės, nei pagaminimo kaina. „Atrištas“ iPhone 4S 16GB kainuoja 650 JAV dolerių, 32GB versija 750 JAV dolerių, o 64GB versija dar daugiau – 850 JAV dolerių.</p>
