---
layout: post
status: publish
published: true
title: Aštuoni kabikai „Fractal Design Node 804“ korpuse - kas jie?
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8392
wordpress_url: http://localhost/site/new/astuoni_kabikai_fractal_design_node_804_korpuse__kas_jie/
date: '2014-12-29 21:49:24 +0200'
date_gmt: '2014-12-29 19:49:24 +0200'
categories:
- Korpusai
- Apžvalgos
---
<p style="text-align: justify;">2014–ųjų gale keliuose portaluose surengtuose komponentų pripažinimuose „Corsair Carbide Air 540“ buvo rekomenduojamas, kaip geriausias pasirinkimas geidžiantiems neįprastų formų dėžutės. Ir išties prieštarauti tokiai kolegų nuomonei negalime – „Carbide Air 540“ labai patiko ir mums. Tačiau tiksliai nežinome, ar internautai turėjo galimybę prigretinti „Corsair“ produktą prie „Fractal Design Node 804“. Pastarasis rinkoje pasirodė po „Carbide Air 540“ pristatymo ir tapo savotišku atsakymu „Corsair“ kompanijai, tik mažesnių matmenų. Iš pirmo žvilgsnio atrodo, kad „Node 804“ gali būti ne mažiau sėkmingas nei konkurentas.</p>
<p style="text-align: center;"><img style="width: 520px; height: 490px;" src="http://technews.lt/userfiles/FractalDesignNODE804logo.jpg" alt="" /></p>
<p>&nbsp;</p>
<p><strong>Pakuotė ir komplektacija</strong></p>
<p style="text-align: justify;">Ant protingo dydžio kartoninės dėžės „Fractal Design“ pasidalino išsamia informacija ne tik apie „Node 804“ technines charakteristikas, bet ir nepašykštėjo supažindinamojo chematinio brėžinio.</p>
<p style="text-align: center;"><a href="http://technews.lt/userfiles/SAM_3157.jpg"><img style="width: 232px; height: 155px;" src="http://technews.lt/userfiles/SAM_3157.jpg" alt="" /></a><a href="http://technews.lt/userfiles/SAM_3155.jpg"><img style="width: 232px; height: 155px;" src="http://technews.lt/userfiles/SAM_3155.jpg" alt="" /></a></p>
<p style="text-align: center;"><a href="http://technews.lt/userfiles/SAM_3154.jpg"><img style="width: 232px; height: 155px;" src="http://technews.lt/userfiles/SAM_3154.jpg" alt="" /></a><a href="http://technews.lt/userfiles/SAM_3156.jpg"><img style="width: 232px; height: 155px;" src="http://technews.lt/userfiles/SAM_3156.jpg" alt="" /></a></p>
<p style="text-align: justify;">Apsaugai nuo pažeidimų piktų žodžių neturime - supakavimas tinkamas ilgoms kelionėms pervežimo kompanijų furgonuose. Komplektaciją sudaro išsamus vartotojo gidas, bukletas su 2014-ųjų metų „Fractal Design“ prekiaujama produkcija, varžtai, „zip-ties“ surišėjai ir keletas antivibracinių žiedų mechaniniams diskams.</p>
<p style="text-align: center;"><a href="http://technews.lt/userfiles/SAM_3158.jpg"><img style="width: 232px; height: 155px;" src="http://technews.lt/userfiles/SAM_3158.jpg" alt="" /></a><a href="http://technews.lt/userfiles/SAM_3159.jpg"><img style="width: 232px; height: 155px;" src="http://technews.lt/userfiles/SAM_3159.jpg" alt="" /></a></p>
<p>&nbsp;</p>
<p><strong>Specifikacijos </strong></p>
<p style="text-align: center;"><img style="width: 514px; height: 335px;" src="http://technews.lt/userfiles/Node804specs(1).png" alt="" /></p>
<p>&nbsp;</p>
<p><strong>Žvilgsnis į išorę </strong></p>
<p style="text-align: justify;">Kadangi „Node 804“ netalpina ATX formato pagrindinių plokščių („Carbide Air 540“ tai daro) „Fractal Design“ korpusas yra žymiai žemesnis. Jo aukštis siekia vos 307 mm. Tačiau dėl šiek tiek skirtingo vidaus dizaino „Node 804“ yra 10 mm platesnis (344 mm). Toks išmatavimų derinys suteikia pakankamai neįprastą bendrą išvaizdą, nuo kurios akys atplėšiamos aliumininės priekinės panelės ir šoninio permatomo lango, kuris tikrai stipriai atspindi aplink esančius objektus.</p>
<p style="text-align: center;"><a href="http://technews.lt/userfiles/SAM_3160.jpg"><img style="width: 232px; height: 155px;" src="http://technews.lt/userfiles/SAM_3160.jpg" alt="" /></a><a href="http://technews.lt/userfiles/SAM_3162.jpg"><img style="width: 232px; height: 155px;" src="http://technews.lt/userfiles/SAM_3162.jpg" alt="" /></a></p>
<p style="text-align: justify;">Daugiau nei du trečdalius „Node 804“ priekinės panelės apdailos sudaro aliuminiu aptraukta dalis, o mažesnė tenka įprastam metaliniui tinkleliui. Neabejotinai šlifuoto aliuminio dalis suteikia papildomą prabangos dozę, o bendras „Node 804“ priekio vaizdas minimalistinis ir dvelkiantis profesionalumu. I/O jungtys perkeltos į korpuso dešinįjį šoną, kur randame starto mygtuką, dvi USB 3.0, jungtis mikrofonui ir ausinėms. „Fractal Design“, kaip kad dažniausiai elgiasi „SilverStone“, atsisakė įprastų 5,25“ stalčių ir tame pačiame šone paliko angą plono formato optinių diskų skaitytuvui.</p>
<p style="text-align: center;"><a href="http://technews.lt/userfiles/SAM_3169.jpg"><img style="width: 232px; height: 155px;" src="http://technews.lt/userfiles/SAM_3169.jpg" alt="" /></a><a href="http://technews.lt/userfiles/SAM_3171.jpg"><img style="width: 232px; height: 155px;" src="http://technews.lt/userfiles/SAM_3171.jpg" alt="" /></a></p>
<p style="text-align: center;"><a href="http://technews.lt/userfiles/SAM_3165.jpg"><img style="width: 232px; height: 155px;" src="http://technews.lt/userfiles/SAM_3165.jpg" alt="" /></a><a href="http://technews.lt/userfiles/SAM_3170.jpg"><img style="width: 232px; height: 155px;" src="http://technews.lt/userfiles/SAM_3170.jpg" alt="" /></a></p>
<p style="text-align: justify;">Viršutinė „Node 804“ dalis uždengta perforuoto metalo dangčiu, kurio nuėmimas galimas tik galinėje dalyje atsukus dvejus dangtį laikančius varžtus. Kadangi „Node 804“ savo viršuje neturi nė vieno orą ištraukiančio ventiliatoriaus, papildoma apsauga nuo ant viršaus krintančių dulkių sudaroma savotiško medžiaginio dulkių filtro pagalba. Kodėl savotiško? Panaudota medžiaga yra labai tanki ir nepraleidžia ne tik dulkių, bet ir oro. Visiems galvojantiems apie papildomą įšilusio oro šalinimą per „Node 804“ viršų rekomenduojame pašalinti medžiaginį filtrą, kitaip didžioji dalis oro grįš į korpusą.</p>
<p style="text-align: center;"><a href="http://technews.lt/userfiles/SAM_3161.jpg"><img style="width: 232px; height: 155px;" src="http://technews.lt/userfiles/SAM_3161.jpg" alt="" /></a><a href="http://technews.lt/userfiles/SAM_3174.jpg"><img style="width: 232px; height: 155px;" src="http://technews.lt/userfiles/SAM_3174.jpg" alt="" /></a></p>
<p style="text-align: center;"><a href="http://technews.lt/userfiles/SAM_3173.jpg"><img style="width: 232px; height: 155px;" src="http://technews.lt/userfiles/SAM_3173.jpg" alt="" /></a><a href="http://technews.lt/userfiles/SAM_3175.jpg"><img style="width: 232px; height: 155px;" src="http://technews.lt/userfiles/SAM_3175.jpg" alt="" /></a></p>
<p style="text-align: justify;">Žiūrint į „Node 804“ galinę dalį galima pagaliau suprasti, kodėl „Fractal Design“ prireikė taip į plotį ištemptį šį korpusą. Kaip ir „Corsair Carbide Air 540“, „Node 804“ vidus padalintas į dvi sekcijas, tik švedų dizaineriai nusprendė palikti įprastą maitinimo šaltinio tvirtinimą. Čia jis tvirtinamas ventiliatoriumi į apačią, o ne ventiliatoriumi į šoninį gaubtą. Akivaizdu, kad „Fractal Design“ sprendimo įgyvendinimui reikėjo papildomų milimetrų. Kiekviena sekciją turi po vieną išpučiantį 120 mm skersmens ventiliatorių, tačiau PSU sekcijoje palikta galimybė pakeisti gamyklinį ventiliatorių į 140 mm skersmens įrenginį. Korpusas turi penkis PCI išplėtimo lizdus ir trijų padėčių ventiliatorių valdiklį, kurio sumontavimo vieta nėra pati patogiausia.</p>
<p style="text-align: center;"><a href="http://technews.lt/userfiles/SAM_3163.jpg"><img style="width: 232px; height: 155px;" src="http://technews.lt/userfiles/SAM_3163.jpg" alt="" /></a><a href="http://technews.lt/userfiles/SAM_3164.jpg"><img style="width: 232px; height: 155px;" src="http://technews.lt/userfiles/SAM_3164.jpg" alt="" /></a></p>
<p style="text-align: justify;">Apvertus „Node 804“ ant šono pamatėme tikrą filtrų rojų: filtras po pagrindine sekcija, filtras po maitinimo šaltiniu ir du filtrai korpuso priekinei daliai. Apsauga nepriekaištinga, bet sunku paaiškinti, kaip švedų inžinieriai sugalvojo suprojektuoti po PSU esančio filtro judėjimą link korpuso priekio. Juk „Node 804“ nuo grindų nepakyla tiek, kad būtų galima filtrą lengvai pasiekti pakišus po korpusu ranką. Į tokius argumentus „Fractal Design“ gintųsi priekiniais filtrais. Norint prie jų prieiti, korpusą vistiek reiks paguldyti ant šono. O tada jau ir po PSU sekcija esančio filtro judėjimo kryptis nebesvarbi.</p>
<p style="text-align: center;"><a href="http://technews.lt/userfiles/SAM_3179.jpg"><img style="width: 232px; height: 155px;" src="http://technews.lt/userfiles/SAM_3179.jpg" alt="" /></a><a href="http://technews.lt/userfiles/SAM_3180.jpg"><img style="width: 232px; height: 155px;" src="http://technews.lt/userfiles/SAM_3180.jpg" alt="" /></a></p>
<p>&nbsp;</p>
<p><strong>Žvilgsnis į vidų </strong></p>
<p style="text-align: justify;">Kabelių permetimui iš vienos sekcijos į kitą skirtos dvi angos, iš kurių nė viena nėra uždengta guminėmis įvorėmis. Virš galinio 120 mm skersmens aušinimo įrenginio įrengtas ventiliatorių valdiklis yra maitinamas per SATA sąsają ir palaiko iki trijų ventiliatorių. Šios sekcijos grindyse įrengtas tvirtinimas varžtais dviems 2,5” SSD kaupikliams arba dviems 3,5” mechaniniams diskams. Šias vietas gamintojas įvardina kaip papildomas. Pagrindinėje sekcijoje gali būti montuojama mini-ITX arba micro-ATX pagrindinė plokštė, VGA ilgis gali siekti iki 320 mm, o CPU aušintuvo aukštis iki 160 mm. Šios sekcijos priekyje integruotas trečiasis „Silent“ serijos R2 120 mm ventiliatorius (1000 RPM).</p>
<p style="text-align: center;"><a href="http://technews.lt/userfiles/SAM_3183.jpg"><img style="width: 464px; height: 309px;" src="http://technews.lt/userfiles/SAM_3183.jpg" alt="" /></a></p>
<p style="text-align: center;"><a href="http://technews.lt/userfiles/SAM_3185.jpg"><img style="width: 232px; height: 155px;" src="http://technews.lt/userfiles/SAM_3185.jpg" alt="" /></a><a href="http://technews.lt/userfiles/SAM_3187.jpg"><img style="width: 232px; height: 155px;" src="http://technews.lt/userfiles/SAM_3187.jpg" alt="" /></a></p>
<p style="text-align: justify;">Antroji sekcija be maitinimo šaltinio montavimo taip pat skirta ir HDD montavimui. Tam turime dvi kabyklas, į kurias telpa aštuoni mechaniniai diskai (2x 4 HDD). Kabyklos „Node 804“ viršuje juda bėgiais, o galutinė fiksacija pasiekiama varžtų pagalba. Norintiems šios sekcijos viršuje įrengti aušinimą vandeniu leidžiama išmontuoti HDD kabyklas, tačiau jos turi būti pašalintos abi, nes viduriniai bėgiai yra skirti abiems HDD narvams. Jei ant antvibracinių kojelių nebus padėtas itin ilgas maitinimo šaltinis, vienas HDD narvas gali būti įtvirtintas apačioje. Pagrindinė vieta SSD kaupikliams yra paruošta už priekinės panelės, tačiau patogumas atvedant visus reikiamus kabelius iki SSD kelia didelį klaustuką.</p>
<p style="text-align: center;"><a href="http://technews.lt/userfiles/SAM_3189.jpg"><img style="width: 464px; height: 309px;" src="http://technews.lt/userfiles/SAM_3189.jpg" alt="" /></a></p>
<p style="text-align: center;"><a href="http://technews.lt/userfiles/SAM_3190.jpg"><img style="width: 232px; height: 155px;" src="http://technews.lt/userfiles/SAM_3190.jpg" alt="" /></a><a href="http://technews.lt/userfiles/SAM_3196.jpg"><img style="width: 232px; height: 155px;" src="http://technews.lt/userfiles/SAM_3196.jpg" alt="" /></a></p>
<p style="text-align: center;"><a href="http://technews.lt/userfiles/SAM_3200.jpg"><img style="width: 232px; height: 155px;" src="http://technews.lt/userfiles/SAM_3200.jpg" alt="" /></a><a href="http://technews.lt/userfiles/SAM_3194.jpg"><img style="width: 232px; height: 155px;" src="http://technews.lt/userfiles/SAM_3194.jpg" alt="" /></a></p>
<p>&nbsp;</p>
<p><strong>Aušinimo H<sub>2</sub>O galimybės</strong></p>
<p style="text-align: justify;">Trijose ir šešių „Node 804“ sienų gali būti įrengtas aušinimas vandeniu.</p>
<ul>
<li style="text-align: justify;">Abi priekinės sekcijos – iki 240 mm. Pagrindinėje sekcijoje radiatoriaus storis ir naudojamų ventiliatorių skaičius gali apriboti VGA ilgį ir nebeleisti korpuso viršuje sumontuoti papildomo ventiliatoriaus. PSU sekcijoje gali būti prarasti HDD narvai.</li>
<li style="text-align: justify;">Pagrindinės sekcijos viršus – iki 240 mm. radiatoriaus storis ir ventiliatorių skaičius gali iššaukti suderinamumo problemas su aukštais atminties moduliais</li>
<li style="text-align: justify;">HDD sekcijos viršus – iki 280 mm. Prireiks pašalinti visus HDD narvus. Fractal Design nemini, kad reikės atsiakyti ir išpučiančio galinio ventiliatoriaus. Ant įprasto storio „NZXT Kraken X60“ radiatoriaus neįmanoma uždėti ventiliatorių, nes jiems trugdo gamyklinis ventiliatorius. Tokios problemos turėtų būti išvengta su 240 mm radiatoriumi. Lieka galimybė įrengti push – pull tipo sistemą, ideliausiu atveju pakeičiant galinio R2 ventiliatoriaus kryptį, kad šis pūstų orą į ant radiatoriaus esančius ventiliatorius.</li>
</ul>
<p style="text-align: center;"><img style="width: 512px; height: 288px;" src="http://technews.lt/userfiles/node804h2Oroof.jpg" alt="" /></p>
<p style="text-align: center;"><a href="http://technews.lt/userfiles/SAM_3202.jpg"><img style="width: 464px; height: 309px;" src="http://technews.lt/userfiles/SAM_3202.jpg" alt="" /></a></p>
<p>&nbsp;</p>
<p><strong>Montavimas</strong></p>
<p style="text-align: justify;">Visai neplanavome išbandyti SSD diegimo už priekinės panelės, bet buvome priversti tai padaryti. Problema iškilo montuojant SSD kaupiklį ant pagrindinės sekcijos grindų. „Seasonic P-860“ SATA maitinimo kabelis neleidžia prispausti SSD korpuso iki pat tvirtinimo skylių. Tokią pačia problemą turėjome ir apžvelgdami vieną iš Nanoxia korpusų. Iš tikrųjų toks tvirtinimo metodas visiškai nekelia susižavėjimo ir turi būti patobulintas visų jį naudojančių gamintojų, nes daugelis šių dienų maitinimo šaltinių nebeturi tokios SATA maitinimo sąsajos, į kurią laidai patektų be jokio pasvirimo, t.y. 180° kampu. Laimei, „Node 804“ turi dvi antrines tvirtinimo vietas už priekinės panelės, kurių panaudojimas pasirodė esantis paprastesnis nei įsivaizduota.</p>
<p style="text-align: center;"><a href="http://technews.lt/userfiles/SAM_3217.jpg"><img style="width: 464px; height: 309px;" src="http://technews.lt/userfiles/SAM_3217.jpg" alt="" /></a></p>
<p style="text-align: center;"><a href="http://technews.lt/userfiles/SAM_3223.jpg"><img style="width: 232px; height: 155px;" src="http://technews.lt/userfiles/SAM_3223.jpg" alt="" /></a><a href="http://technews.lt/userfiles/SAM_3212.jpg"><img style="width: 232px; height: 155px;" src="http://technews.lt/userfiles/SAM_3212.jpg" alt="" /></a></p>
<p style="text-align: justify;">Sekcija, kurioje montuojamas PSU, turėtų tapti visų korpuse esančių kabelių prieglauda vardan estetinės švaros ir oro cirkuliavimo pagrindinėje sekcijoje. Iš pagrindinės sekcijos iškėlėme visus įmanomus kabelius ir gavome labai gražų vaizdą, nepaisant to, kad kabelių permetimo angos neuždengtos guma. Kabelių raizgalynė šalutinėje sekcijoje visiškai nekenks mechaninio disko aušinimui, tačiau vardan vartotojo ramybės širdyje būtų visai ne pro šalį, jei „Fractal Design“ keliose vietose ant pagrindinės plokštės sienelės būtų įrengusi kilputes „zip-ties“ surišėjams.</p>
<p style="text-align: center;"><a href="http://technews.lt/userfiles/SAM_3214.jpg"><img style="width: 464px; height: 309px;" src="http://technews.lt/userfiles/SAM_3214.jpg" alt="" /></a></p>
<p style="text-align: center;"><a href="http://technews.lt/userfiles/SAM_3216.jpg"><img style="width: 232px; height: 155px;" src="http://technews.lt/userfiles/SAM_3216.jpg" alt="" /></a><a href="http://technews.lt/userfiles/SAM_3215.jpg"><img style="width: 232px; height: 155px;" src="http://technews.lt/userfiles/SAM_3215.jpg" alt="" /></a></p>
<p style="text-align: justify;">Prieš apžvalgą nuogąstavome, kad 162 mm aukščio „Prolimatech Megahalems“ radiatorius čia netilps ir būsime priversti atsisakyti temperatūrų tikrinimo. Visgi po montavimo tarp radiatoriaus ir permatomo lango galėjome užkišti net pirštą. „Fractal Design“ su oficialiai deklaruojamais 160 mm pernelyg atsargūs ir gali be reikalo išgąsdinti potencialius pirkėjus.</p>
<p style="text-align: center;"><a href="http://technews.lt/userfiles/SAM_3219.jpg"><img style="width: 232px; height: 155px;" src="http://technews.lt/userfiles/SAM_3219.jpg" alt="" /></a><a href="http://technews.lt/userfiles/SAM_3220.jpg"><img style="width: 232px; height: 155px;" src="http://technews.lt/userfiles/SAM_3220.jpg" alt="" /></a></p>
<p>&nbsp;</p>
<p><strong>Testavimas</strong></p>
<p>Visiškai pasyvią testavimo sistemą  sudarė:</p>
<ul>
<li><strong>Procesorius:</strong> passively cooled Intel Core i7-4770K (3.5 GHz / Turbo Boost on 3.9 GHz/ HT on)</li>
<li><strong>Pagrindinės plokštė: </strong>Asus Z87 Maximus VI Gene</li>
<li><strong>RAM atmintis: </strong>Patriot Viper 3 DDR3 2x 4 GB 1600 MHz CL9-9-9-24 1T 1.5v</li>
<li><strong>Vaizdo plokštė: </strong>passively cooled MSI GTX 750 Ti Gaming OC (1085/5400 MHz)</li>
<li><strong>Informacijos kaupikliai:</strong> OCZ Vector 150 240 GB + WD RE3</li>
<li><strong>Maitinimo šaltinis:</strong> Seasonic P-860</li>
</ul>
<p style="text-align: center;"><a href="http://technews.lt/userfiles/node804primehigh.jpg"><img style="width: 464px; height: 222px;" src="http://technews.lt/userfiles/node804primehigh.jpg" alt="" /></a></p>
<p>Procesoriaus aušinimo „Prime95“ testo metu ėmėmės kartu su maksimaliai besisukančiais „Node 804“ ventiliatoriais ir pasirinkimas buvo teisingas - po septynių minučių i7-4770K temperatūra buvo netoli 100 °C.</p>
<p style="text-align: center;"><img style="width: 509px; height: 296px;" src="http://technews.lt/userfiles/Node804temps.png" alt="" /></p>
<p style="text-align: justify;">Apkrova su „Unigine Heaven“ parodė, kad nepaisant protingai išplanuoto vidaus dizaino „ Node 804“ sunkiai sekasi konkuruoti su didesnės talpos „full tower“ korpusais. Lyginant CPU temperatūras „Node 804“ (high RPM) nepagauna tyliau veikiančio RV05 (low RPM), nors CPU radiatoriaus projekcijoje atsiduria vienas gaivų orą link jo pučiantis ir vienas ištraukiantis R2 ventiliatorius. Kol „Node 804“ ventiliatoriai sukasi maksimaliu režimu, tol „MSI GTX 750 Ti Gaming OC“ aušinimas yra pakankamai geras – garsiau veikiantis „Phanteks Enthoo Luxe“ į priekį nepabėga labai stipriai. Tačiau vos ventiliatorių apsisukimai sumažinami – tiek VGA, tiek CPU temperatūros pastebimai išauga, atitinkamai 6 ir 7 °C, bet ir „Node 804“ skleidžiamas triukšmas sumažėja juntamai. Maksimaliais sūkiais dirbantys „Node 804“ ventiliatoriai yra gana garsūs, tačiau jau perjungti į vidurinį režimą tampa labai tyliais. Tyliausio režimo naudoti tvirtai nepatariame. 13-ąją testavimo minutę GTX 750 Ti temperatūra pasiekė 95 °C, todėl sesija buvo nutraukta anksčiau laiko. Vienintelėmis HDD temperatūromis likome patenkinti - R2 ventiliatorius čia stovi labai arti, o ir mechaninio disko generuojama šiluma nėra didelė.</p>
<p>&nbsp;</p>
<p><strong>Išvados</strong></p>
<p style="text-align: justify;">Kartais stebimės pernelyg mažomis „Fractal Design“ korpusų kainomis. Ne kitoks buvo ir pirmas  įspūdis apie „Node 804“: korpusas <a href="http://www.skytech.lt/fdcanode804blw-fractal-design-node-804-matx-p-201892.html"><em>vos už 300 litų</em></a> su aliuminio apdaila? Tai realu? Pasirodo, korpusų kainą ypač pakeliantis metalas čia tikrai yra, ir tai ne imitacinio pobūdžio apdaila, tačiau pabarškinus priekinę panelę pajutome, kad ji pernelyg pažeidžiama – aliuminio storis čia viso labo ~1 mm. Tačiau reikia sutikti, kad geriau tokio storio aliuminis, nei plastmasės sluoksnis, ypač kai esama apdaila leidžia pasitempti „Node 804“ korpusui ir prieš tų akis, kurie vertina išvaizdą. Minimalizmas ir profesionalumas yra išskirtiniai „Fractal Design“ bruožai, kurie perduodami iš vieno korpuso į kitą, nepriklausomai turi korpusas aliuminio ar ne. Likusi „Node 804“ surinkimo kokybė yra aukšto lygio su priešakyje vedančiais labai tvirtais šoniniais gaubtais.</p>
<p style="text-align: justify;">Kuo mažesnis korpusas – tuo sunkiau jo viduje viską tinkamai sustyguoti, tačiau „Node 804“ negalima pavadinti mažu vien dėl jo 344 mm pločio. Nors praeityje teko susidurti ir su mažesnių matmenų mATX korpusais, „Node 804“ sugeba sutalpinti daugiau geležies nei dauguma nebrangių mid tower korpusų. Į „Node 804“ galima sutalpinti iki dešimties mechaninių diskų arba tokį patį skaičių ventiliatorių. Visa tai leido pasiekti dviejų sekcijų dizainas, leidžiantis visiškai pašalinti HDD narvus iš VGA montavimo trajektorijos papildomai neprailginant korpuso bazės, taip pat izoliuoti maitinimo šaltinį ir išplėsti H<sub>2</sub>O radiatorių montavimo galimybes. Visa tai „Node 804“ įsisavino, tačiau „Fractal Design“ nesugebėjo pasiimti visos naudos iš dviejų sekcijų dizaino.</p>
<p style="text-align: justify;">Tikėjomės, kad toks vidaus dizainas ir ypatybė, kad CPU aušintuvas atsiduria tarp įpučiančio ir išpučiančio ventiliatorių leis mesti iššūkį kad ir tam pačiam „SilverStone RV05“, bent kai jo ventiliatoriai dirba lėčiausiu režimu. Deja, nieko nesigavo, nors nemanome, kad mūsų lūkesčiai buvo nepamatuoti. Galbūt galima pateisinti po trylikos minučių nuo oro cirkuliacijos bado uždūstančią GTX 750 Ti ventiliatorių nebuvimu aplink ją ir visiška tyla, tačiau niekuo neišsiskiriančias CPU temperatūras lieka paaiškinti tik „Silent“ serijos ventiliatorių prastu efektyvumu. Išties, iš tokias garso charakteristikas turinčių maksimaliai besisukančių ventiliatorių laukėme geresnio pasirodymo. Laimei, vidutinė sūkių padėtis leidžia tvirtai pasakyti, kad tai tikrai „Fractal Design“ korpusas, kuris yra tylus ir kuriame oras kažkiek juda.</p>
<p style="text-align: justify;">Nepaisant labai realios tikimybės, kad vartotojas liks nepatenkintas ne tik savo vaizdo plokštės, bet ir CPU temperatūromis, „Node 804“ yra patrauklus pasirinkimas „Cube“ dizaino mylėtojams vertinant surinkimo kokybę, nesudėtingo montavimo greitį, išplėtimo galimybes ir dulkių filtravimo sistemą, nors ji ir nėra visiškai patogi dažnam valymui. Visgi norint, kad SLI ar „CrossFire“ konfigūracijos „Node 804“ korpuse neužštrokštų bus privaloma perkelti išpučiantį ventiliatorių iš PSU sekcijos prieš vaizdo plokštę/es arba pagalvoti apie investiciją į kur kas efektyvesnius ventiliatorius.</p>
<p><em>Privalumai: </em></p>
<ol>
<li>Labai gera surinkimo kokybė + nors ir plona aliuminio panelė;</li>
<li>Minimalistinis išorės dizainas;</li>
<li>Patrauklus kainos atžvilgiu;</li>
<li>Dviejų skyrių vidaus išplanavimas;</li>
<li>Patogus montavimas ir švara;</li>
<li>Platus suderinamumas su H<sub>2</sub>O sistemomis;</li>
<li>Integruoti trys 120 mm ventiliatoriai;</li>
<li>Integruotas ventiliatorių valdiklis;</li>
<li>Labai tylus medium/low ventiliatorių režimuose;</li>
<li>Talpina iki 10x HDD ir 10x 120 mm ventiliatorių;</li>
<li>Talpina 320 mm ilgio vaizdo plokštes;</li>
<li>Dulkių filtrai ant visų įpūtimo angų;</li>
<li>2x USB 3.0;</li>
<li>Akrilinis langas;</li>
<li>Į rankoves įvilkti visi vidiniai kabeliai;</li>
</ol>
<p><em>Vidutiniška:</em></p>
<ol>
<li>Plotis ir forma - ne kiekvienam;</li>
<li>Ne itin patogi ventiliatorių valdiklio vieta;</li>
<li>SSD tvirtinimo vietas dugne pavyks panaudoti tik su tiesia SATA maitinimo sąsaja;</li>
<li>Tik 160 mm CPU aušintuvams (neoficialiai telpa didesni)</li>
</ol>
<p><em>Trūkumai:</em></p>
<ol>
<li>Silpnas gamyklinis aušinimas (ypač VGA zonos ventiliatoriams sukantis lėčiausiu režimu);</li>
<li>Maksimaliai besisukantys ventiliatoriai - aiškiai girdimi;</li>
<li>Kabelių permetimo angos neuždengtos guma;</li>
<li>Norint pasiekti dulkių filtrus teks apversti korpusą ant šono;</li>
<li>Neturi nė vieno 5,25" stalčiaus;</li>
<li>Neturi fizinio sistemos perkrovimo mygtuko</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/SFX2400award_vectorized.png" alt="" /></p>
