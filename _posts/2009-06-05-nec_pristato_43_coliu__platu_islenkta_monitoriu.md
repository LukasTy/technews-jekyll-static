---
layout: post
status: publish
published: true
title: NEC pristato 43 colių, platų išlenktą monitorių
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3578
wordpress_url: http://localhost/site/new/nec_pristato_43_coliu__platu_islenkta_monitoriu/
date: '2009-06-05 12:14:03 +0300'
date_gmt: '2009-06-05 12:14:03 +0300'
categories:
- Naujienos
---
<p>Vienus iš kokybiškiausių ekranų gaminanti <i>NEC </i>kompanija rinkai pateikia visiškai nestandartinį produktą, kuris pasižymės savo itin dideliu pločiu ir matricos išlenkimu. Nors kai kurie šaltiniai vadina šį monitorių žaidėjų svajone, tačiau reikia pripažinti, kad praktiškai joks dabartinis žaidimas nebus suderinamas su 2880 x 900 rezoliucija, kurią suteikia šis <i>NEC </i>gaminys. Kraštinių santykis bus 32:10, ir kaip matote, plotis bus du kartus didesnis nei įprastuose 16:10 santykio monitoriuose. Iš esmės ekranas bus patogiausias žmonėms, dirbantiems su sudėtinga grafikos programine įranga ar turintiems apdoroti didžiulius kiekius duomenų.</p>
<p><img src="http://akuba.technews.lt/NEC_CRV43_1.jpg" /></p>
<p>Kompanija žada tiesiog neįtikėtiną 0,02 ms (!) atsako laiką, 10000:1 kontrastą, tačiau nėra aišku, ar tai įprastas rodiklis, ar vadinamasis dinaminio kontrasto rezultatas. Dėl sudėtingos matricos, ryškumas tesieks 200 cd/m^2. <i>NEC</i> teigia, kad monitorius sugebės atvaizduoti visas sRGB paletės spalvas ir 99,3 % <i>Adobe</i> RGB gamos. 43 colių įstrižainės <i>CRV43</i> ekranas turės DVI, HDMI ir USB jungtis ir, kai bus pradėtas pardavinėti kitą mėnesį, kainuos 8000 JAV dolerių ir turės trejų metų garantiją.</p>
<p><img src="http://akuba.technews.lt/NEC_CRV43_2.jpg" /></p>
