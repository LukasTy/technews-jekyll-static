---
layout: post
status: publish
published: true
title: Nokia pademonstravo koncepcinį „Morph“ telefoną (Atnaujinta)
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 1373
wordpress_url: http://localhost/site/new/nokia_pademonstravo_koncepcini__morph__telefona_atnaujinta/
date: '2008-02-28 15:53:54 +0200'
date_gmt: '2008-02-28 15:53:54 +0200'
categories:
- Naujienos
---
<p>Suomių mobiliųjų telefonų gamybos gigantas <i>Nokia</i> bendradarbiaudamas su Kembridžo universitetu, sukūrė futuristinį telefoną, kurio vizija sukosi ne vieno mokslinės fantastikos kūrėjo mintyse. Naujasis įrenginys mistiniu pavadinimu <i>Morph</i>, o tiksliau jo koncepcinis modelis buvo pristatytas pačios kompanijos dar vakar.<br />
<br><br />
<br>Mobilieji telefonai – tai labiausiai paplitęs ir dažniausiai kasdieniniame gyvenime naudojamas nešiojamas elektronikos įrenginys. Tai patvirtina kelių statistikos įmonių atlikti tyrimai, anot kurių, praeitais metais pasaulyje buvo parduota daugiau kaip 1,1 milijardo mobilaus ryšio telefonų. Taigi ši rinka yra viena iš „karščiausių“ na, o tai savo ruožtu veda link sudėtingesnių mokslinių tyrimų, naujų išradimų slenksčio.<br />
<br><br />
<br><br><img src="http://www.technews.lt/upl/Failai/7362_02_Morph_Open_Operating.jpg"><br><span class="saltinis"><i>Morph</i> telefono vaizdas funkciniame režime (išlankstytas)</span><br />
<br><br />
<br>Vakar, Niu Jorko mieste Modernaus meno muziejuje, vykusioje <i>Design and the Elastic Mind</i> parodoje, kuri kaip jau spėjote suprasti iš pavadinimo yra rengiama pademonstruoti garsiausių pasaulio kompanijų inovatyvias idėjas ir unikalius dizaino sprendimus, <i>Nokia</i> ir Kembridžo universitetas pristatė komandinio darbo vaisių – nanotechnologijos pagrindu sukurtą, koncepcinį <i>Morph</i> telefoną. Anot kompanijos atstovų tai buvo bandymas praktiškai įgyvendinti ateities viziją, kurioje viskas yra vartotojo galioje.<br />
<br><br />
<br>Telefonas unikalus tuo, kad savyje suderina aukščiausio lygio nanotechnologijų išradimus – ypač lanksčias, permatomas medžiagas, automatiškai išsivalantį paviršių, atsparumą įbrėžimams ar smūgiams. Kalbant aiškiau <i>Morph</i> – tai įrenginys kurio formą nustato ne kas kitas, o vartotojas, t.y. telefonas yra visiškai lankstus. <b><i>Morph</i> netgi sugeba &quot;sugauti&quot; ore tvyrančias tam tikrų medžiagų molekules ir atlikus specifinę jų analizę pateikti išvadas apie CO2 ar kitų medžiagų konsentraciją aplinkoje. Telefonas gali būti įkraunamas saulės energijos pagalbą naudojant nano dydžio fotoelementus, kurie yra išsidėstę ant viso telefono paviršiaus.</b><br />
<br><br />
<br><i>Nokia</i> kompanijos technologijos ir mokslinių tyrimų padalinio vadovas, daktaras Bobas Janučis (Bob Iannucci) pranešime spaudai sakė: „Nokia Tyrimų Centras ieško kelių, kurie padėtų iš naujo atrasti mobiliųjų įrenginių formą ir funkciją; <i>Morph</i> koncepcinis telefono modelis parodo ko būtų įmanoma pasiekti ateityje“.<br />
<br><br />
<br><br><img src="http://www.technews.lt/upl/Failai/7360_nokiamorph1.jpg"><br><span class="saltinis">Štai taip telefonas atrodo sulankstytoje formoje</span><br />
<br><br />
<br>Suomių bendrovės atstovai taip pat teigė, kad kai kurie elementai iš šio koncepcinio modelio galėtų būti integruoti aukštos klasės telefonuose ir kituose mobiliuosiuose įrenginiuose artimiausių septynerių metu laikotarpyje. Apskritai kompanija deda dideles viltis nanotechnologijos panaudojime kuriant mobiliuosius, ir teigia, jog tai galėtų sumažinti gamybos kaštus, o kartu ir produktų kainas.<br />
<br><br />
<br>Kembridžo universiteto profesorius Markas Velandas (Mark Welland) pridūrė: “<i>Morph</i>  koncepto kūrimas kartu su <i>Nokia</i>, suteikė mums susikoncertavimo darbe jausmą, kuris buvo meniškai įkvėpiantis, o svarbiausia sukuriantis didelės svarbos kertinį akmenį, mūsų universiteto nano mokslų tyrimuose na, o tai duos tolimesnio stimulo bendruose ateities darbuose.“<br />
<br><br />
<br>Iš šių profesoriaus, bei kompanijos pasakytų žodžių galime padaryti prielaidą, kuri šnabžda apie tolimesnius nanotechnologijų tyrimus ir glaudų bendradarbiavimą tarp <i>Nokia</i> ir Kembridžo universiteto, kurie atneš naujų inovacijų mobiliųjų telefonų ir daugiafunkcinių įrenginių rinkoje. Telieka laukti.<br />
<br><br />
<br><b>Atnaujinta:</b> Norintys susidaryti kiek aiškesnį vaizdą apie <i>Morph</i> įrenginį galite peržiūrėti, <a class="ns" href=" http://video.mail.ru/mail/kimaras/asmeniniai/34.html">kompanijos sukurtą filmuką</a>, kuris vaizdžiai pademonstruos koncepcinę telefono idėją.<br />
<br></p>
