---
layout: post
status: publish
published: true
title: "„GeForce GTX 950“ apžvalga su MSI"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8940
wordpress_url: http://localhost/site/new/geforce_gtx_950_apzvalga_su_msi/
date: '2015-09-07 13:56:28 +0300'
date_gmt: '2015-09-07 13:56:28 +0300'
categories:
- Vaizdo plokštės
- Apžvalgos
---
<p style="text-align: justify;">Pagal spartą šios kartos vidutinio - aukštesnio segmento „nVidia“ vaizdo plokštės išsidėsčiusios toli viena nuo kitos ir tai puikiai parodo žaidėjų nepasitenkinimas kiek GTX 960 atsilieka nuo GTX 970. Pažiūrėjus žemiau, situacija labai panaši: už GTX 960 rikiuojasi pirmos kartos „Maxwell“ architektūrą turinti ir dar 2014 metais išleista GTX 750 Ti, tarp kurių kainų skirtumas švelnesnis, bet spartos skirtumas vis dar solidus. Kadangi GTX 960 naudoja pilnai funkcionuojantį GM206 branduolį, o GTX 970 apkarpytą GM204, „nVidia“ pirmiausiai ėmėsi tarpo uždarinėjimo tarp GTX 960 ir GTX 750 Ti rinkai pateikdama „GeForce GTX 950“. Ilgametis „nVidia“ partneris, MSI, mums padės patikrinti atstumą tarp modifikuotą aušinimą turinčios gamykliškai spartintos GTX 950 Gaming 2G ir „Asus GTX 960 STRIX OC“.</p>
<p style="text-align: center;"><img style="width: 520px; height: 416px;" src="http://technews.lt/userfiles/msigtx950gaming2g.png" alt="" /></p>
<p style="text-align: justify;"><strong>Pakuotė ir komplektacija</strong></p>
<p style="text-align: justify;">Nors „MSI GTX 950 Gaming 2G“ savo pavadinime neturi prierašo OC, pakuotė informuoja, kad tai jau gamykliškai spartintas modelis, turintis 2 GB atminties buferį. 4G prierašą turinčios vaizdo plokštės, kas reikštų 4 GB talpos atmintį, iš MSI sulaukti nesitikime.</p>
<p style="text-align: center;"><a href="http://technews.lt/userfiles/SAM_4896.png"><img style="width: 468px; height: 312px;" src="http://technews.lt/userfiles/SAM_4896.png" alt="" /></a></p>
<p style="text-align: justify;">MSI nesileidžia į detalias produkto specifikacijas. Svarbiausia su naudojimu susijusi dėžutės nugarinėje dalyje esanti informacija greičiausiai yra apie rekomenduojamą maitinimo šaltinį: pasak gamintojo, privalu turėti ne mažiau galingą, nei 350 W agregatą. Dar viena su naudojimu susijusi informacijos dalis - „Zero Frozr“. Kalbant paprastesne kalba, tai aušinimo sistemos ypatybė išlaikyti nesisukančius ventiliatorius kuomet vaizdo plokštė neapkraunama.</p>
<p style="text-align: center;"><a href="http://technews.lt/userfiles/SAM_4897.png"><img style="width: 468px; height: 312px;" src="http://technews.lt/userfiles/SAM_4897.png" alt="" /></a></p>
<p style="text-align: justify;">Komplektacija nėra išsiskirianti: CD su tvarkyklėmis, vartotojo gidas ir DVI -&gt; VGA adapteris.</p>
<p style="text-align: center;"><a href="http://technews.lt/userfiles/SAM_4898.png"><img style="width: 468px; height: 312px;" src="http://technews.lt/userfiles/SAM_4898.png" alt="" /></a></p>
<p style="text-align: justify;"><strong>Žvilgsnis iš arčiau</strong></p>
<p style="text-align: justify;">„MSI GTX 950 Gaming 2G“ ilgis siekia tokios klasės produktui labai nemažus 27,5 mm. Tai tikrai nėra kompaktiškas produktas ir to priežastimi tampa penktos kartos „TwinFrozr“ aušinimo sistema.</p>
<p style="text-align: center;"><a href="http://technews.lt/userfiles/SAM_4899.png"><img style="width: 232px; height: 155px;" src="http://technews.lt/userfiles/SAM_4899.png" alt="" /> </a><a href="http://technews.lt/userfiles/SAM_4900.png"><img style="width: 232px; height: 155px;" src="http://technews.lt/userfiles/SAM_4900.png" alt="" /></a></p>
<p style="text-align: justify;">Beveik 1/3 montažinės plokštės (konkrečiai galinė dalis) atrodo kaip nereikalinga. Galbūt MSI duomenimis takelių neturintis stiklo pluoštas kainuoja pigiau už pagalbinę metalinę plokštelę… Vartotojas gali rinktis tarp HDMI, DVI ir trijų DisplayPort išvesčių.</p>
<p style="text-align: center;"><a href="http://technews.lt/userfiles/SAM_4908.png"><img style="width: 232px; height: 155px;" src="http://technews.lt/userfiles/SAM_4908.png" alt="" /> </a><a href="http://technews.lt/userfiles/SAM_4901.png"><img style="width: 232px; height: 155px;" src="http://technews.lt/userfiles/SAM_4901.png" alt="" /></a></p>
<p style="text-align: justify;">MSI pabrėžia, kad „TwinFrozr“ aušintuvui būdingi SU tipo karščio vamzdeliai, tačiau su fotoaparatu palindę po PCB kraštu matome, kad pati aušintuvo struktūra yra kitokia nei matyta apžvelgiant GTX 970 100ME modelį. Kalbame ne apie sumažintą karščio vamzdelių kiekį iki dviejų 6 mm skersmens, bet jų kontaktą su lustu. Šiuo atveju „TwinFrozr“ aušintuvas su juo kontaktuoja tiesioginiu būdu, o ne per masyvų varinį pagrindą. Šalia rastas kabelis sufleruoja, kad baltas MSI drakonas turi LED apšvietimą.</p>
<p style="text-align: center;"><a href="http://technews.lt/userfiles/SAM_4915.png"><img style="width: 232px; height: 155px;" src="http://technews.lt/userfiles/SAM_4915.png" alt="" /></a><a href="http://technews.lt/userfiles/SAM_4906.png"> <img style="width: 232px; height: 155px;" src="http://technews.lt/userfiles/SAM_4906.png" alt="" /></a></p>
<p style="text-align: justify;">VRM grandinė integruota į priekinę vaizdo plokštės dalį. Ją vėsina atskiras radiatorius. Etaloninė GTX 950 turi tris fazes, kai „MSI GTX 950 Gaming 2G“ gavo viena papildoma faze daugiau ir rinktinius „Military Class IV“ komponentus. Vaizdo plokštei reikalingas maitinimo blokas su viena PCIe 6-pin jungtimi. Dviems į SLI režimą sujungtoms „MSI GTX 950 Gaming 2G“ jau reikės dviejų 6-pin jungčių.</p>
<p style="text-align: center;"><a href="http://technews.lt/userfiles/SAM_4916.png"><img style="width: 232px; height: 155px;" src="http://technews.lt/userfiles/SAM_4916.png" alt="" /></a><a href="http://technews.lt/userfiles/SAM_4905.png"> <img style="width: 232px; height: 155px;" src="http://technews.lt/userfiles/SAM_4905.png" alt="" /></a></p>
<p style="text-align: justify;">MSI pasirinko „Samsung“ gamybos GDDR5 atmintį (K4G41325FC-HC28), galinčią dirbti 7000 MHz dažniu. Didžioji dalis lustų sulituoti ant viršutinės PCB dalies ir tik du lustai negauna dviejų 95 mm skersmens „TorX“ ventiliatorių sukuriamos oro srovės.</p>
<p style="text-align: center;"><a href="http://technews.lt/userfiles/SAM_4902.png"><img style="width: 232px; height: 155px;" src="http://technews.lt/userfiles/SAM_4902.png" alt="" /> </a><a href="http://technews.lt/userfiles/SAM_4912.png"><img style="width: 232px; height: 155px;" src="http://technews.lt/userfiles/SAM_4912.png" alt="" /></a></p>
<p>&nbsp;</p>
<p style="text-align: justify;"><strong>Specifikacijos</strong></p>
<p style="text-align: justify;">GeForce GTX 950 turimame GM206 branduolyje nedirba ketvirtadalis CUDA procesorių. Čia atjungti du iš aštuonių SMM blokų, kiekvienam talpinant po 128 CUDA branduolius. Jų skaičius nuo 1024 susitraukė iki 768 vienetų. Kartu su jais „nVidia“ taip pat atjungė ketvirtadalį tekstūrizacijos blokų (TMUs), vietoje 64 palikdama 48, tačiau nusprendė neliesti rasterizacijos blokų, palikdama visus 32.</p>
<p style="text-align: center;"><img style="width: 520px; height: 284px;" src="http://technews.lt/userfiles/gtx950internals.jpg" alt="" /></p>
<p style="text-align: justify;">Logiška, kad atminties magistralė išliko siaura - viso labo 128 bitai, kurie su 6612 MHz dažniu dirbančia 2 GB GDDR5 atmintimi išvysto kiek didesnį nei 105 GB/s pralaidumą. Tai yra ~7 GB/s mažiau už standartinę GTX 960, kadangi pastarosios vRAM dažnis siekia 7012 MHz. Lyginant su ta pačia GTX 960, nominalus branduolio dažnis sumažėjo 102 MHz (1126 -&gt; 1024 MHz), tačiau dėl griežestesnio algoritmo Boost dažnis sugebėjo padidėti 10-ia MHz (1178 -&gt; 1188 MHz). Visa tai leido sumažinti TDP reitingą nuo 120 W iki 90 W, atsiduriant pusiaukelėje tarp GTX 960 ir GTX 750 Ti, nors iš tikrųjų pastarosios vaizdo plokštės realus TDP reitingas tėra dar mažesnis ir siekia vos 40 W.</p>
<p style="text-align: center;"><img style="width: 400px; height: 493px;" src="http://technews.lt/userfiles/gtx950gaming2Ggpuz.gif" alt="" /></p>
<p style="text-align: justify;">GTX 950 Gaming 2G branduoliui buvo pritaikytas beveik aštuoniais procentais didesnis nominalus dažnis, kuris siekia 1102 MHz, Boost dažniui kylant iki 1279 MHz. Atminties MSI visiškai nelietė: paliko standartinį 2 GB buferį ir 6612 MHz dažnį. Norintys dar šiek tiek didesnių dažnių gali pasinaudoti šiuo metu MSI taikoma strategija, kai „MSI Gaming app“ įrankis siūlo OC profilį, padidinantį branduolio dažnį iki 1127/1317 MHz bei išjudinantį GDDR5 atmintį (6612 -&gt; 6650 MHz).</p>
<p style="text-align: center;"><img style="width: 509px; height: 448px;" src="http://technews.lt/userfiles/GTX950gaming2gvsothers.png" alt="" /></p>
<p>&nbsp;<br />
[nextpage title="Testavimas"]</p>
<p style="text-align: justify;">Testavimas vyksta pritaikius 1920 x 1080 rezoliuciją. Kiekvieno žaidimo testavimai vykdomi tris kartus išvedant vidurkį, fiksuojant mažiausią minimalią ir didžiausią maksimalią fps vertes. Po kablelio gauti rezultatai apvalinami. Kadangi GTX 950 yra šviežias produktas privalėjome pakeisti anksčiau naudotas „GeForce 352.86 WHQL“ tvarkykles (jos GTX 950 nepalaiko) į „GeForce 355.82 WHQL“. „MSI GTX 950 Gaming 2G“ testuojama „gaming“ režime (1102/1279/6612 MHz).</p>
<ul>
<li><strong>Procesorius:</strong> Intel Core i7-4770K (fixed at 3.9 GHz, HT on)</li>
<li><strong>Pagrindinė plokštė: </strong>Asus Z87 Gene VI</li>
<li><strong>RAM atmintis: </strong>Patriot Viper III 2x 4GB 1600 MHz CL9</li>
<li><strong>Maitinimo šaltinis:</strong> Seasonic G-550</li>
<li><strong>SSD kaupiklis:</strong> OCZ Vector 150</li>
<li><strong>Monitorius:</strong> Dell U2311H</li>
<li><strong>Operacinė sistema:</strong> Windows 7 x64 (SP1)</li>
<li><strong>Vaizdo plokščių tvarkyklės:</strong> GeForce 355.82 WHQL / Catalyst 15.4.1 beta</li>
</ul>
<p style="text-align: center;"><img style="width: 520px; height: 347px;" src="http://technews.lt/userfiles/SAM_4922.png" alt="" /></p>
<p>&nbsp;</p>
<p>[nextpage title="Rezultatai"]</p>
<p style="text-align: justify;">„Thief“ žaidime, kuris yra mūsų pirmasis pasirinktas, „Asus GTX 960 STRIX OC“ už „MSI GTX 950 Gaming 2G“ vidutiniškai yra spartesnė kiek daugiau nei 21 %, kai minimali fps vertė didesnė 3 fps (+10 %). Šiame žaidime, kaip ir likusiuose, realus „MSI GTX 950 Gaming 2G“ branduolio dažnis kilo iki 1380 MHz.</p>
<p style="text-align: center;"><img style="width: 517px; height: 288px;" src="http://technews.lt/userfiles/gtx950gaming2ginthief.png" alt="" /></p>
<p style="text-align: justify;">Sekančiame žaidime matome 15-os procentų „Asus GTX 960 STRIX OC“ pranašumą (vėl matuojant vidutinę spartą). Užfiksuota minimali fps reikšmė taip pat didesnė (20 vs 17 fps).</p>
<p style="text-align: center;"><img style="width: 517px; height: 288px;" src="http://technews.lt/userfiles/gtx950gaming2ginmordor.png" alt="" /></p>
<p style="text-align: justify;">Maksimalias nustatymais (išjungtas tik PhysX) „važiuojančiame“ „Metro: Last Light“ žaidime spartintos GTX 960 vidutinis pranašumas sumenksta iki 18,5 %. „MSI GTX 950 Gaming 2G“ čia beveik dvigubai lėtesnė už „Asus GTX 980 STRIX OC“.</p>
<p style="text-align: center;"><img style="width: 517px; height: 288px;" src="http://technews.lt/userfiles/gtx950gaming2ginmetro.png" alt="" /></p>
<p style="text-align: justify;">Prie kone identišką spartą demonstruojančių „Asus GTX 960 STRIX OC“ ir „MSI R9 280X Gaming OC“ naujokas prisijungti nesugeba. „Asus GTX 960 STRIX OC“ vidutinis spartos pranašumas auga iki 25 %, o minimali fps reikšmė dar šiek tiek didesnė (+26 %).</p>
<p style="text-align: center;"><img style="width: 517px; height: 288px;" src="http://technews.lt/userfiles/gtx950gaming2ginfc4.png" alt="" /></p>
<p style="text-align: justify;">Zombių sausakimšose miesto gatvėse „MSI GTX 950 Gaming 2G“ turi 15 % vidutinį deficitą ir beveik 30 % mažesnę minimalią fps reikšmę (35 vs 27). Primename, kad su 2 GB buferį turinčiomis vaizdo plokštėmis negalima pasirinkti maksimalios (very high) „Shadow Map Size“ parinkties.</p>
<p style="text-align: center;"><img style="width: 517px; height: 288px;" src="http://technews.lt/userfiles/gtx950gaming2gindyinglight.png" alt="" /></p>
<p style="text-align: justify;">„Asus GTX 960 STRIX OC“ nuo „MSI GTX 950 Gaming 2G“ pabėga 20,5 % (41 vs 34 fps) papildomai turėdama ir beveik 17 % didesnę minimalią fps reikšmę.</p>
<p style="text-align: center;"><img style="width: 517px; height: 288px;" src="http://technews.lt/userfiles/gtx950gaming2ginwitcher3.png" alt="" /></p>
<p style="text-align: justify;">„MSI GTX 950 Gaming 2G“ sugeba pralenkti abu „Radeon“ atstovus, tačiau „Asus GTX 960 STRIX OC“ persvara išauga rekordiškai (iki 35 %). Skirtumas tarp minimalių fps reikšmių taip pat daugiau nei akivaizdus (50 vs 66).</p>
<p style="text-align: center;"><img style="width: 517px; height: 288px;" src="http://technews.lt/userfiles/gtx950gaming2ginprojectcars%28sunny%29.png" alt="" /></p>
<p style="text-align: justify;">Lietaus keliami purslai tirpdo skirtumus tarp vaizdo plokščių. „Sapphire R9 290“ šiaip ne taip išeina priekin „MSI GTX 950 Gaming 2G“, kurios sparta vis dar prilygsta R9 280X. Vidutinis „Asus GTX 960 STRIX OC“ pranašumas prieš apkarpytą GTX 960 tirpsta iki 27,5 %.</p>
<p style="text-align: center;"><img style="width: 517px; height: 288px;" src="http://technews.lt/userfiles/gtx950gaming2ginprojectcars%28rainy%29.png" alt="" /></p>
<p style="text-align: justify;">Pateikiame lentelę - suvestinę, kurioje įvardintas „MSI GTX 950 Gaming 2G“ deficitas prieš „Asus GTX 960 STRIX OC“, naudojant 1920 x 1080 rezoliuciją ir mūsų parinktus in-game nustatymus.</p>
<p style="text-align: center;"><img style="width: 509px; height: 185px;" src="http://technews.lt/userfiles/GTX950gaming2gvsasusgtx960strixoc2.png" alt="" /></p>
<p>&nbsp;</p>
<p><strong>Temperatūros ir triukšmas</strong></p>
<p style="text-align: justify;">„TorX“ ventiliatoriai aktyvuojami branduolio temperatūrai viršyjus 60 °C teleisdami „Metro: Last Light“ sesijos metu branduoliui įkaisti vos iki 63 °C. Aktyvi aušinimo sistema išjungiama temperatūrai nukritus žemiau 50 °C.</p>
<p style="text-align: justify;">Nė kiek neprasčiau „TwinFrozr“ aušintuvui sekasi išlaikyti ir virtualią tylą. Tachometras parodė, kad „MSI GTX 950 Gaming 2G“ ventiliatoriai vos pasiekė maksimalius 850 RPM. Šiai vaizdo plokštei gamykliniai CPU aušintuvai ir ne vienas maitinimo šaltinis nėra joks konkurentas.</p>
<p style="text-align: center;"><img style="width: 517px; height: 288px;" src="http://technews.lt/userfiles/gtx950gaming2gtemps.png" alt="" /></p>
<p style="text-align: center;"><img style="width: 520px; height: 438px;" src="http://technews.lt/userfiles/gtx950gaming2gfanson.png" alt="" /></p>
<p style="text-align: center;"><img style="width: 520px; height: 438px;" src="http://technews.lt/userfiles/gtx950gaing2gfansoff.png" alt="" /></p>
<p>&nbsp;</p>
<p><strong>Energijos sąnaudos </strong></p>
<p style="text-align: justify;">Nepriklausomai nuo žaidimo maksimalios „MSI GTX 950 Gaming 2G“ energijos sąnaudos yra ~20 W mažesnės už „Asus GTX 960 STRIX OC“. Prisiminus, kad neveikia ketvirtadalis CUDA procesorių galbūt ne vienas tikėjosi išvysti kiek didesnį sąnaudų sumažėjimą. Tai pasiekti neleido šiek tiek didesnė užfiksuota maksimali branduolio įtampa, kuri siekė 1.2120 v.</p>
<p style="text-align: center;"><img style="width: 517px; height: 288px;" src="http://technews.lt/userfiles/gtx950gaming2gpower(1).png" alt="" /></p>
<p><strong>Išvados</strong></p>
<p style="text-align: justify;">Pirmiausiai apie tai, ką pavyko sukurti kompanijai MSI. Ji su GTX 950 Gaming 2G neatliko jokių bandymų, tiesiog apjungė laiko ir vartotojų patikrintus sprendimus: penktos kartos „TwinFrozr“ aušintuvą, kurio net supaprastinta versija neturėjo jokių problemų su 90 W (gal šiek tiek daugiau dėl gamyklinio paspartinimo) išskiriančiu apkarpytu GM206 lustu, ramybės būsenos metu nesisukančius „TorX“ ventiliatorius, bendrai visumai pasiūlant labai žemas temperatūras bei absoliučią tylą net duodant vaizdo plokštei susidoroti su daug streso sukeliančiais žaidimais.</p>
<p style="text-align: justify;">Dabar apie tai, ką sukūrė „nVidia“. Tiesą pasakius, jai nieko kurti nereikėjo. Tereikėjo prikaupti kalną pilnai funkcionuoti negalančių GM206 lustų ir juos paleisti už mažesnę nei GTX 960 kainą. Ant popieriaus GTX 950 atrodo netgi artimesnė GTX 750 Ti vaizdo plokštei nei GTX 960, tačiau išlaikytas maksimalus ROPs blokų skaičius nenubloškė GTX 950 labai toli už GTX 960 nugaros. „MSI GTX 950 Gaming 2G“ ir „Asus GTX 960 STRIX OC“ palyginimas nėra idealus skaičiuojant GTX 950 deficitą nuo GTX 960 kadangi abi vaizdo plokštės iš savo gamyklų atkeliavo jau paspartintos. Užbėgant už akių spartos skirtumo išaiškinimui norime pasakyti, kad su dažnių didinimu MSI nebuvo agresyvi. Daugelis konkurentų, įskaitant „Asus“ ir „EVGA“, siūlo labiau pakeltus branduolio dažnius, tačiau MSI tai kompensuoja arba mažesne kaina, arba ilgesniu garantinio aptarnavimo laikotarpiu.</p>
<p style="text-align: justify;">Sudėliojant visus taškus ant „i“ išsiaiškinome, kad pritaikius populiariausią 1920 x 1080 rezoliuciją septyniuose pasirinktuose žaidimuose „Asus GTX 960 STRIX OC“ vidutiniškai demonstravo penktadaliu didesnę spartą už „MSI GTX 950 Gaming 2G“, mažiausiai persvarai pasireiškiant „Middle-earth: Shadow of Mordor“ bei „Dying Light“ žaidimuose, o piką pasiekiant „Project CARS“ simuliatoriuje. Mąstant logiškai ir tuo pačiu paprastai GTX 950 turėtų būti tais pačiais 20 % pigesnė norint išlaikyti panašų spartos/kainos santykį į GTX 960. Deja, šiai dienai „MSI GTX 950 Gaming 2G už „Asus GTX 960 STRIX OC“ pigesnė nedaugiau 15-os procentų, todėl pasižymi dar šiek tiek prastesniu spartos/kainos santykiu. Vistik labai tikėtina, kad praradę naujienos statusą GTX 950 vaizdo spartintuvai šiek tiek atpigs ir tuo pačiu galės pasiūlyti didesnį spartos per eurą kiekį. Neplanuojantiems laukti ir neturintiems trūkstamų keliasdešimties eurų GTX 960 įsigyjimui, „MSI GTX 950 Gaming 2G“ yra <a href="http://www.skytech.lt/gtx950gaming2g-msi-geforce-gtx-950-2gb-gddr5-128-bit-hdmi-dvi-3xdp-p-263986.html"><span style="background-color: #add8e6;"><em>vienas pirmųjų pasirinkimų</em></span></a>.</p>
<p style="text-align: center;"><img style="width: 200px; height: 200px;" src="http://technews.lt/userfiles/technewsrecommended_vectorized%282%29.png" alt="" /></p>
