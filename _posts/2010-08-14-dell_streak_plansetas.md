---
layout: post
status: publish
published: true
title: Dell Streak planšetas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5026
wordpress_url: http://localhost/site/new/dell_streak_plansetas/
date: '2010-08-14 21:14:19 +0300'
date_gmt: '2010-08-14 21:14:19 +0300'
categories:
- Multimedia įrenginiai
- Apžvalgos
---
<p>Į mano rankas šį kartą trumpam pakliuvo išmanusis telefonas/planšetinis kompiuteris iš Dell, kuriuo Lietuvoje dar nėra prekiaujama, tačiau žadam jį netrukus pristatyti. Tai pirmasis tokio tipo mūsų bandytas produktas ir net neabejoju, kad kitais metais jūs sulauksite ne vieno planšeto apžvalgos iš mūsų, o šį kartą mes tiesiog pažiūrėkime ką mums siūlo Dell su savuoju Streak.</p>
<p>>Šiek tiek apie Dell<br />
<br />>Pakuotė<br />
<br />>Produkto dizainas ir išorė bendrai<br />
<br />>Planšeto specifikacijos ir ekranas<br />
<br />>Vartojo sąsaja<br />
<br />>Interneto naršyklė<br />
<br />>Pokalbiai ir SMS<br />
<br />>Integruota foto kamera<br />
<br />>Multimedija<br />
<br />>Programos<br />
<br />>Visa kita<br />
<br />>Išvada</p>
<p><b>Šiek tiek apie Dell</b></p>
<p>Dell yra vienas iš žinomiausių technologinių vardų už Atlanto. Kompanijos pavadinimas yra kilęs iš įkūrėjo Michaelio Dello pavardės, o tai šiuo metu viena iš didžiausių pasaulyje technologinių kompanijų. Kompanija ilgą laiką buvo pirmoje vietoje pasaulyje pagal parduotus asmeninių kompiuterių vienetus, tačiau visai neseniai šią vietą užleido HP kompanijai. Giganto produktų asortimentą sudaro asmeniniai kompiuteriai, nešiojamieji kompiuteriai, išmanieji telefonai ir taip toliau.</p>
<p><b>Pakuotė</b></p>
<p>Dell Streak yra pardavinėjamas įprastoje stačiakampio formos dėžutėje ant kurios yra nurodomos kai kurios produkto panaudojimo galimybės ir techninės specifikacijos. Nežinia kodėl, tačiau Dell ant pakuotės pabrėžia du Streak bruožus – prisijungimą prie socialinių tinklų ir galimybę šį įrenginį panaudoti kaip navigacijos priemonę, nes jame pateikiama nemokama speciali Google programinė įranga ir įmontuotas GPS imtuvas. </p>
<p><a class="ns" href="http://sb.technews.lt/Dell%20Streak/Dideles/2.JPG">
<div class="imgright"><img src="http://sb.technews.lt/Dell%20Streak/Mazos/2.jpg"  /></div>
<p></a><a class="ns" href="http://sb.technews.lt/Dell%20Streak/Dideles/1.JPG"><br /><img src="http://sb.technews.lt/Dell%20Streak/Mazos/1.jpg" /><br /></a></p>
<p>Nepaisant to, kad Dell savąjį Streak vadina planšetu, dėl to galima pasiginčyti, tad apie tai plačiau kiek vėliau, kai kalbėsime apie šio įrenginio dizainą. Šnekant apie pačią dėžutę toliau, be minėtų socialinių tinklų ir navigacijos vaizdavimo beveik ir nieko nėra. Visur pabrėžiama, kad tai penkių colių planšetas, o galinėje pakuotės pusėje nurodomos produkto specifikacijos – 1GHz procesorius, 5MP kamera, 5 colių 800x480 taškų raiškos ekranas ir taip toliau.</p>
<p><a class="ns" href="http://sb.technews.lt/Dell%20Streak/Dideles/4.JPG">
<div class="imgright"><img src="http://sb.technews.lt/Dell%20Streak/Mazos/4.jpg"  /></div>
<p></a><a class="ns" href="http://sb.technews.lt/Dell%20Streak/Dideles/3.JPG"><br /><img src="http://sb.technews.lt/Dell%20Streak/Mazos/3.jpg" /><br /></a></p>
<p>Visas įdomumas, suprantama, prasideda atidarius pakuotę. Čia įdėtas pats Dell Streak ir kiti jo priedai, apie kuriuos toliau ir pakalbėsime. Visų pirmiausia matome daugybe popierizmo iš kurio didesnės vertės nebent turi trumpas vartotojo gidas, tačiau technikos entuziastai, kuriems išmanusis telefonas ir Android operacinė sistema nėra tamsus miškas, šį gidą gali tiesiog praleisti. Be popierizmo čia suteikiama ir kita įprasta įranga, kuri pritaikyta telefoną naudoti tiek Didžiojoje Britanijoje, tiek ir likusioje Europos Sąjungoje. Štai telefono kroviklis turi nuimamas galvutes prijungti įprastą mums antgalį ar trikojį anglišką, kas yra sveikintina. Dell Streak galima imti į kelionę ir nesukti dėl nieko galvos.</p>
<p>Mus nustebino ne gana geros kokybės vidinės ausinės ar ypač talpi 16GB microSD kortelė komplekte, kas yra labai reta su išmaniaisiais telefonais, tačiau USB laidas prijungti telefoną į kompiuterį. Su viena jo puse viskas gerai, ji tiesiog kišasi į kompiuterį, tačiau kita yra pačių Dell išgalvota ir labai panaši į tą jungtį, kuri naudojama Apple iPod ar iPhone įrenginiuose. Netgi atrodo, kad tai identiška jungtis, tačiau aš labai abejoju, ar ji tiktų Apple kompanijos produktams. Tiesa pasakius nesuprantu, kodėl neparinkta įprasta microUSB jungtis kaip ir visuose kituose įrenginiuose, o nestandartinė? Mes viliamės, kad Europos Komisija, kaip ir žadėjo, įves tvarką ir viską suvienodins.</p>
<p><a class="ns" href="http://sb.technews.lt/Dell%20Streak/Dideles/6.JPG">
<div class="imgright"><img src="http://sb.technews.lt/Dell%20Streak/Mazos/6.jpg"  /></div>
<p></a><a class="ns" href="http://sb.technews.lt/Dell%20Streak/Dideles/5.JPG"><br /><img src="http://sb.technews.lt/Dell%20Streak/Mazos/5.jpg" /><br /></a></p>
<p>Pakuote aš tikrai nelikau nusivylęs. Čia ir universalus kroviklis, ir kokybiškos ausinės, o Dell susilaukia labai didelių pagyrų dėl pakuotėje pateikiamos net 16GB microSD kortelės, kurios turėtų pakakti pirmai pradžiai bet kuriam vartotojui, kuris įsigys Dell Streak. Pridėkime specialių apsauginį maišelį, servetėlę valyti ekraną ir turime visko, ko reikia pradžiai naudotis įrenginiu. Viskas puikiai subalansuota.</p>
<p><b>Produkto dizainas ir išorė bendrai</b></p>
<p>Penki coliai yra gana keistas skaičius. Jei Dell Streak priskirsime išmaniesiems telefonas, jis atrodys esąs tikras gigantas, tačiau jei jį palyginsime su Apple iPad ir kitais artėjančiais planšetais, kurių ekrano įstrižainė prasideda nuo 7 colių, jis taps kompaktišku įrenginiu. Jis įsiterpia kažkur tarp tikrų planšetinių kompiuterių ir išmaniųjų telefonų ir nors atlieka visas telefono funkcijas, bet jo dizainas pagrįstas planšetų principu kaip ir operacinė sistema, kuri daugiau pritaikyta naudoti peizažo formoje.</p>
<p>Beje, Dell Streak yra labai plonas produktas. Jo storis siekia vos 10mm, o tai reiškia, kad šis 5 colių gigantas išmaniųjų telefonų pasaulyje yra plonesnis net už HTC Desire telefoną. Jis taip pat sveria vos 220 gramų, nors yra prastebimai sunkesnis už, sakykime, HTC Hero išmanųjį telefoną. Nepaisant to, kad daugelis iš jūsų pagalvos, kad jį sunku įsikišti į kišenę, taip nėra. Jo dydis yra 152.2 x 79.1 x 9.98 milimetro, tad jis kuo puikiausiai įsitaiso jūsų kelnių kišenėje ir gali būti naudojamas kaip telefonas. Tai jo didžiausias pranašumas prieš Apple iPad, nors mes, žinoma, iš dalies juokaujame.</p>
<p><img src="http://sb.technews.lt/Dell%20Streak/Dideles/Dell Foto.jpg" /></p>
<p>Įrenginys puikiai jaučiasi rankose, ypač dėl savo metalinės galinės dangos, taip pat jo peizažo formoje nereikia valdyti būtinai viena ranka, kaip didelius planšetus. Viską galime atlikti su savo abejais nykščiais, o Dell Streak patogiai įsitaiso mūsų delnuose. Penki coliai man yra pats geriausias dydis, o jei planšetas didesnis, verčiau kuprinėje turėčiau mažą internetinį nešiojamąjį.</p>
<p>Prašnekus apie valdymo išdėstymą ir jungtis, priekinėje pusėje, kur yra penkių colių ekranas, kompanija įtaisė tris prisilietimui jautrius mygtukus dešinėje pusėje, tuo tarpu kairėje – garsiakalbį, sensorių ir video kamerą pokalbiams. Tiesa, Android 1.6 operacinėje sistemoje iš jos naudos mažai, tačiau jau rugsėjį Dell pristatys Android 2.1 atnaujinimą, o vėliau galbūt ir Android 2.2 atnaujinimą su Adobe Flash palaikymu, tad Dell Streak įgaus dar daugiau funkcijų ir šiuo metu mes tikrai negauname visko, ko norėtume.</p>
<p><a class="ns" href="http://sb.technews.lt/Dell%20Streak/Dideles/8.JPG">
<div class="imgright"><img src="http://sb.technews.lt/Dell%20Streak/Mazos/8.jpg"  /></div>
<p></a><a class="ns" href="http://sb.technews.lt/Dell%20Streak/Dideles/7.JPG"><br /><img src="http://sb.technews.lt/Dell%20Streak/Mazos/7.jpg" /><br /></a></p>
<p>Laikant Dell Streak telefonas įprastoje pozoje, viršutinėje ir apatinėje dalyse nieko nėra, tiesiog dizaino elementai. Visi likę mygtukai ir jungtys yra sudėliotos kairėje ir dešinėje pusėse. Štai kairėje yra mano minėtas keistasis lizdas prijungti planšetą prie kompiuterio ar jį krauti, tuo tarpu dešinėje – 3,5 mm jungtis įprastoms ausinėms, du garso valdymo mygtukai, užrakinimo/pajungimo ir fotografavimo mygtukai. Viskas išdėliota protingai ir gana patogiai, ypač dėl to, kad Dell Streak dažniausiai mes laikysime peizažo, o ne portreto pozicijoje.</p>
<p><a class="ns" href="http://sb.technews.lt/Dell%20Streak/Dideles/10.JPG">
<div class="imgright"><img src="http://sb.technews.lt/Dell%20Streak/Mazos/10.jpg"  /></div>
<p></a><a class="ns" href="http://sb.technews.lt/Dell%20Streak/Dideles/9.JPG"><br /><img src="http://sb.technews.lt/Dell%20Streak/Mazos/9.jpg" /><br /></a></p>
<p>Galinėje dalyje liko 5MP foto kamera su dvejomis LED blykstėmis bei metalinis dangtelis, kuris, tenka pastebėti, per lengvai nusiima. Jį reikia užspausti jėga, nes kita kartą laikant įrenginį rankoje jis išsitraukia ir neiškrinta, tačiau išsijungia Dell Streak. Kompanija padarė taip, kad įrenginio be uždėto dangtelio pajungti nėra įmanoma, tad jis yra būtinas, o jam nusislinkus telefonas išsijungia be jokio įspėjimo.</p>
<p><a class="ns" href="http://sb.technews.lt/Dell%20Streak/Dideles/12.JPG">
<div class="imgright"><img src="http://sb.technews.lt/Dell%20Streak/Mazos/12.jpg"  /></div>
<p></a><a class="ns" href="http://sb.technews.lt/Dell%20Streak/Dideles/11.JPG"><br /><img src="http://sb.technews.lt/Dell%20Streak/Mazos/11.jpg" /><br /></a></p>
<p>Atidarius galinį dangtelį mus pasitinka ličio jonų 1530 mAh baterija bei SIM bei microSD kortelių jungtys. Tiesa, Dell galėjo pasinaudoti kitų kompanijų patirtimi ir atminties kortelių lizdą įtaisyti kur nors kitur, kad nereikėtų išjungti įrenginio pakeičiant jas. Dabar tenka nuimti tiek galinį dangtelį, kas reiškia planšeto priverstinį išjungimą, tiek bateriją, kas kiek erzina. </p>
<p><a class="ns" href="http://sb.technews.lt/Dell%20Streak/Dideles/14.JPG">
<div class="imgright"><img src="http://sb.technews.lt/Dell%20Streak/Mazos/14.jpg"  /></div>
<p></a><a class="ns" href="http://sb.technews.lt/Dell%20Streak/Dideles/13.JPG"><br /><img src="http://sb.technews.lt/Dell%20Streak/Mazos/13.jpg" /><br /></a></p>
<p>Žvelgiant bendrai, Dell Streak nėra blogai suprojektuotas išmanusis telefonas/planšetas, jis puikiai jaučiasi rankose, o dydis yra kaip tik, nors tai gali ir neįtikti kai kuriems išrankesniems vartotojams. Nepaisant to, dizainas nėra idealus ir norėtųsi šokių tokių patobulinimų susijusių su ausinių lizdu bei atminties kortelių skaitytuvu. Viskas galėtų būti kiek kitose vietose.</p>
<p><b>Planšeto specifikacijos ir ekranas</b></p>
<p>Mums, technikos entuziastams, neabejotinai rūpi aparatinė įranga, kuri sudaro Dell Streak planšetą, tad trumpai pakalbėsime, kas glūdi jo viduje. Visų pirmiausia tai telefono pažiba – 1GHz dažniu dirbantis Qualcomm Snapdragon centrinis procesorius. Įrenginys taip pat turi pakankamą kiekį darbinės atminties, kurios čia yra net 512MB bei kokybišką penkių megapikselių kamerą su dvejomis LED blykstėmis.</p>
<p>Produkto ekranas yra ryškus bei spalvingas, o penki coliai jam leidžia atvaizduoti 480x800 taškų rezoliuciją, kuri yra puiki peržiūrint fotografijas ar žiūrint filmą. Ekranas, žinoma, yra iš ypač kieto stiklo, kuris turėtų būti atsparus smūgiams ir įbrėžimams. Nepaisant to, į mūsų testavimo poligoną Dell Streak atkeliavo su keliais gerai matomais įbrėžimais būtent ant minėto ekrano.</p>
<p>Ekranas yra tiesiog nuostabus jį liesti. Ir taip yra ne tik dėl kokybiško ekrano, tačiau ir dėl to, jog jis nėra paspaudimui, o prisilietimui jautrus, kaip manasis HTC Hero. Nors pastarasis išmanusis telefonas visgi yra kiek lengviau valdomas, tačiau Dell Streak nedaug atsilieka ir jo ekraną galime vadinti geru.</p>
<p>Galbūt galėtume telefoną kritikuoti dėl mažos vidinės atminties, kuri siekia vos du gigabaitus, tačiau neužmirškime, kad pakuotėje randame 16GB microSD kortelę. Nors tai visgi nėra tai, ką maksimaliai siūlo Apple iPad, tačiau 18GB turėtų užtekti kiekvienam, o jei jau neužteks, jūs bet kada galite nusipirkti ypač talpią 32GB microSD kortelę ir bendrai telefone turėti 34GB vietos informacijai.</p>
<p><b>Vartojo sąsaja</b></p>
<p>Asmeniškai aš esu bandęs praktiškai visas modifikuotas Google Android operacinės sistemos versijas. Čiupinėti rankos teko tiek standartinę Android 2.1 įdiegtą Google Nexus One telefone, tą pačią ypač patobulintą Android 2.1 savajame HTC Hero, modifikuotą LG GW620 telefone ar Motorola Droid esamą. Dell šią atvirojo kodo operacinę sistemą taip pat patobulino ir gana pastebimai.</p>
<p>Nuvilia tai, kad Dell Streak naudoja tik Android 1.6 operacinę sistemą, nors mes jau kiek ankščiau girdėjome, jog kompanija Android 2.1 atnaujinimą pristatys rugsėjį, o lapkritį veikiausiai ir Android 2.2 su pilnu Adobe Flash palaikymu. Nepaisant to fakto, kad šis įrenginys ateityje turės dar daugiau funkcijų ir yra pirkinys ateičiai, mes turime žiūrėti į tai, ką mums pasiūlys 1.6 operacinė sistema.</p>
<p>Čia, žinoma, nėra tokių gražių niuansų kaip gyvi darbastaliai ar kiek limituotos funkcijos susijusios su balso komandų paieška, tačiau čia tai veikia. Nėra ir kitų kietų dalykų, kuriuos gauname su Android 2.1 ar Android 2.2 operacinėmis sistemomis, tačiau juos gausime kiek vėliau, tad būtų labai puiku išbandyti telefoną ir vėl po kelių mėnesių, bet vargu ar tam turėsime laiko.</p>
<p>Operacinė sistema yra draugiška, ypač tokiems vartotojams, kaip man, kurie su Android operacinėmis sistemomis gyvena daugiau nei vienerius metus. Viskas aišku ir pažystama, nereikia jokio trumpo vartotojo gido ar panašiai ir visa puikiai išdėstyta vartotojo sąsaja įkandama vos per dešimt minučių. Tai kažkas panašaus, kaip Apple iPhone ir Apple iPad atveju, tai yra tiesiog padidinta Android versija.</p>
<p><a class="ns" href="http://sb.technews.lt/Dell%20Streak/Meniu%20dideles/2.png">
<div class="imgright"><img src="http://sb.technews.lt/Dell%20Streak/Meniu%20mazos/2.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/1.png"><br /><img src="http://sb.technews.lt/Dell%20Streak/Meniu%20mazos/1.jpg" /><br /></a>	</p>
<p>Kalbant apie Dell atliktą darbą, viską stengtasi pritaikyti naudoti portreto pozicijoje, o tai iš tiesų nestebina. Net galėčiau pasakyti, kad tai antra geriausia Android modifikacija po kol kas niekam neprilygstančio HTC darbo su savąją Sense vartojo sąsaja. Čia, kaip ir HTC atveju, Dell mus suteikia net šešis namų langus, tačiau neverčia jų visų naudoti. Mes juos galime bet kada pašalinti.</p>
<p><a class="ns" href="http://sb.technews.lt/Dell%20Streak/Meniu%20dideles/4.png">
<div class="imgright"><img src="http://sb.technews.lt/Dell%20Streak/Meniu%20mazos/4.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/3.png"><br /><img src="http://sb.technews.lt/Dell%20Streak/Meniu%20mazos/3.jpg" /><br /></a>	</p>
<p>Būtų tiesiog nuostabu, jei būtų atliktas LG darbas ir namų langai eitu ratu, tačiau čia, kaip ir HTC Sense vartotojo sąsajoje, viskas padaryta kiek kitaip. Jūs tiesiog užstringate galiniame namų lange ir turite grįžti atgal, jei norite pereiti prie toliau esančio namų lango. Puiku tai, kad namų langų skaičių jūs pasirenkate pats. Jums užtenka vieno? Gerai, ne problema. Jūms negana iškart pateiktų keturių? Jokia problema, jūs galite turėti maksimaliai šešis ir kiekvienam iš namų langų parinkti atskirą darbastalio paveikslėlį.</p>
<p><a class="ns" href="http://sb.technews.lt/Dell%20Streak/Meniu%20dideles/6.png">
<div class="imgright"><img src="http://sb.technews.lt/Dell%20Streak/Meniu%20mazos/6.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/5.png"><br /><img src="http://sb.technews.lt/Dell%20Streak/Meniu%20mazos/5.jpg" /><br /></a>	</p>
<p>Prisilietimui jautrus namų mygtukas čia atlieka tą pačia funkciją – jus sugrąžina į pagrindinį namų langą. Tiesa, čia kiek keistai reikia pašalinti nenorimas piktogramas iš namų lango. Vietoje to, kad jūs piktogramą kažkur nutemptumėte ir ji išsitrina, čia ją reikia pažymėti, nuspausti meniu mygtuką ir tada pasirinkti norimą veiksmą, pavyzdžiui ištrinti piktogramą. Aš linkęs likti prie standartinio varianto, kai piktograma tempiame į tam tikrą tašką, o ne pažymima ir tik vėliau ištrinama.</p>
<p>Kitaip yra išdėstyti ir karštieji mygtukai pasiekti bendrą programų meniu ar pranešimų langą. Štai kairėje viršuje jūs matote mažą rodyklę, kurią spustelėję pamatote svarbiausias programas, o dar kartą nuspaudę mygtuką „daugiau“ matote visas telefone turimas aplikacijas. Spustelėję kiek toliau esančią kortelę patenkate į namų langų valdymą, dar toliau seka pranešimų lango kortelė, o paskutinė iš keturių kortelių dešinėje yra skirta ryšiams išjungti ar pajungti. Visas norimas funkcijas galima pasiekti iš vieno namų lango niekur daugiau neeinant per vartotojo sąsają.</p>
<p><a class="ns" href="http://sb.technews.lt/Dell%20Streak/Meniu%20dideles/8.png">
<div class="imgright"><img src="http://sb.technews.lt/Dell%20Streak/Meniu%20mazos/8.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/7.png"><br /><img src="http://sb.technews.lt/Dell%20Streak/Meniu%20mazos/7.jpg" /><br /></a>	</p>
<p>Dėka spartaus 1GHz Qualcomm Snapdragon procesoriaus vaikščiojimas per namų langus yra sklandus, programos atsiveria greitai, o kelios programos vienu metu dirba be didelių problemų. Tęsiant kalbą apie programas, čia užkliuvo keletas dalykų, bet apie tai vėliau. Aš taip pat esu matęs Android 2.1 prezentaciją šiame įrenginyje su pajungtais gyvais darbastalio fonais, tačiau ir tai pilnai neapkrovė procesoriaus ir viskas vyko gana sklandžiai.</p>
<p>Pateikti trys lietimui jautrūs mygtukai atlieka savo darbą ir man, kaip dešiniarankiui, malonu, kad jie yra dešinėje pusėje. Jie labai svarbūs bendram operacinės sistemos ir visos vartojo sąsajos valdymui, o yra puikiai išdėlioti ir valdosi be didelių problemų. Planšetas taip pat dažniausiai yra laikomas delnuose arba kairėje rankoje, tad, kaip tai buvo su LG GW620 išmaniuoju telefonu, netyčia nenuspausime vieno ar kito prisilietimui jautraus mygtuko, kas minėto telefono atveju labai erzino. Čia tokios problemos nėra ir tai yra gerai.</p>
<p><b>Interneto naršyklė</b></p>
<p>Interneto naršyklė veikiausiai buvo ir bus pats svarbiausias planšetų aspektas, o Android numatytoji naršyklė puikiai pasirodo bet kokiame įrenginyje. Žinoma, išbandyti Opera Mini 5 galbūt ir verta, o FireFox Mobile pilna versija dar tik pasirodys ir bus galima tik tada, kai Dell Streak sulauks 2.1 atnaujinimo, numatytojo naršyklė vis tiek bus geresnė, vien dėl to, kad pasirodžius Android 2.2 atnaujinimui ji pilnai palaikys Adobe Flash ir mums suteiks visus galimus potyrius iš interneto.</p>
<p>Kaip ir daugelis jau integruotų programų Android 1.6 operacinėje sistemoje, naršyklė veikia tiek peizažo, tiek ir portreto pozicijose, o jas galima išnaudoti įvairiai. Peizažo formoje pasijungus Technews.lt mūsų portalas matomas beveik per visą ekraną, o skaityti naujieną ar blogą portreto pozicijoje labai patogu. Galima net sakyti, kad Dell Streak ir jo penkių colių ekranas puikiai tinka skaityti elektronines knygas.</p>
<p><a class="ns" href="http://sb.technews.lt/Dell%20Streak/Meniu%20dideles/10.png">
<div class="imgright"><img src="http://sb.technews.lt/Dell%20Streak/Meniu%20mazos/10.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/9.png"><br /><img src="http://sb.technews.lt/Dell%20Streak/Meniu%20mazos/9.jpg" /><br /></a>	</p>
<p>Žinoma, mus erzina net ir Adobe Flash Lite nebuvimas, kas yra privalumas naudojant HTC įrenginius su HTC Sense vartotojo sąsaja, nes stalinių kompiuterių internetinės svetainių versijos nėra atvaizduojamos pilnai. Štai mūsų portale trūksta kai kurių reklamų, nes jo tiesiog nerodomos, gamespot.com žaidimų portalas taip pat nerodomas visas, nes jo elementai sudaryti Flash technologijos pagalba. Ir tai iš tiesų yra vienintelis naršyklės trūkumas, kuris artimiausioje ateityje turėtų būti ištaisytas.</p>
<p>Kalbant apie interneto naršyklės sąsaja, viskas gana panašu į bet kokią kitą Android naršyklę, nors čia viskas pritaikyti būtent penkių colių ekranui. Na žinoma, pakeitimų yra. Dėl didelio dydžio viršuje pasiekiami visi reikalingi mygtukai – pereiti puslapiu į priekį ar atgal, žymų bei perkovimo, kai išmaniuosiuose telefonuose šioje juostoje tematome vienintelį perkovimo mygtuką. </p>
<p><a class="ns" href="http://sb.technews.lt/Dell%20Streak/Meniu%20dideles/12.png">
<div class="imgright"><img src="http://sb.technews.lt/Dell%20Streak/Meniu%20mazos/12.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/11.png"><br /><img src="http://sb.technews.lt/Dell%20Streak/Meniu%20mazos/11.jpg" /><br /></a>	</p>
<p>Visa likusi informacija pasiekiama spustelėjus meniu mygtuką, įskaitant tas pačias žymas, nustatymų ar failų parsisiuntimo sekcijas. Naršyklė yra paprasta naudoti, nieko pompastiško, tačiau tai mane ir žavi. Pasirodžius Android 2.2 naršyklė taps ideali, o šiuo metu jai tetrūksta Adobe Flash palaikymo.</p>
<p><b>Pokalbiai ir SMS</b></p>
<p>Kuo puikus ir kuo ateityje išsiskirs Dell Streak iš kitų planšetų būrio yra ne tik galimybė internetu naudotis per mobilųjį 3G ryšį, tačiau ir galimybė savo draugams paskambinti ar parašyti SMS žinutę. Rodytoje Android 2.1 prezentacijoje ties šia sritimi matoma daugybe patobulinimų, bet mes esame priversti kalbėti ne apie gerus dalykus, o apie tai, kaip tai atrodo Android 1.6 versijoje.</p>
<p>Atrodo, kad pokalbiai Dell Streak yra padaryti tik tam, kad jie ten būtų. Kituose išmaniuosiuose telefonuose mes gauname tikrai daugiau funkcijų, nei jų yra šiame įrenginyje. Tiesiog pasijungiame numerio rinkimo programą ir renkame numerį bei matome ankščiau rinktus numerius, o jei norite nueiti į kontaktus, nuspaudžiate kontaktų mygtuką ir ieškote savo norimo asmens. Nuspaudžiate ant vardo ir matote jo įvestus duomenis – telefono numerį, elektroninio pašto adresą, nuotrauką. Ir tai yra viskas. Jokių papildomų funkcijų, tiesiog paprastas būdas paskambinti norinčiajam.</p>
<p><a class="ns" href="http://sb.technews.lt/Dell%20Streak/Meniu%20dideles/14.png">
<div class="imgright"><img src="http://sb.technews.lt/Dell%20Streak/Meniu%20mazos/14.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/13.png"><br /><img src="http://sb.technews.lt/Dell%20Streak/Meniu%20mazos/13.jpg" /><br /></a></p>
<p><a class="ns" href="http://sb.technews.lt/Dell%20Streak/Meniu%20dideles/16.png">
<div class="imgright"><img src="http://sb.technews.lt/Dell%20Streak/Meniu%20mazos/16.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/15.png"><br /><img src="http://sb.technews.lt/Dell%20Streak/Meniu%20mazos/15.jpg" /><br /></a>	</p>
<p>Žinučių rašymo sistema nėra perdaryta ir lieka tokia pat, kaip ir standartinė Android 1.6 versijoje, tad atlieka savo darbą. Parašyti nėra sunku, viskas aišku ir suprantama, papildomos funkcijos, kaip veidelių įdėjimas, teksto nukopijavimas ir panašiai čia taip pat yra. Tekstą vesti peizažo formoje yra ypatingai smagu, nes penkių colių ekranas mus pateikia pilną QWERTY. O kai aš sakau pilną, tai reiškia pilną. Mes net turime dešinėje pusėje skaičių klaviatūrą, kaip ir jūsų stalinio kompiuterio klaviatūra. Žavu.</p>
<p><a class="ns" href="http://sb.technews.lt/Dell%20Streak/Meniu%20dideles/18.png">
<div class="imgright"><img src="http://sb.technews.lt/Dell%20Streak/Meniu%20mazos/18.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/17.png"><br /><img src="http://sb.technews.lt/Dell%20Streak/Meniu%20mazos/17.jpg" /><br /></a>	</p>
<p>Čia taip pat pateikiamos jau integruotos Facebook ir Twitter aplikacijos, kas mėgsta socialinius tinklus, paštą sureguliuoti, ypač jei jūs naudojate Gmail, ypač paprasta. Žinoma, čia yra ir įprasta elektroninio pašto programa, kuri palaiko praktiškai visus elektroninio pašto klientus. Dell mums pateikia ir specialių Facebook įskiepį, kurį įsikėlė į pradinį namų langą iškart matysite atnaujinimus ir jums nereikės jungtis nei į internetą, nei pasileisti specialią programą, kas yra ganėtinai patogu.</p>
<p><a class="ns" href="http://sb.technews.lt/Dell%20Streak/Meniu%20dideles/20.png">
<div class="imgright"><img src="http://sb.technews.lt/Dell%20Streak/Meniu%20mazos/20.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/19.png"><br /><img src="http://sb.technews.lt/Dell%20Streak/Meniu%20mazos/19.jpg" /><br /></a>	</p>
<p>Į viską pažvelgus bendrai, Dell Streak SMS ir pokalbių srityje nesiūlo naujovių, tiesiog mums lengvai leidžia paskambinti ar parašyti savo draugui. Na taip, galbūt jums kils klausimas, o ką gi Dell pasiūlys Android 2.1 operacinėje sistemoje, tačiau šį kartą mes apie tai nekalbėsime. Galiu tik pasakyti, kad atnaujinimų yra nemažai ir kuo toliau, tuo labiau savuoju įrenginiu bus patenkinti jo pirkėjai. O dabar, ką tik įsigiję šį gaminį, mes tiesiog gauname supaprastintą skambučių ir SMS funkcijų versiją, bet tai nereiškia, kad yra kažkas blogai. Priešingai, tiesiog labai paprasta.</p>
<p><b>Integruota foto kamera</b></p>
<p>Integruota kamera Dell Streak yra ypač gera ir užbėgdamas už akių galiu pasakyti, kad fotografijų kokybė yra puiki. Penkių megapikselių kamera ir dviguba LED blykstė sudaro puikų derinį ir tai yra viena iš geriausių kombinacijų, kokias esu matęs mobiliuosiuose įrenginiuose.</p>
<p>Nufotografuoti nuotrauką galima dvejais būdais. Vienas iš jų yra nuspausti specialių fizinį mygtuką, o kam tai nepatinka, gali tiesiog spustelti ant ekrano. Tiesa, patarčiau naudoti fizinį mygtuką, nes jo pagalba ypač greitai suveikia automatinė fokusavimo funkcija ir taip gaunamas geresnis rezultatas.</p>
<p>Žinoma, čia yra daugybe įvairių opcijų, kad ir scenų pasirinkimas, kuris kiekvienai iš padarytų fotografijų suteikia savotišką, kitokį atspalvį. Čia taip pat galima reguliuoti tokius aspektus kaip ryškumą, kontrastą, fotografijų rezoliucija ir panašiai, ir nors tai pilnai neatitinka įprastų muilinių standarto, tačiau mums leidžia šį tą pakoreguoti ir patiems, kas yra sveikintina.</p>
<p><a class="ns" href="http://sb.technews.lt/Dell%20Streak/Meniu%20dideles/22.png">
<div class="imgright"><img src="http://sb.technews.lt/Dell%20Streak/Meniu%20mazos/22.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/21.png"><br /><img src="http://sb.technews.lt/Dell%20Streak/Meniu%20mazos/21.jpg" /><br /></a>	</p>
<p>Net ir fotografuojant nieko nekeitus, fotografijos atrodo labai neblogai ir netgi gali būti lyginamos su pigių mulinių padarytais kadrais. Jūs taip pat savarankiškai galite pajungti ar išjungti dvigubą LED blykstę, prikabinti vietovės adresą fotografijai ar pritraukti vaizdą iki 4 kartų.</p>
<p>Mes spėjame, kad su Android 2.2 atnaujinimu ši 5MP kamera galės filmuoti 720p rezoliucija kaip, beje, nutiko su HTC Desire telefonu po šio atnaujinimo, tačiau šiuo metu jūs turėsite tenkintis gana maža VGA rezoliucija. Integruota programinė įranga leidžia vaizdo failus išsaugoti MPEG-4 ar H.263 formatu. Nepaisant to, kad priartinimo funkcija veikia, filmuojant ja pasinaudoti negalima.</p>
<p><a class="ns" href="http://sb.technews.lt/Dell%20Streak/Meniu%20dideles/24.png">
<div class="imgright"><img src="http://sb.technews.lt/Dell%20Streak/Meniu%20mazos/24.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/23.png"><br /><img src="http://sb.technews.lt/Dell%20Streak/Meniu%20mazos/23.jpg" /><br /></a></p>
<p>Neveltui tai yra internetui pritaikytas planšetas. Nufotografuotas nuotraukas jūs iškart galite išsiųsti į savo Facebook, Flickr ar Picasa paskyras, o parsisiuntę Twidroid programą ir į savo Twitter paskyrą. Nufilmuotus vaizdus nieko nelaukiant galime perkelti į YouTube, nors jų kokybė ir nėra bloga, koja pakiša maža rezoliucija. Na, bent jau šių metų pabaigoje viskas susitvarkys.</p>
<p><b>Multimedija</b></p>
<p>Muzikos grotuvas šiame įrenginyje yra perdirbtas, tačiau į gerąją pusę. Tik atsivėrę aplikaciją jūs matote šešis ankščiausiai įdėtus muzikos albumus, o kairėje pusėje kitus pasirinkimus, kurie leis greitai susirasti norimą dainą pagal albumus, artistus, žanrus ir panašiai. Čia taip pat galite susikurti savo grojaraštį.</p>
<p>Jei albumas turi integruotą fotografiją, didžiuliame ekrane Dell Streak ją parodys, o tai dar lengviau leidžia susigaudyti tarp didžiulės jūsų muzikos kolekcijos. Nepaisant nuostabaus pirmojo įspūdžio, garso kokybė yra apgailėtina. Planšeto garsiakalbiai yra integruoti galinėje pusėje, tad jei norėsite klausytis muzikos, įrenginį turėsite paguldyti ant ekrano, kas nėra labai patogu. Integruotų garsiakalbių atkuriamas garsas nėra švarus, o jiems trūksta bent mažo boso ir kiek didesnio garso.</p>
<p><a class="ns" href="http://sb.technews.lt/Dell%20Streak/Meniu%20dideles/26.png">
<div class="imgright"><img src="http://sb.technews.lt/Dell%20Streak/Meniu%20mazos/26.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/25.png"><br /><img src="http://sb.technews.lt/Dell%20Streak/Meniu%20mazos/25.jpg" /><br /></a>	</p>
<p>Neatsižvelgiant į tą faktą, kad ausinės, kurios pateikiamos pakuotėje, yra gana kokybiškos, jų potencialo neleidžia išnaudoti Dell Streak. Garsas taip pat neatkuriamas idealiai ir kokybė skiriasi kaip diena nuo nakties ją palyginus su Creative Zen X-Fi 2 grotuvu. Aš suprantu, kad Dell Streak nėra multimedijos galiūnas, tačiau Dell galėjo kiek labiau padirbėti prie garso atkūrimo.</p>
<p>Taigi pabaigai apie muzikos atkūrimą būtų galima pasakyti, kad vartojo sąsaja yra puiki, tačiau dėl neaiškių priežasčių ji veikia kiek lėtokai, palyginus su kita programine įranga įdiegta Dell Streak planšete. Garso atkūrimas nėra geriausias, bet su juo galima susigyvendinti. Visgi jei telefonu norima klausytis muzikos, patarčiau įsigyti specialių įrenginį arba dar geriau tiesiog MP3 grotuvą.</p>
<p>Peržiūrint filmus ar klipus matomi visai kitokie potyriai, atrodo, kad 5 colių ekranas ir 480x800 rezoliucija yra tam tiesiog sukurta. Video failai atrodo švarūs ir gražu, o bendra kokybė mus neabejotinai tenkino. Malonus ir tas faktas, kad Dell Streak atkuria ne tik Android operacinėms sistemos įprastus MPEG-4 ir H.263 formatus, bet puikiai susitvarko ir su paplitusiu WMV formatu.</p>
<p><a class="ns" href="http://sb.technews.lt/Dell%20Streak/Meniu%20dideles/28.png">
<div class="imgright"><img src="http://sb.technews.lt/Dell%20Streak/Meniu%20mazos/28.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/27.png"><br /><img src="http://sb.technews.lt/Dell%20Streak/Meniu%20mazos/27.jpg" /><br /></a>	</p>
<p>Pabaigai apie vaizdo peržiūra būtų klaida nepaminėti YouTube grotuvo. Šis, deja, nėra toks geras, kaip Android 2.1 ir Android 2.2 operacinėse sistemose ir mums trūksta funkcijos matyti vaizdą aukšta raiška, ką su savuoju Snapdragon procesoriumi mums gali pasiūlyti šis planšetas, tačiau kaip ir daugeliu kartu minėtu atveju, artėjantis Android 2.1, o ir vėliau Android 2.2 atnaujinimas viską pataisys ir čia.</p>
<p>Fotografijos didžiuliame ekrane taipogi žiūrisi puikiai, tačiau mums trūksta gražios 3D aplinkos, kuri pateikiama naujesnėse Android operacinės sistemos versijose. Tuo tarpu Android 1.6 versijos fotografijų peržiūros vartojo sąsaja yra labai paprasta ir skirta tiesiog peržiūrėti fotografijas bei jomis pasidalinti. Smagu, kad čia suveikia priartinimas naudojant „žirklių“ metodą, taip pat dvigubo spustelėjimo funkcija.</p>
<p><a class="ns" href="http://sb.technews.lt/Dell%20Streak/Meniu%20dideles/30.png">
<div class="imgright"><img src="http://sb.technews.lt/Dell%20Streak/Meniu%20mazos/30.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/29.png"><br /><img src="http://sb.technews.lt/Dell%20Streak/Meniu%20mazos/29.jpg" /><br /></a>	</p>
<p><b>Programos</b></p>
<p>Visos iš karto pateiktos programos, kurios yra pajungus Dell Streak, yra pilnai pritaikytos dideliam ir nemaža rezoliucija pasižyminčiam ekranui, tačiau kaip tie kiti šimtai tūkstančių programų, kurios yra pasiekiamos per Android Market parduotuvę? Čia labai panaši situacija su Apple iPad planšetu. Programos automatiškai išsitempia ir praranda savo žavesį.</p>
<p>Kai Apple iPad mes galime pasirinkti, norime programą ištempiame per visą ekraną, ar ja naudojamės įgimtojo rezoliucijoje, to Dell Streak labai trūksta. Aš taip pat parsisiunčiau keletą žaidimų, įskaitant tokius populiarus Android sistemoje kaip Solitaire, Bonsai Blast ar Raging Thunder 2, ir galiu pasakyti, kad jie nėra pilnai pritaikyti šiam gigantui. Žaidimų rezoliucija per prievartą yra ištempiama ir jų kokybė stipriai suprastėja galbūt išskyrus Raging Thunder 2, kurį malonu žaisti dideliame ekrane.</p>
<p><a class="ns" href="http://sb.technews.lt/Dell%20Streak/Meniu%20dideles/32.png">
<div class="imgright"><img src="http://sb.technews.lt/Dell%20Streak/Meniu%20mazos/32.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/31.png"><br /><img src="http://sb.technews.lt/Dell%20Streak/Meniu%20mazos/31.jpg" /><br /></a>	</p>
<p>Ypač smagu dideliame ekrane naudotis Google Maps programine įranga, nes Dell Streak pavirsta savotišku navigacijos įrenginiu, o GPS imtuvas čia yra tiesiog privalomas ir jis yra. Nusipirkus dėklą jūsų mašinoje su Google Navigation programine įranga Dell Streak gali būti naudojamas vietoje navigacijos.</p>
<p><a class="ns" href="http://sb.technews.lt/Dell%20Streak/Meniu%20dideles/34.png">
<div class="imgright"><img src="http://sb.technews.lt/Dell%20Streak/Meniu%20mazos/34.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/33.png"><br /><img src="http://sb.technews.lt/Dell%20Streak/Meniu%20mazos/33.jpg" /><br /></a>	</p>
<p>Visi pridedami  darbauklaupio įrankiai taip pat yra pritaikyti dideliam ekranui, tačiau mes pasigendame tokios didelios jų gausos, kurią matome Motorola ar HTC telefonuose su Android operacinėmis sistemomis. Be Facebook ir muzikos įrankių, kuriuos įdedame į pradinius namų langus, visi likusieji widget‘ai yra standartiniai ir matomi bet kokiame kitame Android OS pagrįstame telefone. Norėtųsi jų kiek daugiau, nei randame dabar.</p>
<p>Galbūt artėjant Android 3.0 Google kiek patobulins Android Market parduotuvę, nes mes sulauksime daugybės planšetų, kurie turės būtent šią operacinę sistemą. Ko mes norėtume? Atskiro skyriaus planšetams, kuriame būtų jiems pritaikyta programinė įranga, kuri pati automatiškai neišsitemtų, atrodytų gražiai ir būtų maloniai valdoma. Dabar su Dell Streak mums to labai trūksta.</p>
<p><b>Visa kita</b></p>
<p>Daugelyje apžvalgų skaitytojai skundžiasi, kad mes išvis nekalbame apie bateriją, o šį kartą tai tampa dar opesniu dalyku, nes Dell Streak mes gavome išbandyti vos nepilnas tris paras ir vos spėjau viską išbandyti ir paruošti šią išsamią apžvalgą. Nepaisant to, aš sugebėjau žvilgtelti į tai, kiek gi veikia Dell Streak.</p>
<p>Dell mus teigia, kad su integruota baterija, kurią, beje, galima išimti, planšetas veiks apie vieną parą. Įrenginio be proto nenaudojau, tik tiek, kad viską sužinoti, ko reikės apžvalgai, tad jis buvo daugybe kartų išjungiamas ir pajungiamas. Tenka pastebėti, kad su pilnai įkrauta baterija jis mums laikė daugiau nei parą, šnekant tiksliau apie 30 valandų. Pripažinkime, kad tai neblogas skaičius.</p>
<p>Šiame skyrelyje taipogi pakalbėsime apie tai, ką Dell Streak turi be minėtų dalykų, tačiau kuriems skirti atskirą pastraipą būtų neadekvatu, tačiau apie juos pakalbėti būtina. Viena iš tokių funkcijų yra Google Voice, kuri leidžia nevedant teksto atlikti paiešką, tai yra viską pasakyti balsu. Tiesa, ši funkcija kol kas veikia tik su anglų kalba ir tai ne visada taip gerai, kaip norėtųsi. Atrodo, kad žodžius sakau teisingai, tačiau reikalingas ne tik tikslumas, tačiau ir reikiamas garsumas. Pasakyti frazę Call of Duty Modern Warfare 2 man prireikė vos vieno karto, tuo tarpu žodį possibility net keturių kartų, o programinė įranga dažną kartą šaudė pro šalį ir pateikė visiškai ne į temą susijusius žodžius.</p>
<p><a class="ns" href="http://sb.technews.lt/Dell%20Streak/Meniu%20dideles/36.png">
<div class="imgright"><img src="http://sb.technews.lt/Dell%20Streak/Meniu%20mazos/36.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/35.png"><br /><img src="http://sb.technews.lt/Dell%20Streak/Meniu%20mazos/35.jpg" /><br /></a>	</p>
<p>Dell Streak yra integruota Amazon MP3 Store programinė įranga, kuri leidžia tiesiai iš telefono nusipirkti muzikos. Be abejonės, mums, lietuviams, tai nėra aktualu, labiau Didžiosios Britanijos gyventojams, nes Amazon MP3 Store mūsų šalyje neveikia. Bet mes galime pasižiūrėti, kokie albumai ar dainos šiuo metu yra populiariausios ir jas įsigyti tik mums patiems asmeniškai žinomais būdais.</p>
<p><a class="ns" href="http://sb.technews.lt/Dell%20Streak/Meniu%20dideles/37.png">
<div class="imgright"><img src="http://sb.technews.lt/Dell%20Streak/Meniu%20mazos/37.jpg"  /></div>
<p></a><a class="ns" href="http://sb.technews.lt/Dell%20Streak/Meniu%20dideles/38.png"><br /><img src="http://sb.technews.lt/Dell%20Streak/Meniu%20mazos/38.jpg" /><br /></a>	</p>
<p>Kiek nuvylė tai, jog Dell Streak neturi FM radijo grotuvo, o toliau turime visko, ko ir norėtume. Apie kitas funkcijas kaip žadintuvas, laikrodis ar panašiai mes nekalbėsime, su standartinėmis Android 1.5 ar Android 1.6 operacinių sistemų galimybėmis jus supažindinome kiek ankščiau, tad tai tiesiog būtų tuščiažodžiavimas. Žiūrint bendrai, Dell Streak naudojama operacinė sistema yra atsilikusi nuo bendrų tendencijų ir morališkai pasenusi, tad mes su nekantrumu laukiame Android 2.1 ir Android 2.2 atnaujinimų, kurie pasirodys dar šiais metais.</p>
<p><b>Išvada</b></p>
<p>Dell Streak dizaino prasme yra užbaigtas produktas, o man asmeniškai labai patinka penkių colių dydis, tačiau dėl šio aspekto galime ginčytis. Kompanija puikiai padirbėjo tobulindama morališkai pasenusią Android 1.6 operacinę sistemą ir čia smagu matyti Google Voice, Google Navigation ir kitą programinę įrangą, kuri yra prieinama tik nuo Android 2.0 versijos. Taip pat smagu matyti esamos programinės įrangos ir bendros vartotojo sąsajos pritaikymą 5 colių 480x800 rezoliucijos ekranui.</p>
<p>Žinoma, šis įrenginys nėra idealus. Tiek jau minėta Android 1.6 operacinė sistema yra pasenusi, tiek dėl keistų priežasčių lėtai veikiantis muzikos grotuvas, tiek ir jo netikėtas, tačiau retas „pakibimas“. Mes norėtume geresnių integruotų garsiakalbių bei kokybiškesnio garso atkūrimo. Čia ypač trūksta bent jau Adobe Flash Lite palaikymo, kas būtų didžiulis pliusas naršyklei.</p>
<p>Nepaisant visų bėdų, šis produktas gauna „Technews.lt renkasi“ apdovanojimą už Dell pažadą jau rugsėjį mums pristatyti Android 2.1 atnaujinimą, o dar vėliau ir Android 2.2 su pilnu Adobe Flash 10.1 palaikymu. Kompanija taip pat žada atnaujinimus skambinimo ir kontaktų srityse, tad telefonas/planšetas taps dar geresniu. Jei jūs dabar pirksite Dell Streak ir sumokėsite milžiniškus du tūkstančius litų nenusiminkite – po kelių mėnesių su juo patirsite visai kitus potyrius.</p>
<p><img src="http://www.technews.lt/upl/Failai/renkasi.png" /></p>
