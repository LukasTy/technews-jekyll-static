---
layout: post
status: publish
published: true
title: "(SP) Lietuviams patiko pirkti Apple produkciją internetu"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3036
wordpress_url: http://localhost/site/new/sp_lietuviams_patiko_pirkti_apple_produkcija_internetu/
date: '2009-01-21 15:54:34 +0200'
date_gmt: '2009-01-21 15:54:34 +0200'
categories:
- Naujienos
---
<div class="imgright"><img src="http://www.technews.lt/upl/Failai/ishop.bmp" border="1"></div>
<p><br>Pirmoji Lietuvoje <i>Apple</i> produkcijos interneto parduotuvė <i>iShop</i> įrodė, pasak kompanijos, kad gerai aptarnaujant klientą net ir ekonominio sąstingio metu galima pasiekti gerų rezultatų. Aptarnavimo kokybė ir greitas prekių pristatymas tapo parduotuvės koziriu.<br />
<br><br />
<br>Pernai rudenį atidaryta interneto parduotuvė dabar per mėnesį sulaukia per 20 tūkst. unikalių lankytojų ir jų skaičius nuolat auga. Parduotuvę įkūrusios bendrovės <i>Acme Baltija</i> atstovai teigia, kad per kelis mėnesius buvo pasiekta itin gerų rezultatų, kokių latviai ar estai siekė žymiai ilgiau.<br />
<br><br />
<br>„Per trumpą laiką tapome <i>Apple</i> produkcijos pardavimo internete lyderiais <i>Lietuvoje</i>, taip pat tapome lygiaverčiais konkurentais <i>Lietuvoje</i> jau seniai veikiančioms įprastinėms kompiuterių parduotuvėms“, - sako <i>iShop.lt</i> parduotuvės vadovas Paulius Paršeliūnas.<br />
<br><br />
<br>Pasak vadovo, prieš Kalėdas <i>iShop.lt</i> patyrė itin didelį prekybos piką, žmonės nenustojo prekes užsakinėti ir per pačias šventes. Tai parodė, kad lietuviai domisi ir nori <i>Apple</i> produkcijos, kuri Lietuvoje palyginti menkai paplitusi ir yra ganėtinai brangi.<br />
<br><br />
<br>Vadovo teigimu, kalbėti apie prekybos rezultatus kol kas anksti, nes bendrovės prioritetas – ilgalaikė plėtra, o ne greitas pelnas. „Nesiekiame greito rezultato, nevykdome pigių akcijų. Sistemingai tobuliname el. parduotuvę, jos funkcionalumą. Ruošiamės ilgam likti šioje rinkoje, tad nesiūlome to, ko negalime įgyvendinti. Pas mus tik šviežiausia informacija, pirkėjas mato, kurios prekės yra sandėlyje ir gali būti nedelsiant pristatytos“, - dėstė P. Paršeliūnas.<br />
<br><br />
<br>„Sprendžiant iš gausių klientų klausimų, lietuviai dar tik atranda internetinę prekybą. Vyrauja stereotipai, jog prekes pirkėjui el. parduotuvė pristatys paprastu paštu, per dvi savaites ir jis neturės jokių teisių ką nors keisti. Nieko panašaus. Mes prekes pristatome jau kitą darbo dieną, visi mūsų pristatymai yra nemokami, o nepatikusią prekę pirkėjas visada gali grąžinti“, - sako <i>iShop.lt</i> vadovas.<br />
<br><br />
<br><i>Acme Baltija</i> įkurtas padalinys taip pat pranešė, kad jau galima lizingavimo ypatybė. <i>iShop.lt</i> parduotuvėje pirkėjai gali atsiskaityti jau 4 būdais – pinigų pavedimu internetu, per <i>Bank-link</i> sistemas, atsiskaitant tiesiai prekes pristačiusiam kurjeriui ir el. lizingu, skirtu internetinei erdvei.<br />
<br><br />
<br>„Esame viena pirmųjų el. parduotuvių, kuri įdiegė el. lizingo paslaugą. Esame dar lankstesni, todėl tikimės dar spartesnio pardavimų augimo“, - sako p. P. Paršeliūnas. Parduotuvė ketina jau greitai sudaryti sąlygas pirkėjams atsiskaityti grynaisiais pinigais pristatymo metu. Nors iki šiol lietuviai dažniausiai rinkosi atsiskaitymą pristatymo metu, didėjant pasitikėjimui daugėja atsiskaitymų per internetinės bankininkystės sistemas.<br />
<br><br />
<br>Jau sausį <i>iShop.lt</i> pasiūlys naujų prekių patyrusiems <i>Apple</i> vartotojams: profesionalios garso, foto bei video įrangos, aksesuarų. Planuojama ir dar viena reikšminga naujiena – sudaryti sąlygas pirkėjui užsisakyti norimos konfigūracijos <i>MacBook</i> kompiuterį, tokių galimybių, pasak pranešimo, Lietuvoje kol kas daugiau niekas nesiūlo.<br />
<br><br />
<br>Didelį sąjudį parduotuvėje sukėlė ir pasaulyje populiarūs <i>iPhone</i> išmanieji telefonai, kurių paklausa nustebino pardavėjus. „Lietuviai labai mėgsta <i>iPhone</i> ir ypač vertina laisvę – galimybę rinktis, kurio ryšio operatoriaus paslaugomis naudotis“, - sakė vadovas.<br />
<br><br />
<br><br />
<br>Pasaulyje internetu parduodama 10%-15% visos <i>Apple</i> produkcijos, tad ilgainiui <i>iShop.lt</i> avininkai sieks to paties ir Baltijos šalyse. „Geras startas labiausiai motyvuoja greičiau skverbtis ir į kaimyninių šalių rinkas, nes internetinė prekyba neturi sienų Per 2009 m. ketiname <i>iShop.lt</i> įtvirtinti Lietuvos rinkoje ir atidaryti analogiškas parduotuves Latvijoje ir Estijoje“, - planuoja parduotuvės vadovas.<br />
<br><br />
<br><br />
<br></p>
