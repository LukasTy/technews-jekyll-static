---
layout: post
status: publish
published: true
title: "(SP) Lietuvoje pradedama prekyba naujuoju BlackBerry Curve 8900"
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3592
wordpress_url: http://localhost/site/new/lietuvoje_pradedama_prekyba_naujuoju_blackberry_curve_8900/
date: '2009-06-09 10:00:05 +0300'
date_gmt: '2009-06-09 10:00:05 +0300'
categories:
- Naujienos
---
<div class="imgright"><img src="http://ezx.technews.lt/images/Products/BlackBerry_Curve_8900.jpg" border="1" /></div>
<p>93 proc. Lietuvos ir Latvijos verslininkų, turinčių išmaniuosius telefonus <i>BlackBerry</i>, yra nusiteikę pagirti ir rekomenduoti šį įrenginį verslo partneriams ir klientams, rodo telekomunikacijų bendrovės <i>Bitės</i> užsakyta apklausa, kurią atliko bendrovė <i>TNS Gallup</i>. Pasak tyrimo, net 81 proc. verslininkų, besinaudojančių <i>BlackBerry</i> išmaniaisiais telefonais, nekeistų jų į jokį kitą įrenginį. Tuo tarpu <i>Bitė</i> jau pradėjo prekybą naujausiu <i>Blackberry</i> šeimos modeliu <i>BlackBerry Curve 8900</i>, taip pat pristatė <i>BlackBerry</i> mokėjimo planus bei atnaujintus <i>BlackBerry</i> paslaugų tarifus.</p>
<p>„Rekomendacijos yra patikimiausias informacijos šaltinis, nes apie įrenginį ir paslaugas kalba žmonės, kurie nuolatos ir aktyviai jais naudojasi. Verslininkai vertina <i>BlackBerry</i> kokybę, naudojimo patogumą, saugaus ir greito elektroninio pašto paslaugas“, – teigė Manju Kesani, <i>Bitės</i> grupės generalinio direktoriaus pavaduotojas rinkodarai.</p>
<p><i>Bitė</i> jau pradėjo prekiauti naujausiu <i>BlackBerry</i> šeimos įrenginiu – išmaniuoju telefonu <i>BlackBerry Curve 8900</i>. Naujasis modelis, pretenduojantis užimti populiariausio Lietuvoje <i>BlackBerry</i> įrenginio <i>BlackBerry Curve 8310</i> vietą, yra ploniausias (13,5 mm) ir lengviausias (vos 109,9 g) <i>BlackBerry</i> įrenginys, turintis visavertę QWERTY klaviatūrą, GPS su navigacijos funkcija bei 3,2 megapikselio fotoaparatą su automatinio fokusavimo galimybe. Didelis 480 x 360 taškų <i>BlackBerry Curve 8900</i> ekranas leidžia itin patogiai skaityti elektroninius laiškus ir naršyti internete. </p>
<p>Pasirodžius <i>BlackBerry Curve 8900</i> modeliui, <i>Bitė</i> pristatė ir <i>BlackBerry</i> mokėjimo planus, kurie atvers platesnes galimybes ir suteiks daugiau naudos tiek verslo, tiek ir privatiems vartotojams. Keturi visiškai nauji mokėjimo planai <i>Bitė BlackBerry</i> už fiksuotą mėnesinį mokestį nuo 79 litų vartotojams suteiks paketą nemokamų minučių balso ryšiui, numatytą kiekį trumpųjų SMS žinučių ir galimybę naudotis <i>BlackBerry</i> paslauga. Pasak M. Kesani, naujieji planai buvo įkvėpti augančios <i>BlackBerry</i> įrenginių paklausos, ne tik tarp verslo, bet ir tarp privačių vartotojų.</p>
<p>„Klientai, besinaudojantys <i>BlackBerry</i> išmaniaisiais telefonais, yra labai patenkinti savo pasirinkimu – taip jaučiasi tyrime dalyvavę verslininkai“, - sakė M. Kesani. Nuomonės tyrimas parodė, kad verslininkai nusiteikę ne tik rekomenduoti <i>BlackBerry</i> įrenginius, bet ir toliau jais aktyviai naudotis.</p>
<p><b>Red. Past.:</b> Šios savaitės pabaigoje ir <i>Technews.lt</i> portalas Jums pristatys išsamią šio telefono apžvalgą ir leis susidaryti kuo objektyvesnį požiūrį į šį įrenginį.</p>
