---
layout: post
status: publish
published: true
title: Chieftec Smart Power 500 W maitinimo blokas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4599
wordpress_url: http://localhost/site/new/chieftec_smart_power_500_w_maitinimo_blokas/
date: '2010-02-16 23:42:39 +0200'
date_gmt: '2010-02-16 21:42:39 +0200'
categories:
- Maitinimo šaltiniai
- Apžvalgos
---
<p>Toli gražu ne visiems kompiuteriams reikia galingų 700+ vatų maitinimo blokų. Sistemai su net ir galinga viena vaizdo plokšte bei keturių branduolių procesoriumi praktiškai visada užteks kokybiško 400 - 500 W maitinimo bloko. <i>Chieftec Smart Power</i> 500 W (<i>GPS-500AB-A</i>) - dar vienas nebrangus vidurinės klasės kompiuteriui skirtas maitinimo blokas. Kaip jam seksis atlaikyti testų apkrovas, ar tai vertas pirkinys naujam jūsų kompiuteriui, skaitykite toliau.</p>
<p><b>Apie gamintoją</b><br />
<br /><b>Pakuotė ir komplektacija</b><br />
<br /><b>Specifikacijos</b><br />
<br /><b>Blokas</b><br />
<br /><b>Testai</b><br />
<br /><b>Išvados</b></p>
<p><b>Apie gamintoją</b></p>
<div class="imgright"><img src="http://www.technews.lt/upl/Failai/chieftec_logo.gif"  /></div>
<p>Kompanija <i>Chieftec</i> įsikūrė dar 1990 metais Taivane. Kadangi pagrindinė šio gamintojo rinka yra Europoje, 1994 metais kompanija atidarė savo būstinę Vokietijoje. Pagrindiniai <i>Chieftec</i> produktai yra korpusai ir maitinimo blokai. Kompanija daug dėmesio skiria serverių rinkai. <i>Chieftec</i> turi daugiau nei 6000 darbuotojų trijuose savo fabrikuose, kurių du yra Kinijoje, o vienas - Taivane. </p>
<p><b>Pakuotė ir komplektacija</b></p>
<p><a class="ns" href="http://svarke.technews.lt/sm500/3.jpg">
<div class="imgright"><img src=" http://svarke.technews.lt/sm500/s/3.jpg"  /></div>
<p></a><a class="ns" href=" http://svarke.technews.lt/sm500/1.jpg"><br /><img src="http://svarke.technews.lt/sm500/s/1.jpg" /><br /></a></p>
<p><i>Chieftec Smart Power</i> 500 W maitinimo bloką pardavinėja tamsioje dėžutėje. Priekinėje dalyje matome daugiau reklaminį tekstą, o galinėje - šiek tiek žodžių apie palaikomas technologijas. Tiesa, apie maitinimo bloko galią sužinome tik apžiūrėję dėžutės šonus. Informacijos norėtųsi kiek daugiau, tačiau išsamių diagramų iš gamintojo tokios klasės maitinimo blokui nereikia tikėtis.</p>
<p><a class="ns" href="http://svarke.technews.lt/sm500/5.jpg">
<div class="imgright"><img src=" http://svarke.technews.lt/sm500/s/5.jpg"  /></div>
<p></a><a class="ns" href=" http://svarke.technews.lt/sm500/2.jpg"><br /><img src="http://svarke.technews.lt/sm500/s/2.jpg" /><br /></a></p>
<p>Dėžutės viduje tvarkingai supakuotus randame į "burbulinį" maišelį suvyniotą maitinimo bloką ir priedus: vartotojo vadovą su trumpa informacija apie specifikacijas, kabelius ir jų prijungimą, maitinimo kabelį bei keturis varžtus. Komplektacija gana įprasta, malonu, kad pridedamas ir šiuo metu vis dažniau pamirštamas maitinimo kabelis.</p>
<p><a class="ns" href="http://svarke.technews.lt/sm500/4.jpg">
<div class="imgright"><img src=" http://svarke.technews.lt/sm500/s/4.jpg"  /></div>
<p></a><a class="ns" href=" http://svarke.technews.lt/sm500/6.jpg"><br /><img src="http://svarke.technews.lt/sm500/s/6.jpg" /><br /></a></p>
<p><b>Specifikacijos</b></p>
<p><i>GPS-500AB-A</i> nėra technologinių naujovių vaisius, tačiau palaiko ATX 2.3 standartą, turi aktyvią galios koeficiento koregavimo schemą bei gali veikti tiek 115, tiek ir 230 V įtampos tinkle. Visgi <i>80 Plus</i> logotipo tarp bloko specifikacijų nematome, o <i>Chieftec</i> puslapyje apie jo naudingumo koeficientą taip pat beveik neužsimenama. Tiesa, ant įpakavimo kompanija teigia, kad blokas turi iki 84% naudingumo koeficientą, o minimalus bloko naudingumo koeficientas siekia 80%. Informacija labai abstrakti, nepaminėta, kokios įtampos tinkle maitinimo blokas buvo testuojamas. Ties triukšmo lygio specifikacijomis gamintojas mini 24,4 decibelo. Visgi neužsimenama, kokiai apkrovai esant bei kokiu atstumu nuo šaltinio išmatuotas šis dydis.</p>
<p><a class="ns" href=" http://svarke.technews.lt/sm500/11.jpg"><br /><img src="http://svarke.technews.lt/sm500/s/11.jpg" /><br /></a></p>
<p>Šio maitinimo +12V linija padalinta į tris virtualias: 16, 18 ir 18 A. Maksimali jų tiekiama galia siekia 360 W. Tiesą sakant, tai nuvilia. 500 W maitinimo bloko specifikacijose vietoje šio skaičiaus norėtųsi matyti bent 400, o gal ir daugiau vatų, kadangi +12 V linija šiuolaikiniame kompiuteryje yra daugiausiai galios perduodanti. Maksimalios srovės, galinčios tekėti +3,3 ir 5 V linijomis, yra atitinkamai 26 ir 28 A, o maksimali kombinuota galia - 180 W. Tai iš tiesų daug, kadangi net ir galinguose 800 - 1000 W maitinimo blokuose šis skaičius dažniausiai nebūna didesnis. Taigi <i>GPS-500AB-A</i> kiek atitrūkęs nuo dabartinių tendencijų, kalbant apie galios pasiskirstymą.</p>
<p><b>Blokas</b></p>
<p><a class="ns" href="http://svarke.technews.lt/sm500/8.jpg">
<div class="imgright"><img src=" http://svarke.technews.lt/sm500/s/8.jpg"  /></div>
<p></a><a class="ns" href=" http://svarke.technews.lt/sm500/7.jpg"><br /><img src="http://svarke.technews.lt/sm500/s/7.jpg" /><br /></a></p>
<p><i>Chieftec Smart power</i> nėra skirtas entuziastų rinkai ir tikrai nepretenduoja į išvaizdžiausio maitinimo bloko titulą. Tai tiesiog įprastos pilkos išvaizdos ir matmenų (140 X 150 x 87 mm) šaltinis, kokį dažnai sutiktume "baltuose" kompiuteriuose. Blokas, kaip jau įprasta turi 120 mm ventiliatorių apačioje, o gale - korio formos groteles, pro kurias pašalinamas įkaitęs oras. Tiek bloko viršutinėje dalyje, tiek ir šone randame lipduką su specifikacijomis.</p>
<p><a class="ns" href="http://svarke.technews.lt/sm500/9.jpg">
<div class="imgright"><img src=" http://svarke.technews.lt/sm500/s/9.jpg"  /></div>
<p></a><a class="ns" href=" http://svarke.technews.lt/sm500/10.jpg"><br /><img src="http://svarke.technews.lt/sm500/s/10.jpg" /><br /></a></p>
<p>Deja, visi laidai, išskyrus 24 kontaktų ATX, nėra įvilkti, todėl norint išlaikyti tvarką korpuse juos gali tekti papildomai surišti. Blokas turi vieną 8 kontaktų EPS +12V jungtį procesoriaus maitinimui (50 cm) bei iš jos išeinančią 4 kontaktų jungtį (+20 cm), turinčią tą pačią paskirtį, jeigu turima pagrindinė plokštė turi 4 kontaktų maitinimo jungtį procesoriui. Iš tiesų <i>Chieftec</i> galėjo ir neįtraukti šios "atšakos", mat 8 kontaktų EPS yra suderinama ir su 4 kontaktų P4 jungtimi, ir sunku įsivaizduoti, kad šis blokas atsidurtų sistemoje, kuriai reiktų dviejų maitinimo kabelių procesoriui. Taip pat blokas turi vieną PCI-E maitinimo kabelį, turintį dvi 6 kontaktų PCI-E jungtis esančias ant vieno laido (55 + 20 cm), 50 cm ilgio pagrindinės plokštės 24 kontaktų ATX maitinimo kabelį, du kabelius po dvi SATA jungtis (55 + 15 cm) ir dvi šakas po tris molex kištukus (55+15+15 cm). Antrasis kabelis turi ir vieną papildomą floppy įrenginio maitinimo laidą.</p>
<p><a class="ns" href="http://svarke.technews.lt/sm500/13.jpg">
<div class="imgright"><img src=" http://svarke.technews.lt/sm500/s/13.jpg"  /></div>
<p></a><a class="ns" href=" http://svarke.technews.lt/sm500/12.jpg"><br /><img src="http://svarke.technews.lt/sm500/s/12.jpg" /><br /></a></p>
<p>Atšakos, skirtos procesoriaus bei vaizdo plokštės maitinimui prijungtos prie atitinkamai pirmos ir antros linijos, kuriomis maksimali tiekiama srovė siekia 18 A. Prie trečiosios, 16 A linijos, prijungti SATA ir kitų kaupiklių maitinimo kabeliai, taip pat ATX jungties +12V laidai.</p>
<p>Šaltinio korpusas yra sudėtas iš dviejų dalių, o jo atidarymas primena stalčiaus atidarymą. Bloko viduje nėra nieko neįprasto. Blokas turi visus būtiniausius elementus pirminio filtravimo grandinėje, atskiru radiatoriumi aušinamą diodų tiltelį, ant papildomos plokštės šalia pagrindinio 330 uF, 450 V (85° C) pagrindinio kondensatoriaus, yra <i>UCC3818AN</i> PFC valdiklis. Tranzistorių ir lygintuvų aušinimui panaudoti du nedideli aliuminio radiatoriai. Ta pati montažinė plokštė yra naudojama ir kiek galingesniam, 550 W, maitinimo blokui, todėl nuotraukoje galite matyti laisvą vietą dar vienam tranzistoriui. Maitinimo bloko aušinimui panaudotas 120 x 120 x 25 mm <i>Yate Loon D12SH-12</i> ventiliatoriaus modelis (12 V, 0,3 A, iki 2200 RPM, 88 CFM, 40 dBA), kuris, nors ir neatrodo tylus iš pirmo žvilgsnio, yra valdomas priklausomai nuo temperatūros.</p>
<p><b>Testai</b></p>
<p>Bloko testams, o tiksliau jam apkrauti, kaip įprasta naudojama rankų darbo, rezistorių prikrauta dėžė – <i>Anatolijus</i>. Maitinimo blokas buvo testuotas 40 laipsnių pagal Celsijų temperatūroje apkrovus jį 20, 50, 75 ir 100 procentų jo maksimalios galios. Kiekvieną kartą išmatuota bloko paviršiaus temperatūra, keliamas triukšmas (5 cm atstumu), apskaičiuojamas naudingumo koeficientas. Kiekvieno testo metu išmatuojamos +12/5/3,3 V linijų įtampos bei paskaičiuojami jų nuokrypiai nuo idealių verčių. Testų rezultatus pateikiame žemiau esančioje lentelėje:</p>
<p><img src="http://svarke.technews.lt/sm500/results.png" /></p>
<p>Taip, paskutiniame teste nepaisiau maitinimo bloko specifikacijų ir viršijau maksimalią jose nurodytą srovę tenkančią +12V linijomis, tačiau, kaip jau minėjau, 500 W maitinimo blokui maksimali tiekiama 360 galia +12V linijomis yra šiek tiek per maža turint omenyje šiuolaikinius standartus. Netgi neviršijus šio dydžio trečiame teste +12V linijos įtampa nukrito iki 4,3 procentų ribos. Pabandžius iš maitinimo bloko pareikalauti daugiau galios +12 V linija, įtampa pastebimai krito.</p>
<p>Turiu paminėti ir dar vieną nelabai malonią <i>Chieftec GPS-500AB-A</i> maitinimo bloko savybę. Trečiame bei ketvirtame teste šis blokas pradėjo skleisti aukšto dažnio garsą. Jį greičiausiai skleidė maitinimo bloko ritės, kurios, atrodo, buvo per mažai padengtos klijais. Papildomų balų šiam blokui tai tikrai neprideda.</p>
<p>Visų testų metu blokas nepernelyg kaito, o jo ventiliatorius, nors ir nebuvo pats tyliausias iš iki šiol bandytų nepasirodė labai garsus. Neviršijus maždaug pusės maitinimo bloko galingumo net ir aukštoje aplinkos temperatūroje šis šaltinis bus praktiškai negirdimas, kaip ir dauguma dabar parduodamų maitinimo šaltinių su 120 mm ventiliatoriais.</p>
<p>Žvelgiant į gautus naudingumo koeficientų dydžius darosi aišku, kad 80Plus sertifikato šiam maitinimo blokui gauti greičiausiai nepavyktų (115 V elektros tinke jo koeficientas būtų dar mažesnis). Tačiau jis nėra ir toks prastas, turint omenyje tai, jog "lietuviškam" lizde dauguma atvejų jo naudingumo koeficientas yra aukštesnis nei 80 procentų.</p>
<p>„Išjungtas“ blokas iš tinklo "srebia" 18 W. Išjungus šaltinio gale esantį jungiklį, šis dydis tampa lygus nuliui. Apsauga nuo trumpo jungimo šiame bloke veikia be priekaištų. Apsauga nuo per didelės srovės pirmajai +12V linijai sužadinama esant maždaug 17 A srovei, kas yra vos daugiau nei gamintojas pateikia specifikacijose. Likusios dvi linijos, kurios aptarnauja procesorių ir grafikos plokštę, veikė ir esant didesnei nei 22 A srovei. Pabandžius maitinimo bloką apkrauti virš jo numatytos galios, pasiekus maždaug 530 W ribą, maitinimo blokas vos po kelių minučių veikimo išsijungė. Tiesa, vėl įjungus, veikė be priekaištų, tačiau aišku, kad didesnę, nei specifikacijose nurodytą galią, šis šaltinis tiekia nenoriai.</p>
<p><b>Išvados</b></p>
<p><i>Chieftec Smart Power</i> 500 W yra įprastas biudžetinės klasės maitinimo blokas, ir, tiesą sakant, gana sunku apie jį pasakyti ką nors tokio, kas jį išskirtų iš visos masės. Taip, jis per daug netriukšmauja, turi aktyvią PFC grandinę, gana gerą, tačiau <i>80 Plus</i> standartams per žemą naudingumo koeficientą, tačiau tai iš esmės viskas. Ir šie bruožai jį išskiria tik iš pačių pigiausiųjų segmento. Žinoma, labiausiai nuvylė gana prastos +12 V įtampos esant aukštoms apkrovoms. Nors ir negarsus, tačiau erzinantis zyzimas taip pat neteikia pagrindo aukštam <i>Smart Power</i> 500 W šaltinio įvertinimui. <i>GPS-500AB-A</i> kaina siekia maždaug 150 litų, ir tai nėra labai dėkinga vieta. Nors ir nežinau, kokius rezultatus parodytų šioje kainų kategorijoje esantys šaltiniai iš, tarkim, <i>Inter-Tech</i> ar <i>HEC/Compucase</i>, tų pačių <i>Chieftec CTG-500-80P</i>, turintis geresnes specifikacijas, kainuoja identiškai šiandien apžvelgtam modeliui.</p>
