---
layout: post
status: publish
published: true
title: Radeon HD5870 "nurengta"
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4041
wordpress_url: http://localhost/site/new/radeon_hd5870_nurengta/
date: '2009-09-12 15:23:21 +0300'
date_gmt: '2009-09-12 15:23:21 +0300'
categories:
- Naujienos
---
<p><i>AMD</i> rugsėjo 22 dieną pristatys <i>Radeon HD5000</i> vaizdo plokščių seriją. Plokščių <a class="ns" href="http://www.technews.lt/naujiena/n/a/galutines_ati_hd5800_serijos_specifikacijos.html">specifikacijos</a> jau žinomos, tačiau kameroms naujieji gaminiai pozavo nedažnai, todėl įdomu užmesti žvilgsnį į pirmąsias <i>HD5870</i> plokštės nuotraukas su nuimtu aušintuvu.</p>
<p><a class="ns" href="http://svarke.technews.lt/58n.jpg"><br /><img src="http://svarke.technews.lt/58ns.jpg" /><br /></a></p>
<p>Tiesa, nuotraukos, kurios atsidūrė <a class="ns" href="http://www.techpowerup.com/103599/AMD_Cypress__Radeon_HD_5870__Stripped.html">Techpowerup</a> portale, kokybe tikrai nežiba, tačiau jose galime matyti esmines plokštės dalis ir komponentų išdėstymą. Centre esančio RV870 lusto kristalas pasuktas 45 laipsnių kampu, kaip ir <i>HD2900</i> plokštėje naudotas <i>R600</i>. Matant tokį 338 mm2 dydžio kristalą, pagamintą pagal 40 nm technologinį procesą ima atrodyti, jog ATI filosofija apie mažus grafikos procesorius kiek pasikeitė.</p>
<p>Aplink grafikos procesorių L forma išdėstyti aštuoni 1 Gbit GDDR5 atminties lustai (2 GB versijoje dar 8 lustai bus kitoje plokštės pusėje). Plokštės gale matome dvi į šoną pasuktas jungtis maitinimo kabeliams (<i>HD4800</i> serijos maitinimo jungtys buvo nukreiptos galą, kas apsunkindavo maitinimo kabelių prijungimą mažesniuose korpusuose). </p>
<p>Žvelgiant į energijos tiekimo grandinę matyti nemažai panašumų su <i>Radeon HD4870</i> plokšte. Atminties maitinimui naudojamos dvi fazės, kaip ir <i>HD4870</i> plokštėje, o grafikos procesoriui - nebe trys, o keturios. įtampos valdikliai labai primena "karštuosius" VRM, kurie buvo naudoti ankstesnėje kartoje. Žiūrint į tokios kokybės nuotraukas sunku pasakyti, tačiau panašu, jog kaip ir <i>HD4870</i> atveju, palikta galimybė montuoti penkių kanalų induktorių ir papildomą VR modulį.</p>
<p>Vaizdo plokštė turi dvi įprastas jungtis <i>Crossfire</i> tilteliams, dvi DVI-I jungtis, vieną HDMI bei vieną Display Port jungtį. <a class="ns" href="http://www.technews.lt/naujiena/n/a/amd_pademonstravo_eyefinity.html">Eyefinity</a> technologijai pritaikytos plokštės vietoje šių išvesčių turės šešias mini Display Port jungtis.<br /></p>
