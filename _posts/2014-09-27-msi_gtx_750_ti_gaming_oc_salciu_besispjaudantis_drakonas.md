---
layout: post
status: publish
published: true
title: "„MSI GTX 750 Ti Gaming OC“: šalčiu besispjaudantis drakonas"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8236
wordpress_url: http://localhost/site/new/msi_gtx_750_ti_gaming_oc_salciu_besispjaudantis_drakonas/
date: '2014-09-27 17:20:23 +0300'
date_gmt: '2014-09-27 17:20:23 +0300'
categories:
- Vaizdo plokštės
- Apžvalgos
---
<p>Vaizdo plokščių rinkoje turėjome keistą reiškinį: 40 W TDP tikrą reitingą nesiekiančiai „GeForce GTX 750 Ti“ labai ilgą laiką joks gamintojas nesugebėjo sumontuoti vieno aukšto aušinimo sistemos, o visiškai pasyviai sistemai prireikė visų pusės metų, nors toks įgyvendinimas tikrai neatrodo sudėtingas. Neturėdami to išskirtinio betriukšmio egzemplioriaus, laimei, mus pasiekė galimai pats tyliausias aktyvią aušinimo sistemą turintis GTX 750 Ti modelis. Nenuostabu, kad didžiulio pasisekimo sulaukusi „Twin Frozr IV“ aušinimo sistema yra sumontuota ir ant „MSI GTX 750Ti Gaming OC“ vaizdo spartintuvo. Galbūt ji ne tik negirdima, bet ir itin šalta?</p>
<p style="text-align: center;"><img style="width: 520px; height: 347px;" src="http://technews.lt/userfiles/msi-geforce-gtx-750-ti-gaming-oc-logo.jpg" alt="" /></p>
<p>&nbsp;</p>
<p>&nbsp;</p>
<ul>
<li><strong>Pakuotė ir komplektacija</strong></li>
<li><strong>Žvilgsnis iš arčiau</strong></li>
<li><strong>Specifikacijos</strong></li>
<li><strong>„MSI Gaming APP“</strong></li>
<li><strong>Testavimas</strong></li>
<li><strong>Rezultatai</strong></li>
<li><strong>Spartinimas</strong></li>
<li><strong>Temperatūros, triukšmas ir energijos sąnaudos </strong></li>
<li><strong>Išvados</strong></li>
</ul>
<p>&nbsp;</p>
<p><strong>Pakuotė ir komplektacija</strong></p>
<p>„MSI Gaming“ seriją standartiškai lydi drakono ženklas. Ant priekinės dėžutės pusės jis neatneša jokios itin naudongos informacijos, apart, kad tai gamykliškai spartintas GTX 750 Ti modelis.</p>
<p style="text-align: center;"><a href="http://technews.lt/userfiles/SAM_1553.jpg"><img style="width: 232px; height: 155px;" src="http://technews.lt/userfiles/SAM_1553.jpg" alt="" /></a><a href="http://technews.lt/userfiles/SAM_1555.jpg"><img style="width: 232px; height: 155px;" src="http://technews.lt/userfiles/SAM_1555.jpg" alt="" /></a></p>
<p>Iki šiol buvęs neiškalbingas, MSI drakonas turi kur kas daugiau papasakoti atsukus kitą pakuotės pusę. MSI pasigiria, jog lyginant su standartiniu GTX750 Ti dizainu, „Twin Frozr IV“ aušinimo sistema padeda „atkąsti“ 15 °C papildomai dar ir sumažindama skleidžiamą garsą. Ir visai nesvarbu, kad tai spartintas GTX 750 Ti modelis. Tiesa, kiek spartintas mes nežinome – MSI ant dėžutės nepanoro nurodyti tikslių dažnių, todėl teks palaukti, kol šią informaciją mums parodys GPU-Z diagnostikos įrankis. Iš MSI gauname tik tokią naudingą informaciją, kad šiam vaizdo spartintuvui reikalingas 400 W maitinimo šaltinis, turintis bent 20 amperų savo +12V linijoje.</p>
<p style="text-align: center;"><a href="http://technews.lt/userfiles/SAM_1562.jpg"><img style="width: 232px; height: 155px;" src="http://technews.lt/userfiles/SAM_1562.jpg" alt="" /></a><a href="http://technews.lt/userfiles/SAM_1564.jpg"><img style="width: 232px; height: 155px;" src="http://technews.lt/userfiles/SAM_1564.jpg" alt="" /></a></p>
<p>„MSI GTX 750 Ti Gaming OC“ gali pasigirti preliminariu ilgaamžiškumu. „Military Class 4“ naudojamų komponentų klasei priskiriami kondensatoriai net ir blogiausiomis sąlygomis (stresas + aukšta temperatūra) turėtų tarnauti mažiausiai dešimt metų. Sunku patikėti, kad kažkas šio pirkinio turimu hibridiniu BIOS‘u ir tris automatinius dažnių/ventiliatorių sūkių režimus siūlančia „Gaming APP“ programine įranga sugebės naudotis taip ilgai (nepasikeitus savininkams).</p>
<p style="text-align: center;"><a href="http://technews.lt/userfiles/SAM_1561.jpg"><img style="width: 232px; height: 155px;" src="http://technews.lt/userfiles/SAM_1561.jpg" alt="" /></a><a href="http://technews.lt/userfiles/SAM_1566.jpg"><img style="width: 232px; height: 155px;" src="http://technews.lt/userfiles/SAM_1566.jpg" alt="" /></a></p>
<p>MSI savo vaizdo plokštę supakavo gražiai ir atsakingai. Be tvarkyklių CD ir greito diegimo gido radome brošiūrą, paaiškinančią apie du hibridinio BIOS'o režimus. Lyginant su standartiniu, hibridinis turėtų leisti sutrumpinti bendrą sistemos startą (tiek, kiek užtrunka vaizdo akseleratoriaus paieška) ir sutrumpinti pabudimo iš miego režimo laiką.</p>
<p style="text-align: center;"><a href="http://technews.lt/userfiles/SAM_1568.jpg"><img style="width: 232px; height: 155px;" src="http://technews.lt/userfiles/SAM_1568.jpg" alt="" /></a><a href="http://technews.lt/userfiles/SAM_1569.jpg"><img style="width: 232px; height: 155px;" src="http://technews.lt/userfiles/SAM_1569.jpg" alt="" /></a></p>
<p style="text-align: center;"><a href="http://technews.lt/userfiles/SAM_2232.jpg"><img style="width: 464px; height: 309px;" src="http://technews.lt/userfiles/SAM_2232.jpg" alt="" /></a></p>
<p>&nbsp;</p>
<p><strong>Žvilgsnis iš arčiau</strong></p>
<p>„MSI GTX 750 Ti Gaming OC“ ilgis (su aušintuvo dalimi) – 25,5 cm, tačiau skirtingai nei „Palit GTX 750 Ti StormX Dual“ atveju toks ilgis pasiektas dėka gamykliškai prailgintos montažinės plokštės, o ne papildomos metalinės plokštelės. Iš esmės neturėtų kilti klausimas, kuris būdas reikalauja mažiau kaštų.</p>
<p style="text-align: center;"><a href="http://technews.lt/userfiles/SAM_1572.jpg"><img style="width: 232px; height: 155px;" src="http://technews.lt/userfiles/SAM_1572.jpg" alt="" /></a><a href="http://technews.lt/userfiles/SAM_1573.jpg"><img style="width: 232px; height: 155px;" src="http://technews.lt/userfiles/SAM_1573.jpg" alt="" /></a></p>
<p style="text-align: center;"><a href="http://technews.lt/userfiles/SAM_1575.jpg"><img style="width: 232px; height: 155px;" src="http://technews.lt/userfiles/SAM_1575.jpg" alt="" /></a><a href="http://technews.lt/userfiles/SAM_1576.jpg"><img style="width: 232px; height: 155px;" src="http://technews.lt/userfiles/SAM_1576.jpg" alt="" /></a></p>
<p>Nestebina, kad ir antrasis GTX 750 Ti modelis užima du PCI išplėtimo lizdus, neturi SLI jungties ir nė vieno 6-pin maitinimo lizdo. Vietoje maitinimo lizdo gretimai turime BIOS tipą leidžiantį keisti slankiklį. Standartinis BIOS‘as neva yra suderinamas su visomis operacinėmis sistemomis ir senesnėmis HW dalimis. Išvesčių pasirinkimą sudaro po vieną mini-HDMI, D-Sub ir DVI.</p>
<p style="text-align: center;"><a href="http://technews.lt/userfiles/SAM_1574.jpg"><img style="width: 232px; height: 155px;" src="http://technews.lt/userfiles/SAM_1574.jpg" alt="" /></a><a href="http://technews.lt/userfiles/SAM_1578.jpg"><img style="width: 232px; height: 155px;" src="http://technews.lt/userfiles/SAM_1578.jpg" alt="" /></a></p>
<p>„Twin Frozr IV“ aušinimo sistemą sudaro aliuminio radiatorius, du nikeliu padengti termo vamzdeliai ir pora 92 mm skersmens ventiliatorių, kurie priverčia virš PCB išsiplėtusią aušinimo sistemą pavadinti šiek tiek griozdiška. MSI net papildomai sumontavo PCB lenktis neleidžiantį rėmą. „Power Logic“ linkusi rašyti, kad tai ilgai tarnaujantys aušinimo įrenginiai, tačiau jie netarnaus taip ilgai, kaip rutulinius guolius turintys ventiliatoriai. Ant šios MSI vaizdo plokštės sumontuoti PLD10010S12HH modelio ventiliatoriai turi slydimo tipo (angl. sleeve) guolius. Termo vamzdeliai su GM107 branduoliu liečiasi tiesioginiu kontaktu. Papildomo varinio pagrindo nėra.</p>
<p style="text-align: center;"><a href="http://technews.lt/userfiles/SAM_1581.jpg"><img style="width: 232px; height: 155px;" src="http://technews.lt/userfiles/SAM_1581.jpg" alt="" /></a><a href="http://technews.lt/userfiles/SAM_1583.jpg"><img style="width: 232px; height: 155px;" src="http://technews.lt/userfiles/SAM_1583.jpg" alt="" /></a></p>
<p style="text-align: center;"><a href="http://technews.lt/userfiles/SAM_1579.jpg"><img style="width: 232px; height: 155px;" src="http://technews.lt/userfiles/SAM_1579.jpg" alt="" /></a><a href="http://technews.lt/userfiles/SAM_1585.jpg"><img style="width: 232px; height: 155px;" src="http://technews.lt/userfiles/SAM_1585.jpg" alt="" /></a></p>
<p>Ant „MSI GTX 750 Ti Gaming OC“ montažinės plokštės sumontuoti keturi „Military Class 4“ induktoriai. Standartinio dizaino GTX 750 Ti naudoja 2+1 VRM sistemą, tačiau tiksliai apibrėžti „MSI GTX 750 Ti Gaming OC“ VRM konfigūraciją sunku. Šis modelis turėtų turėti bent vieną fazę atminčiai, tačiau jos nematome. Tikėtina, kad ta fazė įtraukta į branduolio VRM draiverius. Pagal matomą konfigūraciją turėtų būti 2+0 arba 4+0 konfigūracija.</p>
<p style="text-align: center;"><a href="http://technews.lt/userfiles/SAM_1591.jpg"><img style="width: 232px; height: 155px;" src="http://technews.lt/userfiles/SAM_1591.jpg" alt="" /></a><a href="http://technews.lt/userfiles/SAM_1598.jpg"><img style="width: 232px; height: 155px;" src="http://technews.lt/userfiles/SAM_1598.jpg" alt="" /></a></p>
<p>Keturi „Samsung“ GDDR5 atminties lustai (K4641325FC-HC03) aplink GM107 branduolį išdėstyti ant vienos PCB pusės. Gamintojo nurodomas efektyvus dažnis – 6000 MHz.</p>
<p style="text-align: center;"><a href="http://technews.lt/userfiles/SAM_1606.jpg"><img style="width: 232px; height: 155px;" src="http://technews.lt/userfiles/SAM_1606.jpg" alt="" /></a><a href="http://technews.lt/userfiles/SAM_1610.jpg"><img style="width: 232px; height: 155px;" src="http://technews.lt/userfiles/SAM_1610.jpg" alt="" /></a></p>
<p style="text-align: center;"><a href="http://technews.lt/userfiles/SAM_1593.jpg"><img style="width: 232px; height: 155px;" src="http://technews.lt/userfiles/SAM_1593.jpg" alt="" /></a><a href="http://technews.lt/userfiles/SAM_1615.jpg"><img style="width: 232px; height: 155px;" src="http://technews.lt/userfiles/SAM_1615.jpg" alt="" /></a></p>
<p>&nbsp;</p>
<p><strong>Specifikacijos</strong></p>
<p>MSI nusprendė bazinį branduolio dažnį padidinti 65-iais MHz (+6 %). Boost dažnis padidėjo nuo 1085 MHz iki 1163 MHz. 2 GB talpos atmintis liko nepaliesta – jos dažnis 5400 MHz, kuris garantuoja 86,4 GB/s atminties pralaidumą.</p>
<p style="text-align: center;"><img style="width: 400px; height: 493px;" src="http://technews.lt/userfiles/gtx750tigamingoc.gif" alt="" /></p>
<p style="text-align: center;"><img style="width: 515px; height: 238px;" src="http://technews.lt/userfiles/gtx750tigamingocspecs%281%29.png" alt="" /></p>
<p>&nbsp;</p>
<p><strong>„MSI Gaming APP“</strong></p>
<p>Prieš atlikdami testavimą išbandėme „MSI Gaming APP“ įrankį (v. 1.0.0.21), kuris turi tris skirtingus režimus ir vaizdo plokštės atvėsinimo funkciją.</p>
<p style="text-align: center;"><img style="width: 464px; height: 348px;" src="http://technews.lt/userfiles/gamingapppng.png" alt="" /></p>
<p>Nors aiškiai nurodyta, kad įdiegti režimai tarp savęs skiriasi branduolio dažniu ir aušinimo efektyvumu, nesvarbu kokį režimą pasirinktume visuomet buvo parodoma, kad GPU dažnis siekia 847 MHz (135 MHz rodomi vaizdo plokštei ilsintis). Tai patvirtina nekintančios spartos ir triukšmo skalės bei GPU-Z rodmenys. Remiantis rodmenimis, tylos (angl. silent) režimas net yra sparčiausias, nors tokiu turėtų būti „OC“ režimas. Vienintele funkcija, kuri veikė tinkamai tapo suaktyvintas vaizdo plokštės aušinimas, tačiau ir jo valdymas mums nepatiko. Spustelėjus snaigės ženklą režimas aktyvuojamas, tačiau norint režimą išjungti privalu rinktis vieną iš likusių kitų trijų (snaigės dar kartą spustelti nebepavyksta).</p>
<p style="text-align: center;"><img style="width: 232px; height: 152px;" src="http://technews.lt/userfiles/gamingapp1png.png" alt="" /><img style="width: 232px; height: 149px;" src="http://technews.lt/userfiles/gamingapp4.png" alt="" /></p>
<p style="text-align: center;"><img style="width: 232px; height: 152px;" src="http://technews.lt/userfiles/gamingapp2png.png" alt="" /><img style="width: 232px; height: 151px;" src="http://technews.lt/userfiles/gamingapp3png.png" alt="" /></p>
<p>&nbsp;</p>
<p><strong>Testavimas</strong></p>
<ul>
<li><strong>Procesorius:</strong> Intel Core i7-4770K (3.5GHz, Turbo off)</li>
<li><strong>Pagrindinė plokštė: </strong>ASRock Z87E-ITX</li>
<li><strong>RAM atmintis: </strong>Patriot Viper III 2x 4GB 1600 MHz CL9</li>
<li><strong>Maitinimo šaltinis:</strong> Seasonic S12G 550 W</li>
<li><strong>SSD kaupiklis:</strong> OCZ Vector 150 240 GB</li>
<li><strong>Operacinė sistema:</strong> Windows 7 x64 (SP1)</li>
<li><strong>Vaizdo plokštės tvarkyklės:</strong> GeForce 344.11 WHQL</li>
</ul>
<p>Kiekvieno žaidimo testavimai vykdomi tris kartus 1920 x 1080 rezoliucijoje, išvedant vidurkį ir fiksuojant mažiausią minimalią ir didžiausią maksimalią fps vertes. Po kablelio gauti rezultatai apvalinami.</p>
<p>Lengvai gamykliškai paspartinta „MSI GTX 750 Ti Gaming OC“ pirmajame pasirinktame žaidime, lyginant su standartinių dažnių GTX 750 Ti, leidžia užfiksuoti beveik 3,5 % didesnę vidutinę kadrų per sekundę reikšmę, tačiau realiais skaičiais tai siekia viso labo 1 fps. Priminsime, kad dėl duomenų perdavimo pauzių arba pačio integruoto testavimo variklio ypatybių, minimali reikšmė neretai gaunasi iškraipyta.</p>
<p style="text-align: center;"><img style="width: 519px; height: 290px;" src="http://technews.lt/userfiles/gtx750tigamingocthief(1).png" alt="" /></p>
<p>„Bioshock Infinite“ žaidime vaizdas nepakinta. „MSI GTX 750 Ti Gaming OC“, matuojant vidutinę spartą, sugeba išpešti vos vieną papildomą kadrą per sekundę (+ 2 %). „Palit GTX 750 Ti StormX Dual“ pabėgusi į priekį kur kas labiau.</p>
<p style="text-align: center;"><img style="width: 519px; height: 290px;" src="http://technews.lt/userfiles/gtx750tigamingocbioshock(2).png" alt="" /></p>
<p>Vienintelis testavimui parinktas automobilių lenktynių žaidimas pasirodė besantis labiau jautresnis nežymiai padidėjusiam GTX 750 Ti branduolio dažniui. Vidutinė sparta su „MSI GTX 750 Ti Gaming OC“ padidėja beveik septyniais procentais, kiek netikėtai šiai vaizdo plokštei parodant didžiausią maksimalią fps vertę (68 fps). Visgi minimali fps reikšmė padidėja vos vienu kadru per sekundę, kai „Palit“ modelio atveju – penkiais fps.</p>
<p style="text-align: center;"><img style="width: 519px; height: 290px;" src="http://technews.lt/userfiles/gtx750tigamingocgrid(1).png" alt="" /></p>
<p>Dar vienas pavyzdys, kai „MSI GTX 750 Ti Gaming OC“ sparta yra praktiškai identiška standartinių dažnių GTX 750 Ti modeliui: vienas papildomas kadras per sekundę matuojant vidutinę reikšmę ir absoliučiai toks pats „dugnas“ (13 fps).</p>
<p style="text-align: center;"><img style="width: 520px; height: 290px;" src="http://technews.lt/userfiles/gtx750tigamingoccoh2(1).png" alt="" /></p>
<p>„Battlefield 4“ žaidime apčiuopiamos naudos iš atlikto gamyklinio spartinimo neturime. Žymiausiai pasikeitė maksimali fps vertė, jei dviejų kadrų per sekundę skirtumą išvis galima laikyti žymiu pokyčiu.</p>
<p style="text-align: center;"><img style="width: 520px; height: 290px;" src="http://technews.lt/userfiles/gtx750tigamingocbf4(1).png" alt="" /></p>
<p>Paradoksalu, bet „MSI GTX 750 Ti Gaming OC“ atsiduria pačiame viršuje ieškant maksimalaus fps. Minimali vertė išlieka nepakitusi, o papildomas antras kadras per sekundę laimimas apvalinimo būdu.</p>
<p style="text-align: center;"><img style="width: 520px; height: 290px;" src="http://technews.lt/userfiles/gtx750tigamingocmll(1).png" alt="" /></p>
<p>Likusios dvi šaudyklės geriausiai iliustruoja „MSI GTX 750 Ti Gaming OC“ persvarą prieš gamyklinę GTX 750 Ti: vienu fps didesnė vidutinė sparta ir nepakitusi minimali vertė „Crysis 3“ žaidime. Didžiausia pergalė - trijų kadrų per sekundę skirtumas žiūrint į minimalią fps vertę „Far Cry 3“.</p>
<p style="text-align: center;"><img style="width: 519px; height: 290px;" src="http://technews.lt/userfiles/gtx750tigamingoccrysis(1).png" alt="" /></p>
<p style="text-align: center;"><img style="width: 520px; height: 290px;" src="http://technews.lt/userfiles/gtx750tigamingocfr3(1).png" alt="" /></p>
<p>&nbsp;</p>
<p><strong>Spartinimas</strong></p>
<p>„MSI GTX 750 Ti Gaming OC“ spartinimas atliekamas su MSI sukurtu „Afterburner“ įrankiu, kuris yra greičiausiai lanksčiausias ir ne veltui labiausiau šiuo metu paplitęs tarp spartintojų.</p>
<p style="text-align: center;"><a href="http://technews.lt/userfiles/gtx750tigamingocafterburner.png"><img style="width: 464px; height: 313px;" src="http://technews.lt/userfiles/gtx750tigamingocafterburner.png" alt="" /></a></p>
<p>Kaip ir „Palit“ modelio spartinimo atveju, taip ir čia susiduriame su energijos tiekimo (angl. power limit) apribojimu. Be papildomų 63 mV su standartine 1.131 v įtampa pavyko pasiekti stabilų 1260 MHz dažnį, kuris Boost pagalba testavimo metu pakildavo iki realių 1408 MHz.</p>
<p>Prasiminę, kad „Palit GTX 750 Ti StormX Dual“ su identiška atmintimi leido pasiekti 6700 MHz dažnį ir šįkart tikėjomės panašių rezultatų. Deja, bet jau 6500 MHz dažnis priversdavo darbastalį „užsirakinti“, o galutinis stabilus dažnis žaidimuose prilygo 6100 MHz. Iš „Samsung“ atminties tikėjomės kiek daugiau.</p>
<p style="text-align: center;"><img style="width: 400px; height: 493px;" src="http://technews.lt/userfiles/gtx750tigamingococ.gif" alt="" /></p>
<p>„MSI GTX 750 Ti Gaming OC“ pasiekus beveik identišką branduolio dažnį „Palit“ modeliui, automatiškai matomi apčiuopiami spartos pokyčiai. Vis dėlto 600 MHz didesnis atminties dažnis leidžia „StormX Dual“ išlaikyti labai nežymią persvarą žiūrint į maksimaliai spartintų varžovų dvikovą.</p>
<p style="text-align: center;"><img style="width: 519px; height: 290px;" src="http://technews.lt/userfiles/gtx750tigamingococthief(1).png" alt="" /></p>
<p style="text-align: center;"><img style="width: 519px; height: 290px;" src="http://technews.lt/userfiles/gtx750tigamingococmll(1).png" alt="" /></p>
<p>&nbsp;</p>
<p><strong>Temperatūros, triukšmas ir energijos sąnaudos </strong></p>
<p>Matavimams buvo pasirinktas 15 min trukmės „Unigine Heaven 4.0“ testas. Taip pat nusprendėme pažiūrėti, kokią įtaką temperatūroms ir energijos sąnaudoms daro padidinti dažniai. Aplinkos temperatūra - 19 °C.</p>
<p style="text-align: center;"><strong><img style="width: 519px; height: 290px;" src="http://technews.lt/userfiles/gtx750tigamingoctemps(1).png" alt="" /> </strong></p>
<p>Temperatūrų skirtumas tarp skirtingas aušinimo sistemas naudojančių dviejų GTX 750 Ti modelių ramybės būsenoje nedidelis - vos du laipsniai pagal Celsijų. Tačiau lygybė išlieka neilgai - „MSI GTX 750 Ti Gaming OC“ turimas „Twin Frozr IV“ aušintuvas demonstruoja kur kas didesnį efektyvumą perėjus į apkrovos režimą. „Palit GTX 750 Ti StromX Dual“ deficitas nuo 2 °C išauga iki 14-os °C!</p>
<p>Išmatuotas dešimties vatų skirtumas tarp gamyklinius parametrus turinčių MSI ir „Palit“ vaizdo plokščių pagrinde galėtų būti paaiškintas mažesne „MSI GTX 750 Ti Gaming OC“ branduolio įtampa. GPU-Z 3D režime rodė 1.131 v, „Palit“ atveju - 1.187 v įtampą. Maksimaliai paspartinę „MSI GTX 750 Ti Gaming OC“ iš esmės gavome identiškas maksimalias sąnaudas, kurias užfiksavome su „Palit GTX 750 Ti StromX Dual“ (143 - 144 W).</p>
<p>&nbsp;</p>
<p><strong>Išvados</strong></p>
<p>Prieš kelias dienas atlikta „Palit GTX 750 Ti StormX Dual“ apžvalga leis labai lengvai išsiaiškinti „MSI GTX 750 Ti Gaming OC“ silpnąsias ir stipriąsias puses. Pastarasis modelis yra sparčiausias tarp visų keturių iki šiol MSI pristatytų GTX 750 Ti grafinių spartintuvų.</p>
<p>Keista, kad MSI buvo labai atsargi, net pernelyg daug konservatyvi, kalbant apie gamyklinių dažnių padidinimą. GM107 branduoliui suteikti papildomi 65 MHz (1085 MHz vs 1020 MHz) ir visiškai iš vietos nepajudintas GDDR5 atminties dažnis neperauga į apčiuopiamą naudą, kurios dėka galėtume kilstelti bent vieną, net ir menkavertį, grafikos nustatymą. Vos viename iš aštuonių pasirinktų žaidimų (juo tapo „GRID AutoSport“) „MSI GTX 750 Ti Gaming OC“ užfiksavo per penkis procentus viršyjantį vidutinį fps prieaugį lyginant su standartinių dažnių produktu. Itin lengvas branduolio paspartinimas visais kitais atvejais pasirodė besantis tokiu, kurį sunku pastebėti net atsivertus „Fraps“ išklotines. Papildomi 2-3 % spartos realaus naudojimu metu visiškai nejuntami, skirtingai nei „Palit GTX 750 Ti StormX Dual“ atveju. Toks yra sparčiausias GTX 750 Ti modelis iš MSI, bet toli gražu ne sparčiausias iš visų.</p>
<p>Sunku patikėti, kad rinkoje „plaukiotų“ nors vienas garsų aušinimą naudojantis GTX 750 Ti modelis. Jei tokį pavyktų rasti, tuomet jį galėtume pavadinti visišku nesusipratimu. MSI nutarė viską atlikti iš antro galo, bet svarbiausia ne iš blogosios pusės. Ant „MSI GTX 750 Ti Gaming OC“ sumontuota „Twin Frozr IV“ aušinimo sistema nekeitė savo operacinio režimo nesvarbu ar vaizdo plokštė ilsėjosi mums naršant internete, ar buvo apkraunama didelį stresą keliančiu „Crysis 3“. Termo vamzdelių komplektas pasirodė besantis žymiai pranašesnis už „Palit GTX 750 Ti StormX Dual“ matytą vienišą aliuminio radiatorių – temperatūrų skirtumas po penkiolikos minučių trukusios „Unigine Heaven“ sesijos pasiekė keturiolika laipsnių pagal Celsijų MSI produkto naudai. „Twin Frozr IV“ ventiliatoriai kaip sukęsi, taip ir sukosi 960-980 RPM intervale, būdami virtualiai negirdimi. Visgi sunku įvertinti rekordiškai mažų temperatūrų ir virtualaus negirdimumo praktinę reikšmę. Vietoje mažų temperatūrų turime dar mažesnes ir vietoje tylių sisteminių ventiliatorių fone labai sunkiai išgirstamo protarpinio šnaresio turime tik sisteminių ventiliatorių generuojamą garsą. Turbūt iš tokio skirtumo realios naudos galėtų gauti tik pasyvių sistemų savininkai. Mums galiausiai atrodo, kad MSI pasirinko kiek per efektyvią (angl. overkill) aušinimo sistemą, bereikalingai padidinančią produkto matmenis.</p>
<p>Teoriškai būtų galima pateisinti sumontuotą „Twin Frozr IV“ aušinimą pasiektais dažniai spartinant „MSI GTX 750 Ti Gaming OC“. Branduolys sėkmingai pasiekė bazinį 1260 MHz dažnį, kurį galime pavadinti aukštu. Nors „MSI GTX 750 Ti Gaming OC“ naudoja „Samsung“ gamybos GDDR5 atmintį kaip ir Palit GTX 750 Ti StormX Dual“, tačiau šįkart gavome tik stabilų 6100 MHz dažnį vietoje prieš keletą dienų pasiektus 6700 MHz. Kitas testavimo pavyzdys gali spartintis kardinaliai kitaip, tačiau 1250/6000 MHz duetas vietoje 1085/5400 MHz greta „Twin Frozr IV“ aušinimo atrodytų visai kitaip. Kitaip atrodytų ir diagramose fiksuojama sparta.</p>
<p>Antrinės savybės, kaip hibridinis BIOS‘as ar „MSI Gaming APP“ įrankis, nepasirodė vertingos. UEFI ir standartinį BIOS‘us skiria vos akimirka ir užrašas kairiajame monitoriaus kampe, o naujausia „Gaming APP“ versija pasirodė skylėta ir sunkiai susibendraujanti su „MSI GTX 750 Ti Gaming OC“ vaizdo plokšte. Laimei, <a href="http://www.skytech.lt/n750ti-2gd5oc-msi-geforce-gtx-750-gaming-2gb-gddr5-128-bit-hdmi-dvi-p-181504.html"><em>kiek mažesnė kaina</em></a> (lyginant su „Palit GTX 750 Ti StormX Dual“) tampa ta papildoma žeme, kurios taip reikia nusileisti šalčiu, bet ne ugnimi besispjaudančiam MSI drakonui.</p>
<p style="text-align: center;"><img style="width: 200px; height: 200px;" src="http://technews.lt/userfiles/technewsrecommended_vectorized%282%29.png" alt="" /></p>
