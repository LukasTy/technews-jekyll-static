---
layout: post
status: publish
published: true
title: Intel pademonstravo 48 branduolių procesorių
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4339
wordpress_url: http://localhost/site/new/intel_pademonstravo_48_branduoliu_procesoriu/
date: '2009-12-04 17:21:22 +0200'
date_gmt: '2009-12-04 17:21:22 +0200'
categories:
- Naujienos
---
<p>Prieš kelis metus pasibaigus gigahercų lenktynėms tarp procesorių gamintojų prasidėjo branduolių skaičiaus didinimo lenktynės. Šiuo metu turime jau šešių branduolių procesorius, o greitai pasirodys ir pirmieji 8 branduolių gaminiai.</p>
<p>Visgi <i>Intel</i>, atrodo, nusiteikusi "auginti" branduolius kiek greičiau. Prieš pora mėnesių kompanija pademonstravo 80 branduolių procesoriaus prototipą, o dabar jų rankose - naujas 48 branduolių procesorius su x86 instrukcijų palaikymu.</p>
<p>Be abejo, tikėtis tokių procesorių pasirodymo staliniuose kompiuteriuose artimiausiu metu tikrai nereikėtų. Šių procesorių pagaminta tik apie šimtą, ir visi jie bus skirti bandymams kuriant ateities programinę įrangą, pritaikytą daugeliui procesorių. Patys <i>Intel</i> naują savo kūrinį linkę vadinti "Debesies kompiuteriu viename luste" (<i>Single-chip Cloud Computer</i> arba SCC) ir tokią koncepciją laikyti taip vadinamų "debesis" serverių, kur reikalinga daug atskirai prieinamų branduolių.</p>
<p>Techninės šio procesoriaus specifikacijos nėra labai išsamios, tačiau kai kurie <a class="ns" href="http://download.intel.com/pressroom/pdf/rockcreek/SCC_Announcement_JustinRattner.pdf">punktai</a> gana įdomūs. Visas procesorius sudarytas iš 24 blokų, turinčių po du branduolius, turi keturis atskirus DDR3 atminties valdiklius, turi naują ir efektyvią duomenų tarp atskirų blokų apsikeitimo sistemą ir patobulintą energijos taupymo režimą, kuris leidžia visiems dviejų branduolių blokams veikti skirtngais dažniais ir atskiroms blokų grupėms būti apskritai išjungtoms. Dėl to procesoriaus galia priklausomai nuo apkrovos svyruoja tarp 25 ir 125 W. Žinoma, šio procesoriaus branduoliai toli gražu nėra tokie spartūs, kaip naujausių Core i7, tačiau turint omenyje branduolių skaičių ir naudojamą 45 nm technologinį procesą, tokie rodikliai atrodo labai gerai.</p>
<p><i>Intel</i> video prezentaciją galite pamatyti <a class="ns" href="http://www.youtube.com/user/channelintel#p/u/0/L_cXi7uyJU4">čia</a>.</p>
