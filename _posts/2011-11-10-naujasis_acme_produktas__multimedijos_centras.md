---
layout: post
status: publish
published: true
title: Naujasis Acme produktas - multimedijos centras
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6165
wordpress_url: http://localhost/site/new/naujasis_acme_produktas__multimedijos_centras/
date: '2011-11-10 19:00:04 +0200'
date_gmt: '2011-11-10 19:00:04 +0200'
categories:
- Naujienos
---
<div class="imgright"><img src="http://technews.lt/upload/DP02_Mediaplayer.jpg"  /></div>
<p>Bendrovė Acme Baltija pastaruoju metu rinkai pristato naujas produktų linijas ir sparčiai plečia asortimentą. Neseniai pirkėjus pasiekė pirmasis lietuviškas Acme planšetinis kompiuteris, o dabar kompanija siūlo multimedijos centrą vardu DMC DP02.</p>
<p>Su Digital Media Center DP02 multimedijos grotuvu galima žiūrėti antžeminę skaitmeninę televiziją (DVB-T), nustatę reikiamą laiką įrašyti norimą televizijos laidą ar filmą. Jo pagalba bus galima dideliame TV ekrane žiūrėti ir nuotraukas bei video įrašus, taip pat aukščiausios kokybės filmus ar klausytis muzikos. Įrenginyje yra įdiegtos populiariosios aplikacijos: Google žemėlapiai, Youtube, RSS naujienų skaityklė ir internetinis Shoutcast radijas.</p>
<p>Pasak Acme Baltija generalinio direktoriaus Pauliaus Paršeliūno, gyvenant šiuolaikiniame pasaulyje ir naudojantis pažangiomis technologijomis, kurios tobulėja kiekvieną dieną, žmogus įprato gyventi labai patogiai. „Patogumo sąvoka kinta nuolat ir kiekvieną dieną žmogui prireikia vis naujų prietaisų, kad gyvenimas būtų dar paprastesnis, o jo namuose būtų kuo mažiau, tačiau labai funkcionalių daiktų. Vienas jų – multimedija centras, kurių pardavimai auga kasdien, atras savo vietą daugelio namuose“, – teigia P. Paršeliūnas.</p>
<p>Apie 500 litų kainuojantis Digital Media Center DP02 yra pranašesnis už daugelį rinkos dalyvių, nes panašaus segmento skaitmeniniai medija centrai neturi DVB-T imtuvo. Lygindama su konkurentais Acme pažymi kad tai bene funkcionaliausias prietaisas rinkoje. Mat kiti, kainuojantys panašiai, nesuteikia tiek daug galimybių plačiai panaudoti šiuolaikines technologijas, nors su tuo, žinoma, galima ginčytis.</p>
