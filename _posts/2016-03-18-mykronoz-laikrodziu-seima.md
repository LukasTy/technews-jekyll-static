---
layout: post
status: publish
published: true
title: "„MyKronoz“ laikrodžių šeima"
author:
  display_name: egliosha
  login: egliosha
  email: eklumbe@yahoo.com
  url: ''
author_login: egliosha
author_email: eklumbe@yahoo.com
wordpress_id: 9549
wordpress_url: http://www.technews.lt/portal/?p=9549
date: '2016-03-18 07:21:43 +0200'
date_gmt: '2016-03-18 05:21:43 +0200'
categories:
- Multimedia įrenginiai
- Apžvalgos
---
<p style="text-align: justify">„MyKronoz“ yra jauna šveicarų kompanija, įkurta 2013 metais, kuri projektuoja, kuria ir gamina nešiojamus prietaisus, skirtus pagerinti mūsų mobilų ir skaitmeninį gyvenimo stilių. Gamintojas teigia, kad stengiasi suteikti vartotojui stilingus, intuityvius ir funkcionalius aksesuarus. Kompanija siūlo platų išmaniųjų laikrodžių asortimentą, kuris atitiks bet kokius poreikius ar skonį. „MyKronoz“ kiekvieną ketvirtį pasiūlo vis naujus modelius, komanda nuolat dirba prie novatoriškų technologijų ir kūrybiškų dizainų.</p>
<p style="text-align: justify">Bandomi laikrodžiai „MyKronoz“ atrodo lyg tikra šeima – sportiškasis („ZeFit2 Pulse“), moteriškasis („ZeCircle Premium“) ir verslo laikrodis („ZeWatch<sup>3“</sup>). Ši trijulė patenkins ko gero visus vartotojo poreikius, nes tai laikrodžiai, turintys tiek savo originalią paskirtį (rodyti laiką), tiek stebėti fizinį aktyvumą ar pranešti apie telefone gautus pranešimus, skambučius ir pan.</p>
<p style="text-align: justify">„ZeFit2 Pulse“ išmanioji apyrankė su liečiamu ekranu, kuris rodo laiką, seka vartotojo širdies ritmą, žingsnius, nueitą nuotolį, sudegintas kalorijas ir miego kokybę. Naudotojas gali savo aktyvumo rodiklius patikrinti tiesiog tapšnodamas per ekraną. Reikėtų pažymėti, kad šis modelis išsiskiria iš visų trijų būtent tuo, į kokį palietimą reaguoja laikrodžio ekranas - „ZeFit2 Pulse“ užtenka bakstelti piršto galiuku ir duomenys jame iškart pasikeičia (galima ir braukyti į šonus); „ZeCircle Premium“ ir „ZeWatch<sup>3</sup>“ reaguoja tik braukiant per ekranėlį visa piršto pagalvėle. Laikrodis, susietas su išmaniuoju telefonu per Bluetooth 4.0, rodo skambučių, SMS žinučių, el.laiškų, priminimų ir socialinių tinklų pranešimus. SMS žinutes galima skaityti čia pat laikrodyje. „ZeFit2 Pulse“ išvaizdą galima laisvai keisti išimant laikrodžio korpusą ir įdedant jį į kitą apyrankę.</p>
<p style="text-align: justify">„ZeCircle Premium“ yra stilingas ypač plonas laikrodis su odine apyranke, kas priartina jį prie įprasto klasikinio ir neišsiskiriančio dizaino analoginio laikrodžio su elektroniniu ciferblatu. Tik jis iš tiesų išmanus – skaičiuoja žingsnius, nuotolį, kalorijas ir tiesiog rodo laiką.</p>
<p style="text-align: justify">„ZeWatch<sup>3</sup>“ iš visų trijų išsiskiria tiek savo dizainu, tiek liečiamu OLED ekranu. Pažvelgus iš arčiau pamatysite, kad jo šonuose yra mygtukai, kurie įžiebia ekraną ir leidžia atmesti skambutį ar atsiliepti jį – viršuje ir apačioje yra sumontuoti garsiakalbis ir mikrofonas.</p>
<p style="text-align: justify">Visi šie laikrodžiai turi išskirtinai kiekvienam sukurtas išmaniąsias programėles, kurias galima parsisiųsti į telefoną ar kompiuterį. Pastarosios reikės norint naudotis „ZeFit2 Pulse“, kadangi surinkti fizinio aktyvumo duomenys kaupiami internetinėje paskyroje.</p>
<p style="text-align: justify"><strong>Pakuotė ir komplektacija</strong></p>
<p style="text-align: justify">Visi trys laikrodžiai yra supakuoti tokio pat dizaino plastikinėse dėžutėse, prie kurių dugno priklijuotos popierinės dėžutės, kuriose rasite instrukcines knygutes ir priedus. Pakuotė leidžia laisvai apžiūrėti laikrodžio išvaizdą, apyrankės tipą, užsegimus, ant dėžučių surašytos visos pagrindinės funkcijos, kurių galite tikėtis iš kiekvieno modelio.</p>
<p style="text-align: center"><a href="http://www.technews.lt/portal/wp-content/uploads/2016/03/ZeFit2-Pulse-1.jpg"><img class="alignnone wp-image-9552 size-medium" src="http://www.technews.lt/portal/wp-content/uploads/2016/03/ZeFit2-Pulse-1-200x300.jpg" alt="ZeFit2 Pulse (1)" width="200" height="300" /></a><a href="http://www.technews.lt/portal/wp-content/uploads/2016/03/ZeCircle-Premium-1.jpg"><img class="alignnone wp-image-9563 size-medium" src="http://www.technews.lt/portal/wp-content/uploads/2016/03/ZeCircle-Premium-1-200x300.jpg" alt="ZeCircle Premium (1)" width="200" height="300" /></a><a href="http://www.technews.lt/portal/wp-content/uploads/2016/03/ZeWatch3-1.jpg"><img class="alignnone wp-image-9569 size-medium" src="http://www.technews.lt/portal/wp-content/uploads/2016/03/ZeWatch3-1-200x300.jpg" alt="ZeWatch3 (1)" width="200" height="300" /></a></p>
<p style="text-align: justify"> „ZeFit2 Pulse“ savo komplektacijoje turi trumpą instrukcinę knygutę, micro usb magnetinį kroviklio adapterį  ir USB kabelį.</p>
<p style="text-align: center"><a href="http://www.technews.lt/portal/wp-content/uploads/2016/03/ZeFit2-Pulse-2.jpg"><img class="wp-image-9554 aligncenter" src="http://www.technews.lt/portal/wp-content/uploads/2016/03/ZeFit2-Pulse-2.jpg" alt="ZeFit2 Pulse (2)" width="600" height="300" /></a><br />
<a href="http://www.technews.lt/portal/wp-content/uploads/2016/03/ZeFit2-Pulse-3.jpg"><img class="alignnone wp-image-9556 size-medium" src="http://www.technews.lt/portal/wp-content/uploads/2016/03/ZeFit2-Pulse-3-300x200.jpg" alt="ZeFit2 Pulse (3)" width="300" height="200" /></a><a href="http://www.technews.lt/portal/wp-content/uploads/2016/03/ZeFit2-Pulse-4.jpg"><img class="alignnone wp-image-9558 size-medium" src="http://www.technews.lt/portal/wp-content/uploads/2016/03/ZeFit2-Pulse-4-300x200.jpg" alt="ZeFit2 Pulse (4)" width="300" height="200" /></a></p>
<p>Prie „ZeCircle Premium“ pridedama instrukcinė knygutė, dvi tarpinės, micro usb magnetinis kroviklio adapteris  ir USB kabelis.</p>
<p style="text-align: center"><a href="http://www.technews.lt/portal/wp-content/uploads/2016/03/ZeCircle-Premium-2.jpg"><img class="alignnone wp-image-9564" src="http://www.technews.lt/portal/wp-content/uploads/2016/03/ZeCircle-Premium-2-300x150.jpg" alt="ZeCircle Premium (2)" width="598" height="299" /></a><br />
<a href="http://www.technews.lt/portal/wp-content/uploads/2016/03/ZeCircle-Premium-3.jpg"><img class="alignnone wp-image-9565 size-medium" src="http://www.technews.lt/portal/wp-content/uploads/2016/03/ZeCircle-Premium-3-300x200.jpg" alt="ZeCircle Premium (3)" width="300" height="200" /></a><a href="http://www.technews.lt/portal/wp-content/uploads/2016/03/ZeCircle-Premium-4.jpg"><img class="alignnone wp-image-9566 size-medium" src="http://www.technews.lt/portal/wp-content/uploads/2016/03/ZeCircle-Premium-4-300x200.jpg" alt="ZeCircle Premium (4)" width="300" height="200" /></a></p>
<p>„ZeWatch<sup>3</sup>“ komplektuojamas su instrukcine knygute ir USB prailginimo kabeliu.</p>
<p style="text-align: center"><a href="http://www.technews.lt/portal/wp-content/uploads/2016/03/ZeWatch3-2.jpg"><img class="alignnone wp-image-9579" src="http://www.technews.lt/portal/wp-content/uploads/2016/03/ZeWatch3-2-300x150.jpg" alt="ZeWatch3 (2)" width="598" height="299" /></a><br />
<a href="http://www.technews.lt/portal/wp-content/uploads/2016/03/ZeWatch3-3.jpg"><img class="alignnone wp-image-9570 size-medium" src="http://www.technews.lt/portal/wp-content/uploads/2016/03/ZeWatch3-3-300x200.jpg" alt="ZeWatch3 (3)" width="300" height="200" /></a><a href="http://www.technews.lt/portal/wp-content/uploads/2016/03/ZeWatch3-7.jpg"><img class="alignnone wp-image-9580 size-medium" src="http://www.technews.lt/portal/wp-content/uploads/2016/03/ZeWatch3-7-300x200.jpg" alt="ZeWatch3 (7)" width="300" height="200" /></a></p>
<p style="text-align: justify"><strong>Specifikacijos</strong></p>
<p style="text-align: justify">Visi trys išmanieji „MyCronoz“ laikrodžiai turi liečiamus ekranus, tik „ZeFit2 Pulse“ išsiskiria iš jų savo didžiausio naudingo ploto spalvotu ekranu. Visi trys turi elektroninio laikrodžio dizainą, kurį galima keisti pagal poreikį. Šiuos nustatymus galima rasti išmaniojoje programėlėje, kuri yra pritaikyta Android 4,3+, iOS 7+, Windows Phone 8,1+, Windows PC ir MAC operacinėms sistemoms. Kiekvienam laikrodžiui „MyKronoz“ sukūrė nemokamą individualią programėlę pagal jo funkcijas. Visi trys laikrodžiai turi 3 ašių akselerometrą, kuris skaičiuoja žingsnius, sudegintas kalorijas, įveiktą atstumą ir miego laiką bei kokybę.</p>
<p style="text-align: justify">Nesinaudojant laikrodžiu jis užgęsta taip taupydamas energiją. Kad ekranas įsižiebtų, reikia bakstelėti pirštu du kartus.</p>
<p style="text-align: justify">Sportiškasis „ZeFit2 Pulse“ prie to dar turi ir širdies ritmo matuoklį, kuris labiausiai aktualus sportuojantiesiems.</p>
<p style="text-align: justify">Laikrodžiai su telefonu susiejami per Bluetooth 4.0 BLE versiją, žinomą dėl savo greitumo ir žemų energijos išteklių. „ZeFit2 Pulse“ ir „ZeWatch3“ įmontuoti ličio jonų 200 mAh akumuliatoriai. „ZeCircle Premium“ pagal savo funkcijas yra paprasčiausias iš visų trijų laikrodžių, tad jame įdėtas tik 55 mAh akumuliatorius, kuris realiai atlaikė 3 paras pilnai naudojant įrenginį. Labai nustebino „ZeWatch3“, kuris pagal gamintojo aprašymą turėjo veikti iki 4 dienų, tačiau galėjau naudotis juos net 9 paras. Tačiau vertėtų paminėti, kad neatsiliepiau į skambučius ir prislopinau šviesumą bei garsą. „ZeFit2 Pulse“ kažkodėl atitarnavo tik 3 paras intensyvaus naudojimo, tačiau, likus 25 proc. akumuliatoriaus, jis persijungė į taupymo režimą – liečiamas nereagavo, tačiau duomenis vis tiek kaupė ir perdavė į telefoną.</p>
<p style="text-align: justify"><a href="http://www.technews.lt/portal/wp-content/uploads/2016/03/ZeFit2-Pulse-5.jpg"><img class="alignleft wp-image-9559 size-medium" src="http://www.technews.lt/portal/wp-content/uploads/2016/03/ZeFit2-Pulse-5-300x200.jpg" alt="ZeFit2 Pulse (5)" width="300" height="200" /></a>„ZeFit2 Pulse“ ir „ZeWatch3“ gali 5 dienas kaupti ir saugoti duomenis apie jūsų fizinį aktyvumą, tad galima nebijant palikti telefoną namie ir leisti į žygį neprarandant duomenų apie nueitus atstumus ir pan.</p>
<p style="text-align: justify">„ZeFit2 Pulse“ ir „ZeCircle Premium“ yra atsparūs dulkėms ir vandeniui (galima panardinti į 1 meto gylį). Dėl garsiakalbio ir mikrofono „ZeWatch3“ tuo negali pasigirti, taigi geriau su juo nesimaudyti.</p>
<p>Prie atsparumo vandeniui ir dulkėms klasės prisideda ir kiek kitokia įkrovimo jungtis. „ZeFit2 Pulse“ ir „ZeCircle Premium“ komplektacijoje turi magnetinį įkroviklio adapterį, kuris labai glaudžiai „prisiklijuoja“ prie laikrodžio. Per micro USB jungtį jis jungiamas prie kelioninio įkroviklio ar prie kompiuterio – kaip jau jums patogiau.</p>
<p style="text-align: center"><a href="http://www.technews.lt/portal/wp-content/uploads/2016/03/specifikacijos.jpg"><img class="wp-image-9588 size-full aligncenter" src="http://www.technews.lt/portal/wp-content/uploads/2016/03/specifikacijos.jpg" alt="specifikacijos" width="707" height="409" /></a></p>
<p style="text-align: justify"><strong>Išorinis dizainas</strong></p>
<p style="text-align: justify"><u>„ZeFit2 Pulse“</u></p>
<p style="text-align: justify">Šį laikrodį galima apibūdinti kaip išmaniąją apyrankę – laikrodžio korpusas yra įdėtas į minkštą silikoninę apyrankę (kurią galima pasikeisti išimant patį laikrodį), kuri dėl stabilumo turi kilpą viena gale. Užsegimas yra metalinis ir gal kiek per didelis apyrankėje esančioms skylutėms – savarankiškai užsisegti laikrodį yra gana sudėtinga, ypač jei norisi užsidėti tampriai. Laikrodis beveik 12 cm storio, taigi nėra labai plonas, užsidėjus ant riešo dėl ilgo korpuso aplink nesisuka, laikosi stabiliai. Ekranėlis įsižiebia du kartus patapšnojus piršto galiuku; kaskart palietus keičiasi renkami duomenys, piktogramos (akumuliatoriaus, pulso, nueitos distancijos, žingsnių) yra spalvotos. Perverstas šonu laikrodžio atvaizdavimas nėra patogus, tačiau meniu galima pasirinkti priimtiniausią. Vidinėje laikrodžio pusėje matosi krovimo jungtis ir širdies ritmo matuoklio jutiklis.</p>
<p style="text-align: center"><a href="http://www.technews.lt/portal/wp-content/uploads/2016/03/ZeFit2-Pulse-6.jpg"><img class="alignnone wp-image-9560 size-medium" src="http://www.technews.lt/portal/wp-content/uploads/2016/03/ZeFit2-Pulse-6-300x200.jpg" alt="ZeFit2 Pulse (6)" width="300" height="200" /></a><a href="http://www.technews.lt/portal/wp-content/uploads/2016/03/ZeFit2-Pulse-7.jpg"><img class="alignnone wp-image-9561 size-medium" src="http://www.technews.lt/portal/wp-content/uploads/2016/03/ZeFit2-Pulse-7-300x200.jpg" alt="ZeFit2 Pulse (7)" width="300" height="200" /></a></p>
<p style="text-align: center">[youtube https://www.youtube.com/watch?v=3zOR8TNJyAo&w=640&h=360]</p>
<p style="text-align: justify"><u>„ZeCircle Premium“</u></p>
<p style="text-align: justify">Šis modelis dėl savo stiliaus artimiausias klasikiniam laikrodžiui. Senesnės kartos „ZeCircle“ dizainas buvo  panašesnis į „ZeFit2 Pulse“ – laikrodžio korpusas įstatytas į tokią pat keičiamą silikoninę apyrankę. Tai ypač plonas laikrodis, pagamintas iš aliuminio, plieno ir stiklo, jo išvaizda ir odinė apyrankė gali lengvai apgauti, nors tai tikras išmanusis laikrodis. Braukiant per ekranėlį keičiasi baltai švytinčios piktogramos ir duomenys apie fizinį aktyvumą bei miegą. Vidinėje pusėje rasite jungtį magnetiniam įkrovikliui. Tai išskirtinai moteriškas „MyCronoz“ produktas. Norint dar įdomesnio varianto galima rinktis modelį, puoštą swarovski cirkonio kristalais.</p>
<p style="text-align: center"><a href="http://www.technews.lt/portal/wp-content/uploads/2016/03/ZeCircle-Premium-5.jpg"><img class="alignnone wp-image-9567 size-medium" src="http://www.technews.lt/portal/wp-content/uploads/2016/03/ZeCircle-Premium-5-300x200.jpg" alt="ZeCircle Premium (5)" width="300" height="200" /></a><a href="http://www.technews.lt/portal/wp-content/uploads/2016/03/ZeCircle-Premium-6.jpg"><img class="alignnone wp-image-9568 size-medium" src="http://www.technews.lt/portal/wp-content/uploads/2016/03/ZeCircle-Premium-6-300x200.jpg" alt="ZeCircle Premium (6)" width="300" height="200" /></a></p>
<p style="text-align: center">[youtube https://www.youtube.com/watch?v=zu5K_b3qAC4&w=640&h=360]</p>
<p><u>„ZeWatch3“</u></p>
<p style="text-align: justify">Ir paskutinysis – „ZeWatch3“ – laikrodis savo išvaizda yra solidžiausias ir daugiausia funkcijų turintis įrenginys. Atnaujintas modelis turi išsiskiriantį madingą sidabrinį rėmelį aplink ekraną, du mygtukus abejose korpuso pusėse, viršuje ir apačioje sumontuoti garsiakalbis ir mikrofonas, leidžiantys atsiliepti į skambučius ir laikrodžiu naudotis kaip laisvų rankų įranga.</p>
<p style="text-align: center"><a href="http://www.technews.lt/portal/wp-content/uploads/2016/03/ZeWatch3-4.jpg"><img class="alignnone wp-image-9571 size-medium" src="http://www.technews.lt/portal/wp-content/uploads/2016/03/ZeWatch3-4-300x200.jpg" alt="ZeWatch3 (4)" width="300" height="200" /></a><a href="http://www.technews.lt/portal/wp-content/uploads/2016/03/ZeWatch3-5.jpg"><img class="alignnone wp-image-9572 size-medium" src="http://www.technews.lt/portal/wp-content/uploads/2016/03/ZeWatch3-5-300x200.jpg" alt="ZeWatch3 (5)" width="300" height="200" /></a></p>
<p style="text-align: justify">Įkrovimo klausimas buvo išspręstas apyrankės užsegime paslėpus USB jungtį.</p>
<p style="text-align: center"><a href="http://www.technews.lt/portal/wp-content/uploads/2016/03/ZeWatch3-6.jpg"><img class="alignnone wp-image-9573 size-medium" src="http://www.technews.lt/portal/wp-content/uploads/2016/03/ZeWatch3-6-300x200.jpg" alt="ZeWatch3 (6)" width="300" height="200" /></a></p>
<p style="text-align: justify">Pati apyrankė silikoninė, standi, su išpjaustyta faktūra. Užsegimas tvirtas, plastikinis, užsisega/atsisega nesudėtingai, dėl papildomo dantuko (žemiau USB jungties) užsisega stabiliai; segant apyrankę paslėpta jungtis neatsidaro. Skylutės pritaikytos ir siauram, ir stambesniam riešui. Vidinėje dalyje rasite plastikinį 4 varžteliais prisukamą dangtelį.</p>
<p style="text-align: center">[youtube https://www.youtube.com/watch?v=m-xZii6yq-E&w=640&h=360]</p>
<p style="text-align: justify"><strong>Naudojimas</strong></p>
<p style="text-align: justify"><u>Įdiegimas. </u></p>
<p style="text-align: justify">Šių laikrodžių susiejimas su telefonu nėra sudėtingas, tik reikia atsiminti, kad naudojimuisi programėle jums reikės interneto.</p>
<p style="text-align: justify">Daugiau žingsnių prieš pradedant naudotis laikrodžiu reikia nebent „ZeFit2 Pulse“. Nepakaks tik pakrauti, susieti su telefonu per Bluetooth ir parsisiųsti išmaniąją programėlę, dar reikės parsisiųsti programą ir į kompiuterį, nes kol neatnaujinsite laikrodžio  programinės įrangos ir neprisiregistruosite, naudotis juo negalėsite. Prisiregistravus galėsite nusistatyti laikrodį, nusistatyti tikslus, kuriuos norite pasiekti (kokią distanciją, kiek žingsnių nueiti), priminimus ar žadintuvą, miego parametrus (pagal kuriuos laikrodis seks jūsų miego kokybę) ir galiausiai širdies ritmo nustatymus.</p>
<p style="text-align: center"><a href="http://www.technews.lt/portal/wp-content/uploads/2016/03/ZeFit2-Pulse-8.jpg"><br />
</a><a href="http://www.technews.lt/portal/wp-content/uploads/2016/03/komp-7.jpg"><img class="alignnone wp-image-9600 size-medium" src="http://www.technews.lt/portal/wp-content/uploads/2016/03/komp-7-300x180.jpg" alt="komp (7)" width="300" height="180" /></a><a href="http://www.technews.lt/portal/wp-content/uploads/2016/03/komp-1.jpg"><img class="alignnone wp-image-9601 size-medium" src="http://www.technews.lt/portal/wp-content/uploads/2016/03/komp-1-300x180.jpg" alt="komp (1)" width="300" height="180" /></a><a href="http://www.technews.lt/portal/wp-content/uploads/2016/03/komp-6.jpg"><img class="alignnone wp-image-9602 size-medium" src="http://www.technews.lt/portal/wp-content/uploads/2016/03/komp-6-300x180.jpg" alt="komp (6)" width="300" height="180" /></a></p>
<p style="text-align: justify">Vėliau visa tai galėsite daryti ir telefone esančioje programėlėje. Kaip ir tai, kokius pranešimus norite gauti į savo išmanųjį laikrodį ar sekti savo fizinį aktyvumą.</p>
<p style="text-align: center"><a href="http://www.technews.lt/portal/wp-content/uploads/2016/03/ZeFit2-Pulse-1.png"><img class="alignnone wp-image-9553 size-medium" src="http://www.technews.lt/portal/wp-content/uploads/2016/03/ZeFit2-Pulse-1-169x300.png" alt="ZeFit2 Pulse (1)" width="169" height="300" /></a><a href="http://www.technews.lt/portal/wp-content/uploads/2016/03/ZeFit2-Pulse-2.png"><img class="alignnone wp-image-9555 size-medium" src="http://www.technews.lt/portal/wp-content/uploads/2016/03/ZeFit2-Pulse-2-169x300.png" alt="ZeFit2 Pulse (2)" width="169" height="300" /></a><a href="http://www.technews.lt/portal/wp-content/uploads/2016/03/ZeFit2-Pulse-3.png"><img class="alignnone wp-image-9557 size-medium" src="http://www.technews.lt/portal/wp-content/uploads/2016/03/ZeFit2-Pulse-3-169x300.png" alt="ZeFit2 Pulse (3)" width="169" height="300" /></a></p>
<p style="text-align: justify">Internete debesyje taip pat bus saugomi išsamesni duomenys apie nueitus žingsnius, atstumus, sudegintas kalorijas ir miego kokybę.</p>
<p style="text-align: center"><a href="http://www.technews.lt/portal/wp-content/uploads/2016/03/MyKronoz-2.jpg"><img class="alignnone wp-image-9592 size-medium" src="http://www.technews.lt/portal/wp-content/uploads/2016/03/MyKronoz-2-300x200.jpg" alt="MyKronoz (2)" width="300" height="200" /></a><br />
<a href="http://www.technews.lt/portal/wp-content/uploads/2016/03/MyKronoz-1.jpg"><img class="alignnone wp-image-9591 size-medium" src="http://www.technews.lt/portal/wp-content/uploads/2016/03/MyKronoz-1-300x105.jpg" alt="MyKronoz (1)" width="300" height="105" /></a></p>
<p style="text-align: justify">„ZeCircle Premium“ ir „ZeWatch3“ nereikalauja siųstis kompiuterinės programos, pakaks parsisiųsti ir įdiegti išmaniąją programėlę savo telefone, „suporuoti“ laikrodį su telefonu, užsiregistruoti, suvesti savo fizinius duomenis ir bus galima pradėti naudotis nauju įrenginiu.</p>
<p style="text-align: justify">Programėlės kiekvienam laikrodžiui yra skirtingos, bet iš esmės jos labai panašios, daugiau funkcijų galima rasti nebent „ZeWatch3“, kuris leidžia reguliuoti laikrodžio šviesumą ir garsumą. Taip pat reikia akcentuoti, kad pastarasis laikrodis leis sekti visus duomenis tą pačią akimirką, kai atnaujinsite telefone, kai kiti du laikrodžiai šią informaciją nusiųs tik baigusis dienai.</p>
<p style="text-align: justify">Kiekviena programėlė parodys, kuriomis valandomis judėjote daugiausiai, kiek tiksliai procentų dar liko akumuliatoriaus; joje galėsite išsikelti sau tikslus, pasikoreguoti elektroninio laikrodžio dizainą pridedant datą ir akumuliatoriaus piktogramą.</p>
<p style="text-align: justify"><u>Funkcijos.</u></p>
<p style="text-align: justify">Moteriškasis „ZeCircle Premium“ turi bazines funkcijas, kurios apima laiko rodymą, žingsniamatį, nueito atstumo matavimą, sudegintų kalorijų skaičiavimą, miego laiko ir kokybės stebėjimą, aktyvumo lygio ir progreso stebėjimą, skambintojo vardo ar numerio, SMS žinučių rodymą, pranešimus apie el.pašo laiškus ar žinutes socialiniuose tinkluose, tvarkaraščio/kalendoriaus priminimus bei ieškojimo funkcija pametus (praneša, kai telefonas yra nutolęs daugiau kaip 5 m). Pranešimai perduodami laikrodžio vibracija ir ekrano įsižiebimu.</p>
<p style="text-align: center"><a href="http://www.technews.lt/portal/wp-content/uploads/2016/03/1.png"><img class="alignnone wp-image-9597 size-medium" src="http://www.technews.lt/portal/wp-content/uploads/2016/03/1-169x300.png" alt="1" width="169" height="300" /></a> <a href="http://www.technews.lt/portal/wp-content/uploads/2016/03/2.png"><img class="alignnone wp-image-9598 size-medium" src="http://www.technews.lt/portal/wp-content/uploads/2016/03/2-169x300.png" alt="2" width="169" height="300" /> <img class="alignnone wp-image-9599 size-medium" src="http://www.technews.lt/portal/wp-content/uploads/2016/03/3-169x300.png" alt="3" width="169" height="300" /></a></p>
<p style="text-align: justify">Sportiškasis „ZeFit2 Pulse“ prie šių funkcijų dar turi širdies ritmo jutiklį, laikmatį, programinės įrangos atnaujinimą per mobiliąją programėlę bei neveiklumo perspėjimai.</p>
<p style="text-align: justify">Prie tų pačių bazinių funkcijų solidusis „ZeWatch3“ dar geba priimti ir baigti skambučius, duoti komandas balsu per „Siri“ ir „Google Now“, valdyti muzikos grotuvą suporuotame įrenginyje. Nemažas pliusas, kad šiame modelyje veiklos statistika išmaniojoje programėlėje pateikiama realiu laiku, ne pasibaigus parai, kaip kituose dvejuose. Pranešimai perduodami vibracija, garsiniu pranešimu ir ekrano įsižiebimu. Plius, pametus gali rasti laikrodį nutolus per 10 m nuo telefono.</p>
<p style="text-align: justify"><strong>Išvados</strong></p>
<p style="text-align: justify">„MyKronoz“ siūlo platų spektrą išmaniųjų laikrodžių, kurie atitiks kiekvieno skonį ir poreikius. Jie skiriasi tiek funkcijomis, tiek dizainu, kuriam – reikia pripažinti – gamintojas skyrė daug daugiau dėmesio nei funkcijų išpildymui. Tačiau galima pasakyti, kad už tokią kainą gausite kokybiškai ir gerai atrodantį daiktą.</p>
<p style="text-align: justify">Tai labai kokybiškai pagaminti ir surinkti produktai, tiesa, dėl kiek išgaubto moteriškojo „ZeCircle Premium“ stiklo atsakas į lietimą yra lėtesnis nei norėtųsi. Tiksliausias savo funkcijomis ir veikimu yra sportiškasis „ZeFit2 Pulse“ – jis taip pat siūlo plačiausią fizinių duomenų analizę, kurią galima stebėti ir analizuoti internete. Solidusis „ZeWatch3“ iš visų trijų turi daugiausia funkcijų, tačiau jį reikia saugoti nuo vandens, bet tai sunkumų neturėtų sudaryti, nes apyrankė segasi ypač patogiai ir greitai.</p>
<p style="text-align: justify">Lyginant su kitais, kiek brangesniais laikrodžiais, visgi kartais pritrūksta tikslumo – ne fizinio aktyvumo fiksavime („ZeFit2 Pulse“ gali tiesiog žygiuoti ir stebėti, kaip vis kyla nueitų žingsnių skaičius), tačiau pranešimuose, gaunamuose iš telefono, kai retai, bet pasitaiko, kad neatkeliauja vienoks ar kitoks pranešimas.</p>
<p style="text-align: justify">Taigi, jeigu ieškote puikiai atrodančio laikrodžio už prieinamą kainą ir numosite ranka į nedidelį ekraną ir daugmaž bazines išmaniojo telefono funkcijas, vertėtų pasižvalgyti tarp „MyKronoz“ produktų.</p>
<p style="text-align: justify">„My Kronoz“ laikrodžius rasite <a href="http://www.skytech.lt/search.php?keywords=mykronoz&amp;x=0&amp;y=0&amp;search_in_description=0" target="_blank">www.skytech.lt</a>.</p>
<p style="text-align: justify"><u>Pliusai:</u></p>
<p style="text-align: justify">Patrauklus dizainas.</p>
<p style="text-align: justify">Galima keisti dizainą keičiant apyrankes („ZeFit2 Pulse“).</p>
<p style="text-align: justify">Nedidelė kaina.</p>
<p style="text-align: justify">Nemažai funkcijų („ZeWatch3“).</p>
<p style="text-align: justify">Daug informacijos internete apie įvairių laikrodžių funkcijų naudojimą.</p>
<p style="text-align: justify"><u>Minusai:</u></p>
<p style="text-align: justify">Naudotis programėlėmis (atnaujinti/peržiūrėti duomenis) būtinas internetas.</p>
<p style="text-align: justify">„ZeCircle Premium“ vienam užsisegti yra labai problematiška.</p>
<p style="text-align: justify">Mažas naudingasis ekrano plotas.</p>
<p style="text-align: justify">Gana maži akumuliatoriai.</p>
