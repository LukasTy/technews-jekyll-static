---
layout: post
status: publish
published: true
title: 'ACC: IT rinka Lietuvoje atsigauna'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4912
wordpress_url: http://localhost/site/new/acc_it_rinka_lietuvoje_atsigauna/
date: '2010-07-09 18:57:16 +0300'
date_gmt: '2010-07-09 18:57:16 +0300'
categories:
- Naujienos
---
<div class="imgright"><img src="http://t0.gstatic.com/images?q=tbn:GvRgoHSmdmB5kM:http://nextaz.files.wordpress.com/2008/12/sony-vaio-cr-notebooks.jpg"  /></div>
<p>2009 metais net 50 procentų Baltijos šalyse smukusi kompiuterių bei programinės įrangos rinka atsigauna. Taip teigia kompiuterių, programinės įrangos bei buitinės elektronikos prekių didmeninės prekybos kompanija Acme kompiuterių komponentai.</p>
<p>2008 metais lietuviško kapitalo įmonė ACC, pasiekusi rekordinę 550 milijonų litų apyvartą, pernai smuko net iki 210-ies milijonų litų. Tačiau jau šių metų pradžioje apyvartos kritimas buvo sustabdytas. Per pirmuosius 2010-ųjų metų penkis mėnesius pasiekta 97 milijonų litų apyvarta. Lyginant su pernai metų tuo pačiu laikotarpiu ji išaugo per 17 procentų. Pasak ACC direktoriaus Regimanto Buožiaus, šiais metais planuojamas 35 proc. augimas ir tikimasi pasiekti apie 285 milijonų litų apyvartą.</p>
<p>R. Buožiaus teigimu, tokiam augimui įtakos turės neseniai pasirašyta sutartis su vienu didžiausių plačiaekranių televizorių bei garso ir vaizdo technikos gamintojų pasaulyje LG Electronics antrine įmone LG Electronics Latvija dėl LG plačiaekranių televizorių bei LG garso ir vaizdo technikos platinimo. Taip pat ACC turi išskirtines teises ASUS platinimui Baltijos šalyse. ASUS nešiojamas kompiuteris - populiariausias Lietuvoje, jo užimama rinkos dalis – beveik 22 procent. ACC Baltijos šalyse atstovauja daugiau kaip 60 prekinių ženklų, įskaitant Samsung, Philips, Canon, Sony, Toshiba ir kitus.</p>
<p>„Džiaugiamės galėdami bendradarbiauti su ACC. Tai ilgus metus užtikrintai dirbanti kompanija, kuri sugebėjo prisitaikyti prie rinkos pokyčių ir išlikti lyderiais. Nuo šiol mažmenininkai galės iš ACC įsigyti ir gausų asortimentą LG gaminių.“, - taip susitarimą su ACC komentavo LG Electronics Latvija komercijos vadovas Sergejus Samoilenko.</p>
<p>„Dėl susitarimo su LG derėjomės ne vienerius metus. Tikimės, kad išplėtus skystųjų kristalų technologijos televizorių asortimentą LG gaminiais, gerokai padidės mūsų bendrovės buitinės elektronikos prekių pardavimas. Ir toliau dėsime visas pastangas didinant ACC užimamą rinkos dalį trijose Baltijos šalyse.“, - teigė Acme kompiuterių komponentai direktorius Regimantas Buožius.</p>
