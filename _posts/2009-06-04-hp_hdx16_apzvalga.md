---
layout: post
status: publish
published: true
title: HP HDX16 apžvalga
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3576
wordpress_url: http://localhost/site/new/hp_hdx16_apzvalga/
date: '2009-06-04 21:02:58 +0300'
date_gmt: '2009-06-04 21:02:58 +0300'
categories:
- Multimedia įrenginiai
- Apžvalgos
---
<p><img src="http://akuba.technews.lt/HP/Dideles/hp_header.png" /></p>
<p><i>HP HDX16</i> – aukštos klasės vienos iš didžiausių technologinių bendrovių pasaulyje nešiojamasis kompiuteris. Skirtas žaidimams ir pramogoms, tačiau ar su jomis puikiai susitvarko ir ar patenkina visus vartotojų poreikius? Tai ir pabandysime išsiaiškinti.</p>
<p><b>TURINYS</b>:</p>
<p>>Šiek tiek apie <i>HP</i><br />
<br />>Komplektacija<br />
<br />>Korpusas ir dizainas<br />
<br />>Specifikacijos<br />
<br />>Aparatinė įranga iš arčiau<br />
<br />>Ekranas<br />
<br />>Jungtys ir garsiakalbiai<br />
<br />>Baterija<br />
<br />>Žaidimų sparta<br />
<br />>Kiti testai<br />
<br />>Kitos įdomios ypatybės<br />
<br />>Išvada</p>
<p><b>Šiek tiek apie <i>HP</i></b> </p>
<p><i>HP</i> – tai didžiausia technologijų bendrovė pasaulyje, kuri tiekia spausdinimo ir asmeninės kompiuterijos produktus ir IT paslaugas, programinę įrangą ir sprendimus, siekdama, kad technologijos būtų prieinamos individualiems vartotojams ir įmonėms. Šį kartą kompanija mums su malonumu suteikė vieną iš našiausių savo serijos atstovų, žaidimams ir pramogoms skirtą stalinio kompiuterio pakaitalą <i>HP HDX16</i>. Tai beabejo yra ir brangiausias mūsų kada nors testuotas produktas, nes jis apginkluotas <i>Blu-Ray</i> grotuvu, turi aukštos raiškos ekraną ir kitas savybes, kurios būtinos aukštos klasės nešiojamam kompiuteriui bei apie kuriuos pakalbėsime šioje apžvalgoje.</p>
<p><b>Komplektacija</b></p>
<p><i>HP HDX16</i> komplektacija nėra skurdi, tačiau ir niekuo neišsiskirianti. Pakuotėje pateikiamas pats nešiojamasis kompiuteris, keletas, įvairiomis kalbomis parašytų vartotojų vadovų, tarp kurių yra ir lietuviškas variantas bei įdomi skrajutė, kuri jums siūlo kompiuterio naudojimą pradėti nuo jos perskaitymo. </p>
<p><img src="http://akuba.technews.lt/HP/Mazos/P5270004.jpg" /></p>
<p>Žinoma, į komplektaciją įeina ir maitinimo kabelis, integruotam TV tiuneriui skirta antena, net du daugelypės terpės funkcijų valdymo pulteliai ir tai iš esmės yra viskas, nors viso to užtenka produktyviam startui. Be abejo, <i>HP</i> galėjo į komplektaciją įtraukti ir HDMI kabelį, tačiau jo nėra, tad jį teks įsigyti patiems.</p>
<p><a class="ns" href="http://akuba.technews.lt/HP/Dideles/P5300016.JPG">
<div class="imgright"><img src="http://akuba.technews.lt/HP/Mazos/P5300016.jpg" border="1" /></div>
<p></a><a class="ns" href="http://akuba.technews.lt/HP/Dideles/P5300018.JPG"><br /><img src="http://akuba.technews.lt/HP/Mazos/P5300018.jpg" /><br /></a></p>
<p><b>Korpusas ir dizainas</b></p>
<p>Su <i>HP</i> produktais, kaip kad staliniais kompiuteriais, teko susidurti ne vieną kartą, tačiau tenka pripažinti, jog tai pirmasis mano rankose turėtas nešiojamasis <i>HP</i> kompiuteris, o dar tokios klasės. Kompanija, kaip ir dauelis jos konkurentų, turi originaliai subtilų dizainą. Nieko iššaukiančio ar agresyvaus pamatę kompiuterį nesitikėkite, dizainas – solidus, tačiau man tai patiko. Visgi, kompanijai patinka vienas atributas, kuris ne visiems gali įtikti – tai įvairiausi raštai, kurie puošia kompiuterį. Nuobodūs, ar negražūs jie man nepasirodė, atvirkščiai, viduriai „įvilkti“ į savotišką, išvaizdų korpusą. Tamsiai mėlynos spalvos dangtis papuoštas sidabrinėmis linijomis bei keleto spalvų sūkuriais – viskas nuostabiai atrodo naktį, kai yra matoma šviečianti <i>HP</i> emblema. Raštų simfonija tęsiama ir vidinėje kompiuterio dalyje, o skysto metalo lietimui jautrus laukelis taip pat išmargintas sūkuriais. Gražu.</p>
<p><a class="ns" href="http://akuba.technews.lt/HP/Dideles/P5300031.JPG">
<div class="imgright"><img src="http://akuba.technews.lt/HP/Mazos/P5300031.jpg" border="1" /></div>
<p></a><a class="ns" href="http://akuba.technews.lt/HP/Dideles/P5300033.JPG"><br /><img src="http://akuba.technews.lt/HP/Mazos/P5300033.jpg" /><br /></a></p>
<p>Korpusas nėra plastmasinis, kaip kad pigiuose analoguose, tad nereikėtų manyti, kad jis staiga „sulūš“. Čia, pasak kompanijos, ji naudoja naujai savo sukurtą skysto titano lydinį, kuris man pasirodė puikiai tinkantis šiam aukštos klasės gaminiui. Surinkimo kokybė, žinoma, yra gera – niekas nekliba, kompiuteris atrodo esąs tvirtas. Klaviatūra visavertė, tai reiškia, jog skaičių klavišus dešinėje jos pusėje tikrai rasite. Ji yra minkšta, patogi, o jei prie kompiuterio sėdite naktimis, funkcija, kuri leidžia ją apšviesti, pasirodys kaip ne tik dar vienas, šaunus estetikos elementas, bet ir papildomo patogumo suteikianti savybė.</p>
<p><a class="ns" href="http://akuba.technews.lt/HP/Dideles/P6040008.JPG">
<div class="imgright"><img src="http://akuba.technews.lt/HP/Mazos/P6040008.jpg" border="1" /></div>
<p></a><a class="ns" href="http://akuba.technews.lt/HP/Dideles/P6040041.JPG"><br /><img src="http://akuba.technews.lt/HP/Mazos/P6040041.jpg" /><br /></a></p>
<p><b>Specifikacijos</b></p>
<p><img src="http://akuba.technews.lt/HP/Dideles/specs.PNG" /></p>
<p><b>Aparatinė įranga iš arčiau</b></p>
<p><img src="http://akuba.technews.lt/HP/Dideles/CPU1.bmp" /></p>
<p>Šiame <i>HP</i> kompiuteryje naudojamas pakankamai spartus 45 nm tech-proceso, <i>Penryn</i> kartos dviejų branduolių (R0 revizija) <i>Intel Core 2 Duo P8600</i> centrinis procesorius. <i>P8600</i> turi 25 W TDP reitingą (palygimnimui senesni <i>T8000</i> procesoriai turėjo 10 W didesnį TDP), o nominalus šio procesoriaus dažnis siekia 2,4 GHz (9 x 266 MHz FSB), tačiau procesoriaus neapkrovus pradeda veikti <i>EIST</i> technologija, kurios dėka procesoriaus daugiklis ir taip pat dažnis sumažinamas iki 1600 MHz (tai ir galite matyti pateiktoje <i>CPU-Z</i> lentelėje). Tokioje būsenoje procesoriaus šerdies įtampa nukrinta žemiau įprastinės 1,25 V vertės. Tarp procesoriaus specifikacijų randame ir <i>Intel</i> vizualizacijos technologijos palaikymą, kas patiks būsimiems <i>Windows 7</i> vartotojams, norintiems pasinaudoti šioje operacinėje esančia <a class="ns" href="http://www.technews.lt/tekstas/Windows_7_tures_integruota_virtualia_Windows_XP_versija!.html;;">virtualia <i>Windows XP</i> versija</a>. Šiuo metu <i>Intel</i> yra pristačiusi ir didesniais dažniais veikiančius <i>P8700</i> ir <i>P8800</i> procesorius, bei <i>P9000</i> seriją, kuri pasižymi dvigubai didesne antrojo lygio spartinančiąja atmintimi (<i>P8000</i> procesoriai turi 2 x 1,5 MB L2 spartinančiosios atminties).</p>
<p><img src="http://akuba.technews.lt/HP/Dideles/CPU2.bmp" /></p>
<p>Kaip ir visuose <i>Intel Montevina</i> platformos kompiuteriuose, taip ir šiame naudojamas <i>PM40</i> serijos lustų rinkinys, tiksliau <i>PM45</i> šiaurinis bei <i>ICH9-M</i> pietinis tiltai. <i>PM45</i> yra skirtas kompiuteriams su atskirais grafikos posistemiais, todėl neturi integruoto <i>GMA</i> grafikos adapterio. Šis lustų rinkinys palaiko tiek DDR2 (667/800 MHz), tiek ir DDR3 (1066/800 MHz) operatyviąją atmintį (<i>HP</i> pasirinko DDR2-800 atmintį). DMI sąsaja prijungtas pietinis tiltas palaiko iki šešių PCI-E x1 ir iki 12 USB 2.0 įrenginių, taip pat keturis SATA kaupiklius. Žinoma, šie skaičiai daugiau teoriniai, kadangi į nešiojamame kompiuteryje tokios gausybės prievadų įrengti tiesiog nėra kur.</p>
<p><img src="http://akuba.technews.lt/HP/Dideles/GPU.gif" /></p>
<p>Pažvelgę į kompiuterio grafikos posistemį matome gana naują vardą - <i>Nvidia GeForce GT M130</i> su 1 GB grafinės atminties. Iš tiesų šio grafinio procesoriaus specifikacijos yra gerai pažįstamos, mat tai iki 55 nm sumažinta <i>GeForce 9600 GT Mobile</i> versija, turinti tiek pat funkcinių vienetų (32 SP, 8 ROP), 128 bitų atminties magistralės plotį, tačiau didesnius veikimo dažnius. Šiame kompiuteryje grafikos plokštės dažniai (GPU/Shader/VRAM) siekia 600/1500/500(1000) MHz. Šie dažniai dažnai skiriasi priklausomai nuo nešiojamojo kompiuterio gamintojo.</p>
<p>Žvelgiant tik į technines plokštės specifikacijas akivaizdu, jog ji žymiai atsilieka nuo net ir vidutinės klasės vaizdo plokščių staliniams kompiuteriams, visgi nešiojamuose kompiuteriuose nėra galimybių naudoti masyvių aušintuvų, o akumuliatoriaus darbo laikas yra dar vienas svarbus faktorius, dėl kurio nešiojamuose kompiuteriuose retai matome ypač galingus grafikos procesorius. Tiesa, 1 GB grafikos atminties spartos, lyginant su 512 MB variantu, greičiausiai nepridės ir yra daugiau skirtas pritraukti nepatyrusius pirkėjus.</p>
<p>Kompiuterio kietąjį diską pagamino <i>Toshiba</i>. 500 GB - šiuo metu vis dar yra didžiausia talpa, kokia gali pasigirti 2,5" kietieji diskai. Abu <i>MK5055GSX</i> kaupiklio diskai sukasi 5400 apsukų per minutę dažniu, prie kompiuterio jis jungiamas SATA 3 Gbps jungtimi, o greičiau perduoti duomenis padeda 8 MB talpos spartinančiosios atminties SRAM lustas. Tipinės disko galios sąnaudos skaitant/rašant duomenis yra 1,4 W.</p>
<p><b>Ekranas</b></p>
<p><i>HP HDX16</i> gali pasigirti nuostabiu 16 colių ekranu su 16:9 kraštinių santykiu. Ir neveltui sakau, jog nuostabiu. Pirmiausia šis palaiko 1920 x 1080 raišką (Full HD), visų antra – dvigubą foninį apšvietimą. Pirmasis nebejotinai yra vienas iš labiausiai viliojančių aspektų, nes ši, ideali rezoliucija, yra pasaka žiūrintiems aukštos raiškos filmus, o po ranka turimas <i>Blu-Ray</i> optinis įrenginys leidžia išnaudoti visą ekrano potencialą. Kalbant apie sekantį aspektą, dvigubo foninio apšvietimo sistema padeda padidinti apšvietimą ir svarbiausia, spalvų išgavimą – jos atrodo sodrios bei labiau gyvos. Beje, didelis ryškumas šiame kompiuteryje nėra problema, nes jis visiškai nevargina.</p>
<p><a class="ns" href="http://akuba.technews.lt/HP/Dideles/P6040015.JPG">
<div class="imgright"><img src="http://akuba.technews.lt/HP/Mazos/P6040015.jpg" border="1" /></div>
<p></a><a class="ns" href="http://akuba.technews.lt/HP/Dideles/P6040046.JPG"><br /><img src="http://akuba.technews.lt/HP/Mazos/P6040046.jpg" /><br /></a></p>
<p>Pakaktų pasakyti, jog ekranas – nuostabus, tačiau tai nėra viskas. Ypatingai nustebino paskaičiuotas didelis pikselių skaičius viename colyje, kuris, be to, visiškai nemaišo ekrano ryškumui, tad video failai atrodo puikiai detalizuoti, kaip ir fotografijos na, o tekstą lengva skaityti, akys nenuvargsta. Spalvų išgavimas, ką minėjau, taip pat yra geras, jos yra gyvos ir visiškai ne aštrios ar per sodrios. Matymo kampas yra plataus diapazono, nors ryškesnėje šviesoje blizgus ekranas kiek gadina bendrą vaizdą. Ne tik filmai ir nuotraukos šiame ekrane atrodo įspūdingai, tačiau aukštos raiškos ekranas idealiai tinka ir nuobodžioms užduotims. </p>
<p>Visgi, ekranų <i>HP</i> negamina, tad nieko keisto, jog šis yra iš <i>Samsung</i>. Kaip jau minėjau, jis palaiko <i>Full HD</i> raikšką, jo įstrižainė siekia 16 colių, tačiau kažko išskirtinio sužinoti nepavyko.</p>
<p><b>Jungtys ir garsiakalbiai</b></p>
<p>Garsiakalbiai – tai dažnai svarbus elementas, nors tą patį dažną kartą į jį nešiojamųjų kompiuterių gamintojai pažiūri ne taip, kaip turėtų. Visgi, pramogoms skirtas <i>HP HDX16</i> čia atrodo kiek kitaip – su geru ekranu bei aparatine įranga nepamiršta pagalvoti ir apie puikų garsą. Žinoma, nereikia manyti, jog du integruoti garsiakalbiai bei vienas žemų tonų garsiakalbis gali konkuruoti su vidutinės klasės atskirais garsiakalbiais, bet jie atlieką gerą darbą. Tokį, kad filmuose matomi sprogimai perteikiami gerai, o pokalbiai girdimi švariai.</p>
<p><a class="ns" href="http://akuba.technews.lt/HP/Dideles/P6040026.JPG">
<div class="imgright"><img src="http://akuba.technews.lt/HP/Mazos/P6040026.jpg" border="1" /></div>
<p></a><a class="ns" href="http://akuba.technews.lt/HP/Dideles/P6040020.JPG"><br /><img src="http://akuba.technews.lt/HP/Mazos/P6040020.jpg" /><br /></a></p>
<p>Kompanija afišuoja ir <i>Dolby Home Theater</i> technologiją, kuri, pasak jos, „prideda nuostabius virtualius apsupties efektus, tiek garsiakalbiams, tiek ir ausinėms“. Žinoma, kompiuteris palaiko ir išorinę įrangą, o prie integruotos garso plokštės galima prijungti net 7.1 garso sistemą.</p>
<p>Jungčių kompiuteryje iš tiesų apstu. Ir nieko keisto, nes čia rasime visko, ko tik gali prireikti. Kairės pusės panelyje nuo viršutinio krašto prasideda išorinio monitoriaus prievadas, išplėtimo prievadas 3, tinklo plokštės jungtis. Norėtųsi šiek tiek daugiau užsiminti apie kitą lizdą – HDMI prievadą. Pastarasis yra 1.3 versijos bei turi galimybę perduoti aukštos raiškos vaizdą į išorinį monitorių ar HD televizorių, o tai reiškia, kad kompiuterį nesunkiai galima paversti daugelypės terpės centru. Toliau tęsiant mūsų „pažintinę kelionę“, sutinkame sparčiąją eSATA jungtį, kuri gali būti panaudota ir kaip USB prievadas, bei vieną atskirą USB lizdą. Žinoma, nepamiršta ir <i>ExpressCard</i> anga bei 1394 prievadas.</p>
<p><a class="ns" href="http://akuba.technews.lt/HP/Dideles/P6040054.jpg">
<div class="imgright"><img src="http://akuba.technews.lt/HP/Mazos/P6040054.jpg" border="1" /></div>
<p></a><a class="ns" href="http://akuba.technews.lt/HP/Dideles/P6040057.jpg"><br /><img src="http://akuba.technews.lt/HP/Mazos/P6040057.jpg" /><br /></a></p>
<p>Dešinioji pusė kiek kuklesnė, nes didžiąją jos dalį užimą gana platus <i>Blu-Ray</i> skaitytuvas. Bet kokiu atveju, rasta vietos dvejoms papildomoms USB jungtims, maitinimo jungikliui, televizijos antenos angai ir apsauginio kabelio jungčiai.</p>
<p>Priekinė pusė įprasta – infraraudonųjų spindulių lęšis, garso išvestys (tenka pastebėti, kad ausinių jos yra net dvi) ir kiti sensoriai, kurie praneša apie akumuliatoriaus, standžiojo disko ir maitinimo procesus. Rasime kairėje pusėje, po sensoriais, ir visavertį kortelių skaitytuvą.</p>
<p><b>Baterija</b></p>
<p>Vadinkite šį pramogoms ir žaidimams skirtą kompiuterį kaip tinkami – ar tai tiesiog nešiojamasis, pernešamasis kompiuteris ar netgi stalinio kompiuterio pakaitalas. Bet kokiu atveju, vienas aspektas, kuris jį ir skiria nuo mums įprastų stalinių kompiuterių yra baterija, tad nieko keisto, jog į ją verta atkreipti dėmesį.</p>
<p>Apie ją nėra ką daug pasakyti – tai tiesiog įprasta, ličio-jonų 6 celių talpos baterija. Šio skirsnio užduotis yra išsiaiškinti, kiek laiko testuojamas kompiuteris gali veikti ten, kur nėra elektros srovės. Jokių sintetinių ar panašaus tipo testų nenaudojome, atvirkščiai – nusprendėme imituoti „gyvenimiškas“ situacijas. </p>
<p><a class="ns" href="http://www.part.lt/img/a457664b103b43eec611b07a9b9bd71d339.JPG">
<div class="imgright"><img src="http://www.part.lt/img/04afd46ccce3e7b9556c2637e0db2ac4754.jpg" border="1" /></div>
<p></a><a class="ns" href="http://akuba.technews.lt/HP/Dideles/P6040036.JPG"><br /><img src="http://akuba.technews.lt/HP/Mazos/P6040036.jpg" /><br /></a></p>
<p>Pirmoje testo dalyje žaidžiau žaidimus ir stebėjau, kiek laiko juos man pavyks sužaisti. Ekrano šviesumo ribą nustačiau ties 80% atžyma, nes mažesnis šviesumas taupo baterija ir retas vartotojas naudoja didesnį apšvietimą, kai kompiuteris nėra prijungtas į elektros lizdą. Buvo išjungti bet kokie aparatinės įrangos ribojimai, tad žaidimai buvo žaidžiami aukščiausiais įmanomais nustatymais. Aukštos klasės integruoti garsiakalbiai bei žemų dažnių garsiakalbis taip pat reikalauja nemažai energijos, tad garsumas buvo nustatytas ties 50% riba.</p>
<p>Bateriją bandžiau du kartus – žinojęs apytikslį jos tvermės laiką, sumaniau pažaisti <i>NBA 2k9</i> nusistatęs vieną kėlinį po 8 minutes. Mano nuostabai, viskas puikiai pavyko – žaidimą pavyko užbaigti, nors po gerų keleto minučių kompiuteris „numirė“. Tiksliau, šis veikė 47 minutes bei 54 sekundes. Labai panašus laikas buvo parodytas ir žaidžiant <i>Need For Speed: Undercover</i> žaidimą.</p>
<p>Be abejo, norėjosi išbandyti ir nuostabų šio galiūno ekraną, tad į testą „paleidau“ <i>Full HD</i> „Šuns Bolto“ versiją. Vėlgi, šviesumas ties 80% riba, o garsumas – 50%. Kaip parodė testo rezultatai, kompiuteris veikė beveik valandą ir keturiasdešimt penkias minutes, kas leido pamatyti visą filmą.</p>
<p>Visgi, nereikėtų kaltinti gamintojo, verčiau reikėtų suprasti, kad stalinio kompiuterio pakaitalas vargu ar turėtų pasižymėti ypač didele tverme, o dar atsižvelgiant į tai, jog aparatinė įranga – viena iš geresnių.</p>
<p><b>Žaidimų sparta</b></p>
<p>Kaip jau tapo įprasta bet kokio našaus kompiuterio apžvalgai, mes tikriname jo veikimo spartą žaidimuose. Žinoma, nebuvo užmiršti ir <i>Futuremark</i> sintetiniai testai, tačiau jie neparodo realios spartos, tad didžiausias mūsų dėmesys buvo skirtas žaidimas. Bandymuose panaudojome šešis žaidimus bei du sintetinius testus iš <i>3DMark</i> šeimos.</p>
<p><i>3D Mark 2006</i></p>
<p>Tai ypatingai plačiai paplitęs kompanijos <i>Futuremark</i> testas. Jis vertina vaizdo plokščių galimybes DirectX 9 režime, yra atskiri testai procesoriaus našumui įvertinti. Programa pateikia SM2 ir SM3 bei procesoriaus įvertinimą taškais. 3D Mark testas atliktas standartiniais nustatymais.</p>
<p><img src="http://akuba.technews.lt/HP/Dideles/mark.PNG" /></p>
<p><i>3D Mark Vantage</i> </p>
<p>Tai naujausias kompanijos Futuremark testas vaizdo plokščių spartai įvertinti. Jis išnaudoja <i>Microsoft DirectX 10</i> galimybes. Programa pateikia grafikos plokštės bei procesoriaus įvertinimus. Testai atlikti su Performance nustatymų rinkiniu.</p>
<p><img src="http://akuba.technews.lt/HP/Dideles/vantage.PNG" /></p>
<p><i>Far Cry 2</i> </p>
<p>Šis žaidimas - pirmojo asmens šaudyklė, kurios veiksmas vyksta Afrikoje bei pasižymintis realistiškomis aplinkomis, tačiau kiek mažesniu reiklumu kompiuterio resursams nei <i>Crysis Warhead</i>. <i>Far Cry 2</i> pristatytas buvo praeitų metų spalio mėnesį. Žaidimo pagrindas - <i>DirectX 10 Dunia</i> grafikos variklis, pasižymintis dinaminiais dienos/nakties ciklais, orų permainomis, netiesioginiu apšvietimu, amBX efektais.</p>
<p><img src=" http://akuba.technews.lt/HP/Dideles/fc2.PNG" /></p>
<p><i>STALKER: Clear Sky</i> </p>
<p><i>Stalker: Clear Sky</i> - anksčiau pasirodžiusios pirmojo asmens šaudyklės <i>Stalker: Shadow of Chernobyl</i> tęsinys su kiek patobulintu grafiniu varikliu <i>X-Ray Engine 1.5</i>. Jis palaiko DirectX 10, God-Rays spindulių apšvietimą, dinaminius skysčio paviršius ir kt. Žaidimą sukūrė Ukrainos kompanija <i>GSC Game World</i>.</p>
<p><img src=" http://akuba.technews.lt/HP/Dideles/stalker.PNG" /></p>
<p><i>Grand Theft Auto IV</i></p>
<p><i>Grand Theft Auto IV</i> – tai žaidimas, kuris visad sukelia didelį ažiotažą. Kaip visad, pirma pasirodęs žaidimų kompiuteriams, vėliau jis pasirodo ir asmeniniams kompiuteriams. Kaip parodė ankstesni testai, žaidimas nėra ypač gerai optimizuotas, tad su juo sunkiai tvarkosi ir galingos vaizdo plokštės, tačiau žaidimas turi ką parodyti – <i>DirectX 10</i>, glotninimo efektai, pagerinta fizika bei kitos naujausios technologijos.</p>
<p><img src=" http://akuba.technews.lt/HP/Dideles/gta.PNG" /></p>
<p><i>NBA 2k9</i></p>
<p>Iš žaidimų kompiuterių į stalinius kompiuterius pirmą kartą serijoje persikėlęs žaidimas pritraukė didelį Lietuvos žaidėjų dėmesį – pagerinta grafika, žaidimo ypatumai pasirodė lyg nuostabus projektas ankščiau <i>NBA Live</i> serijos žaidimams nevisai išlepintiems žaidėjams, tuo tarpu mums, žaidimų kompiuterių turėtojams, tai žaidimas, su naujovėmis, kurios neverčia iš koto.</p>
<p><img src=" http://akuba.technews.lt/HP/Dideles/nba.PNG" /></p>
<p><i>Need For Speed: Undercover</i></p>
<p><i>Need For Speed: Undercover</i> – veikiausiai ilgiausiai <i>EA</i> melžiama karvė. Ir nieko keisto, nors pardavimai kiek ir smuko, tačiau žaidimas vis dar populiarus. Žinoma, tai jau dvyliktas šios serijos žaidimas, kuris pasižymi ypač lanksčiu, neypatingai reikliu varikliuku, kas nestebina – <i>EA</i> nori, kad žaidimas būtų prieinamas bemaž visiems žaidėjams. </p>
<p><img src=" http://akuba.technews.lt/HP/Dideles/nfs.PNG" /></p>
<p>Atskirai apie testus nekalbėjau, nes tai – tik vienas produktas, o kažko lyginti lyg ir nėra. Visgi, tenka pastebėti, jog šūkis „žaidimams ir pramogoms skirtas“ turi šokią tokią prasmę. Nors įgimtąją rezoliucija visų žaidimų tikrai nesužaisite, tačiau daugumą naujų žaidimų kiek mažesniais nustatymais, tikrai.</p>
<p><b>Kiti testai</b></p>
<p><img src="http://akuba.technews.lt/HP/Dideles/everest.PNG" /></p>
<p><img src="http://www.part.lt/img/426f8705dddd1d494b3158efe487e97d509.jpg" /></p>
<p><b>Kitos įdomios ypatybės</b></p>
<p>Įdomūs dalykėliai, kuriems skirti atskiras pastraipas būtų tiesiog neadekvatu, tačiau jų nepaminėti, taip pat nelabai protinga. O <i>HP HDX16</i>, be savo nuostabaus ekrano ir puikios aparatinės įrangos, dar turi kuo nustebinti.</p>
<p>Komplekte į akis krenta net du daugelypės terpės funkcijų pultai. Vienas iš jų yra ganėtinai nedidelis, <i>ExpressCard</i> lizdo dydžio, bei sutinkamas bemaž visuose pramogoms skirtuose gaminiuose, tuo tarpu kitas yra žymiai didesnis bei pasižymi mygtukų gausa. Nepaisant to, kad <i>ExpressCard</i> pultelis yra beveik niekuo neišsiskiriantis iš savo analogų tarpo, tačiau turi įdomią savybę, kurią matau pirmą kartą: 360 laipsniu kampu pasukamą ratuką. Šis įdomus sprendimas visas savo galimybes parodo <i>Windows Media Center</i> programinėje įrangoje, nes su juo patogu atlikti įvairius navigacijos veiksmus.</p>
<p><a class="ns" href="http://akuba.technews.lt/HP/Dideles/P6030001.JPG">
<div class="imgright"><img src="http://akuba.technews.lt/HP/Mazos/P6030001.jpg" border="1" /></div>
<p></a><a class="ns" href="http://akuba.technews.lt/HP/Dideles/P5300022.JPG"><br /><img src="http://akuba.technews.lt/HP/Mazos/P5300022.jpg" /><br /></a></p>
<p>Didesnis pultas turi intuityvų išdėstymą ir didelį kiekį mygtukų, kas leidžia lengviau pasinaudoti integruoto TV tiunerio galimybėmis.</p>
<p>Virš pilnavertės klaviatūros išvysime šūsnį mėlyna spalva šviečiančių lietimui jautrių mygtukų, kurie palengvina multimedijos valdymo galimybes, iššaukia <i>HP MediaSmart</i> programinę įrangą ar vienu paspaudimu leidžia sumažinti/padidinti garsumą. Jūs net galėsite sumažinti/padidinti aukštų bei žemų dažnių efektyvumą atkuriamam įrašui, o viskas dėka matinio stiklo ir foninio apšvietimo, atrodo šauniai.</p>
<p><i>HP MediaSmart</i> programinė įranga kažkuo panaši į <i>Windows Media Center</i>, nors ji yra kiek supaprastinta bei draugiškesnė vartotojui. Jos pagalba galime susirūšiuoti savo turimus garso, vaizdo įrašus, ar nuotraukas. Programos dėka, beabejo, praplečiamos ir TV tiunerio galimybes, o talpus 500 GB kietasis diskas mums suteikia galimybę įsirašyti aukštos raiškos laidas ar sporto varžybas, kurias norėsime pažiūrėti dar kartą.</p>
<p><a class="ns" href="http://akuba.technews.lt/HP/Dideles/P6040024.jpg">
<div class="imgright"><img src="http://akuba.technews.lt/HP/Mazos/P6040024.jpg" border="1" /></div>
<p></a><a class="ns" href="http://akuba.technews.lt/HP/Dideles/P6040051.JPG"><br /><img src="http://akuba.technews.lt/HP/Mazos/P6040051.jpg" /><br /></a></p>
<p>Kaip ir daugelis į vartotojus nutaikytų produktų, ir <i>HP</i> nešiojamasis turi pirštų atspaudų skaitytuvą, kuri prilietus pirmą kartą, mus pasitinka pristatomasis filmukas, kuris paaiškina, kaip jis veikia. Galėjome suprasti vieną – tai ypatybė tiems, kurie nemėgsta prisiminti savo slaptažodžių.</p>
<p>Viską sudėjus į vieną visumą, įvertinus ypatingai gerą dizainą, šūsnį malonių ypatybių bei gerą spartą, visgi geriausia šio nešiojamojo kompiuterio dalis yra kaina. Šis Lietuvoje turėtų kainuoti apie 5000 litų ir mums siūlo ne <i>HD Ready</i>, bet <i>Full HD</i> displėjų, kuo neva puikuojasi kiti gamintojai. <i>HDX 16</i> jums pristato ganėtinai gerą kainos ir kokybės santykį.</p>
<p><b>Išvada</b></p>
<p>Jei jūs nusprendėte savo stalinį kompiuterį pakeisti nešiuojamuoju ar įsigyti pernešamą ir stilingą pramogų centrą, <i>HP HDX 16</i> jums įtiks kaip aukštos klasės gaminys su geru kainos/kokybės santykiu. Iš tikrųjų aš nematau jokios pagrįstos priežasties, kodėl jo nevertėtų įsigyti. Vienintelis minusas yra ne ypač tverminga baterija, nors tai nėra didžiausia bėda, o kitos <i>HP</i> mums pasiūlytos galimybės tik žavi. Tai yra tiesiog puikus produktas.</p>
<p><img src="http://www.technews.lt/upl/Failai/renkasi.png" /></p>
