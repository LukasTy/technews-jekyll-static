---
layout: post
status: publish
published: true
title: Telekomunikacijų bendrovė Bitė pristato daug naujovių
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6144
wordpress_url: http://localhost/site/new/telekomunikaciju_bendrove_bite_pristato_daug_naujoviu/
date: '2011-11-03 18:53:32 +0200'
date_gmt: '2011-11-03 18:53:32 +0200'
categories:
- Naujienos
---
<div class="imgright"><img src="http://technews.lt/upload/bite.jpg"  /></div>
<p>Nuo lapkričio mėnesio telekomunikacijų bendrovės Bitė klientai gali rinktis iš keturių naujų paprastų mokėjimo planų, kurie pakeitė iki tol buvusius Bitės paslaugų planus. Taip pat Bitė atskleidė pokyčius sąskaitose už paslaugas – klientai gaus aiškesnes sąskaitas.</p>
<p>„Klientai Bitės paslaugas Lietuvoje vertina palankiausiai jau trejus metus iš eilės, tačiau mes norime žengti toliau ir tapti akivaizdžiais lyderiais kuomet kalbama apie vartotojų patirtį. Tokius, į vartotojus orientuotus realius veiksmus vykdome jau ilgą laiką, o šiandien juos papildome nauja paprasta kainodara, aiškių sąskaitų garantija ir telefonų draudimo paslauga“, – sakė Bitės grupės generalinio direktoriaus pavaduotojas klientams Chrisas Robbinsas.</p>
<p>Atsinaujinanti telekomunikacijų bendrovė taip pat keičia vizualinį bendrovės pristatymą vartotojams bei komunikacijos koncepciją. Pasak C. Robbinso, Bitė jau planuoja ir daugiau vartotojiškų naujienų klientams, kurias pristatys netolimoje ateityje.</p>
<p>Rinkos tyrimų bendrovės Spinter apklausos duomenimis, aiškesnių mobiliojo ryšio mokėjimo planų pageidauja kas penktas Lietuvos mobiliojo ryšio vartotojas. „Mokėjimo planų perteklius, neaiškus jų pateikimas, nutylėtos sąlygos buvo viena iš telekomunikacijų rinkos problemų, kurią norėjome įveikti. Taip Bitėje atsirado keturi, labai paprasti ir intuityvūs mokėjimo planai, kuriuos pasirinkę klientai žinos, kad už paslaugas nepermoka“, - teigė C. Robbinsas.</p>
<p>Pasak Bitės atstovo, nauji mokėjimo planai sukurti atsižvelgiant į pagrindinį vartotojų poreikį kalbėti, o iš aiškių mokėjimo planų pavadinimų galima suprasti, kuris geriausiai tinka: Visada, Dažnai, Kartais ar Retai. Taip pat turimą mokėjimo planą galima bet kada pakeisti į kitą be jokių papildomų sąlygų.</p>
<p>Esamieji Bitės paslaugų vartotojai savo turimą planą be jokių papildomų sąlygų gali pakeisti į naują mokėjimo planą. Vieną iš keturių naujų mokėjimo planų nuo lapkričio pradžios gali pasirinkti ir visi nauji Bitės klientai.</p>
<p>„Kita problema, kurią norėjome išspręsti rinkoje – vartotojų nepasitikėjimas gaunamomis sąskaitomis, kurios jiems atrodo neaiškios, o kartais ir klaidingos. Įsiklausę į klientų pageidavimą mes atlikome esminius pokyčius sąskaitų rengime ir pateikime“, - teigė Bitės atstovas. Tyrimo duomenimis, 61 proc. Lietuvos mobiliojo ryšio vartotojų nėra tvirtai įsitikinę, kad jų gaunamos sąskaitos už mobilųjį ryšį yra tikslios.</p>
<p>Nuo šių metų spalio mėnesio Bitė taip pat panaikino atsitiktinio mobiliojo interneto panaudojimo bei netyčinio prisijungimo prie užsienio tinklų pasienyje apmokestinimą. „Šie pokyčiai pareikalavo iš mūsų sudėtingų techninių sprendimų, ypač prisijungimo kontrolė prie užsienio tinklų pasienyje. Taip pat norėdami patenkinti klientų pageidavimą gauti aiškesnes sąskaitas atsisakėme dalies pajamų, pavyzdžiui, už skambučio registro paslaugą“, - sakė C. Robbinsas. Skambučių registro paslaugą Bitė teikia nemokamai nuo šių metų rugsėjo. Įsitikinimą pateikiamų sąskaitų tikslumu Bitė pasirengusi ir įrodyti – jei klientas ras sąskaitoje netikslumą, tą klaidą Bitė kompensuos trigubai.</p>
<p>Nuo gruodžio mėnesio Bitės klientai pirmą kartą Lietuvoje galės užsisakyti unikalią paslaugą – telefonų draudimą. Apsidraudusiems, kurie praras ar sugadins mobilųjį telefoną, ir šis įvykis bus pripažintas draudiminiu, Bitė suteiks naują įrenginį. O jeigu mobilusis telefonas buvo pavogtas ir be vartotojo žinios buvo pasinaudota paslaugomis – Bitė kompensuos patirtas išlaidas iki 1,5 tūkst. litų.</p>
