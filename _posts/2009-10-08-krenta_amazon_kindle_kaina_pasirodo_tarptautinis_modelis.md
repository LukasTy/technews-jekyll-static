---
layout: post
status: publish
published: true
title: Krenta Amazon Kindle kaina, pasirodo tarptautinis modelis
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4131
wordpress_url: http://localhost/site/new/krenta_amazon_kindle_kaina_pasirodo_tarptautinis_modelis/
date: '2009-10-08 16:48:43 +0300'
date_gmt: '2009-10-08 16:48:43 +0300'
categories:
- Naujienos
---
<div class="imgright"><img src="http://t0.gstatic.com/images?q=tbn:FopsFzjSgxzAUM:http://www.sff.net/people/spiziks/amazon_kindle_21.jpg"  /></div>
<p>Mažmeninės prekybos gigantas Amazon dar kartą mažina savo elektroninių knygų skaitytuvo Kindle kainą. Kompanija taip pat pristatė tarptautinę įrenginio versiją, kuri, kompanijos teigimu, turėtų padidinti įtaiso pardavimus.</p>
<p>Kaip žinia, 2007 metais pasirodęs produktas kainavo 399 JAV dolerius, tačiau jo populiarumui mažėjant mažėjo ir kaina. Šiuo metu už Atlanto Kindle, po naujausio kainos karpymo, galima įsigyti už 259 JAV dolerius.</p>
<p>Amazon pranešė, kad naujoji tarptautinė versija veiks net šimte šalių ir ji kainuos labai panašiai, palyginus su amerikietiškąją versija – apie 279 JAV dolerius. Prekyba prietaisu tokiose rinkose, kaip kad Japonija, Indija, Vokietija, Didžioji Britanija ir Australija prasidės pirmadienį, kitur – kiek vėliau.</p>
<p>Pavyko sužinoti, kad produktui bus daroma išimtis ir jį Lietuvos gyventojai galės įsigyti iš Amazon.co.uk ar Amazon.de elektroninių parduotuvių, nepaisant to, jog tai - elektronikos įrenginys. Tiesa, visų pirmiausia knygas ar kitą informaciją teks parsisiųsti į kompiuterį, o per USB jungtį – perkelti į Kindle. Žinoma, dauguma knygų yra anglų kalba, tačiau jų yra virš 170 tūkstančių, o jų kaina svyruoja nuo 12 iki 35 litų. </p>
<p>Interneto funkcija, kuri leistų tiesiai parsisiųsti elektroninį turinį į skaitytuvą, neveiks daugelyje šalių, nes tai bus galima padaryti tik per AT&T tinklą. Jungtinėse Amerikos Valstijose informacija internetu atsisiunčiama Sprint Nextel tinklo pagalba.</p>
<p>Knygų leidėjų asociacijos praneša, jog elektroninės knygos yra „lašas jūroje“, nes jos tesudaro 1,6 procentų visų parduotų knygų skaičiaus. Visgi tenka pastebėti, kad rinka sparčiai auga ir, palyginus su praėjusiais metais, ji padidėjo 2,5 karto.<br /></p>
