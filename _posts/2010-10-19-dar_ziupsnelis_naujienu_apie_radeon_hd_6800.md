---
layout: post
status: publish
published: true
title: Dar žiupsnelis naujienų apie Radeon HD 6800
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 5177
wordpress_url: http://localhost/site/new/dar_ziupsnelis_naujienu_apie_radeon_hd_6800/
date: '2010-10-19 19:10:07 +0300'
date_gmt: '2010-10-19 19:10:07 +0300'
categories:
- Naujienos
---
<div class="imgright"><img src="http://www.part.lt/img/801f70a6a086cd9275a5cfb431572d2b34.jpg"  /></div>
<p>Nelaukiant oficialiaus Radeon HD 6800 serijos išleidimo šį penktadienį, jau dabar pateiksime dar daugiau informacijos apie bepasirodžiančias naujos serijos AMD vaizdo plokštes.</p>
<p>Iki šio sklandžiusios neoficialios techninės Radeon HD 6850/6870 charakteristikos, panašu, jog pagaliau buvo oficialiai patvirtintos. Silpnesnis Radeon HD 6850 modelis turės 960 šešėlinių (stream) procesorių, 32 rasterizacijos (ROPs) bei 48 tekstūrų apdorojimo (TMUs) vienetus. Vaizdo spartintuvo dažniai sieks 775/4000 MHz, jis turės 256bit pločio atminties magistralę bei 1GB GDDR5 talpos atmintį. Elektros sąnaudos ramybės ir apkrovos rėžimuose sieks atitinkamai 19W ir 127W.  Spartesnis šeimos HD 6870 modelis turės 1120 šešėlinių vienetų bei kiek daugiau (56) TMUs vienetus. Rasterizacijos vienetų skaičius, atminties plotis ir talpa lieka nepakitę. Plokštės dažniai siekia 900/4200 MHz, o elektros sąnaudos 19W/151W.</p>
<p>Lyginant su praėjusia karta, HD 6800 pasiekia iki 35% geresnę spartą per 1 mm². Panašu, jog AMD intensyviai dirbo ties silpniausia HD 5000 vieta - tesselation sparta. Perdarytas DirectX 11 dizainas bei patobulinti tesselation vienetai turėtų padidinti tesselation spartą net dvigubai. Taip pat skelbiama, jog HD 6800 serija turės pagerintą vaizdo kokybę, todėl galime tikėtis naujų anti-aliasing bei anisotropic filtracijų algoritmų.</p>
<p>Priminsime, jog HD 6800 turės patobulintą video dekodavimo variklį UVD3 bei Eyefinity technologiją. Su nekantrumu laukiame penktadienio ir oficialių testų.</p>
