---
layout: post
status: publish
published: true
title: Naujasis VW Up! naudos vos 2,5 L degalų 100 km
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 1662
wordpress_url: http://localhost/site/new/naujasis_vw_up_naudos_vos_2_5_l_degalu_100_km/
date: '2008-04-18 20:53:23 +0300'
date_gmt: '2008-04-18 20:53:23 +0300'
categories:
- Naujienos
---
<p>Pasak populiarios automobilinių naujienų svetainės <i>Auto Express</i>, naujasis vokiečių ekologiškas automobiliukas <i>Volkswagen UP!</i> pasirodys 2010-iais metais. Jis turėtų kovoti su tokiais draugiškais gamtai mažyliais, kaip <i>Fiat 500</i>, trijule iš <i>Peugeot, Citroen</i> ir <i>Toyota</i>, atitinkamai <i>107, C1</i> ir <i>Aygo</i> bei visai nauja <i>Toyota iQ</i>.<br />
<br><br />
<br>Pirmą kartą <i>Up!</i> buvo parodytas kaip koncepcinis modelis pastarojoje Frankfurto automobilių parodoje ir svarbiausia – tai mažiausias ir greičiausiai ekologiškiausias modelis, kuriuos vokiečių gamintojas yra pagaminęs. Tai itin kompaktiškas, variklį bei varomuosius ratus gale turintis kūrinys, kuris, manoma, turės itin nedidelius CO2 emisijos rodiklius.<br />
<br><br />
<br>Kaip jau matote tinklalapio pateiktose nuotraukose – galutinė versija turėtų išlaikyti koncepto dizainą. Tai nestebina, nes Frankfurte rodytas modelis iš esmės yra masinio produkto analogas. Priekyje matome žibintus primenančius <i>Golf</i> dizainą ir šiek tiek pakeistus bamperį bei oro įsiurbimo angą. Tokia pati situacija ir automobilio gale – šiek tiek modifikuotos lempos ir pažemintas bamperis.<br />
<br><br />
<br><br><img src="http://www.technews.lt/upl/Failai/VWUp1.jpg"><br><br />
<br><br />
<br>Panašu, kad <i>Up!</i> bus <i>Lupo</i> pasekėjas – jo ilgis ir plotis, atitinkamai, sieks maždaug 3,5 ir 1,6 metrų. <i>VW</i> teigia, kad mažylio viduje erdvės daugiau, nei bet kuriame kitame šios klasės automobilyje. <a class="ns" href="http://www.technews.lt/index.php?id=Kas&amp;Id=211">Dar žymiai ankščiau</a> taip pat rašėme apie šiuos planus ir daugelis gandų išsipildė –  itin tikslios buvo detalės apie pačią automobilio konstrukciją.<br />
<br><br />
<br>Keturių vietų dizainas pasiliktas iš koncepto, bet įdomu tai, kad net tris keleivių sėdynes bus galima nulenkti arba net visiškai išimti iš mašinos. Teigiama, kad prietaisų skydelis bus aukščiausios klasės, su lietimui jautriu ekranu.<br />
<br><br />
<br>Ir, žinoma, svarbiausia dalis – variklis, kuris ir yra pagrindinis produkto akcentas. Kalbama, kad <i>VW</i> inžinieriai ruošia dviejų cilindrų konstrukcijas, taip pat planuojamas ir 1,2 litro trijų cilindrų benzininis motoras. Silpnesni varikliai, matyt, turės turbokompresorius, o jų darbinis tūris sieks maždaug 600 kubinių centimetrų. <i>VW</i> tikisi, kad CO2 emisijos sieks mažiau nei 100 g/km, o 100 km kelio nuvažiuoti turėtų pakakti 2,5 L degalų.<br />
<br><br />
<br><br><img src="http://www.technews.lt/upl/Failai/VWUp2.jpg"><br><br />
<br><br />
<br>Be trijų durų versijos, kurią matome paveikslėliuose, <i>Volkswagen</i> išleis ir penkiadurį modelį.  <i>Space up! </i> vienatūris taip pat prisidės prie šios serijos, taip pat galime tikėtis ir hibridinės versijos.<br />
<br><br />
<br><i>Up! </i> besivystančiose Kinijos, Indijos ir Rusijos rinkose neturės daug papildomos įrangos ir kainuos maždaug 20000 litų, o tokius privalumus, kaip klimato kontrolė, turintis modelis skirtas Europai bus parduodamas už šiek tiek mažiau nei 40000 litų. Be abejonės, kainos gali keistis.<br />
<br><br />
<br>Galutinį, produkcijai paruoštą modelio debiutą tikimasi išvysti artimiausiose didžiosiose parodose.<br />
<br></p>
