---
layout: post
status: publish
published: true
title: Inžinieriai rado būdą kaip padidinti AMD ir Intel hibridinių procesorių spartą
author:
  display_name: ZigZag
  login: ZigZag
  email: edmundas.v@hotmail.lt
  url: ''
author_login: ZigZag
author_email: edmundas.v@hotmail.lt
wordpress_id: 6341
wordpress_url: http://localhost/site/new/centrinis_ir_vazdo_procesoriai_dirbs_kartu/
date: '2012-02-08 18:41:10 +0200'
date_gmt: '2012-02-08 18:41:10 +0200'
categories:
- Naujienos
---
<p>
<br />Mokslininkai iš Šiaurės Karolinos universiteto sukūrė naują technologiją, kuri leidžia vaizdo bei centriniam procesoriui, esantiems viename luste, atlikti duomenų apdorojimo operacijas vienu metu. Tyrėjai teigia, kad tai gali pagreitinti hibridinių procesorių spartą daugiau nei 20%, rašoma <a class="ns" href="http://www.fudzilla.com/home/item/25878-boffins-work-out-how-to-make-gpu-and-cpu-work-together">Fudzilla.com</a>.</p>
<p>Šiuo metu kuriami hibridiniai procesoriai (angl. Accelerated processing unit – APU) leidžia sumažinti gamybos kaštus ir sudaro sąlygas juos naudojantiems kompiuteriams kur kas efektyviau naudoti energiją. Tai viena priežasčių, dėl kurių jie yra diegiami itin plonuose nešiojamuosiuose kompiuteriuose (angl. Ultrabooks). Tačiau iki šiol nei vienas gaminys negalėjo veikti taip, kad abu procesoriai darytų tą pačią užduotį.</p>
<p><img src=" http://www.thinkcomputers.org/articles/ces11_amd/main.jpg" /></p>
<p><span class="saltinis"> Tikriausiai AMD mokslininkų tyrimus finansavo nebe reikalo – tai gali prisidėti prie „AMD Fusion“ ar kitų APU modelių tobulinimo. Gamintojo nuotr.</span></p>
<p>Vaizdo procesoriai buvo sukurti tam, kad atliktų užduotis, susijusias su grafika, tuo tarpu centriniai pasižymi mažesne skaičiavimo galia, tačiau sugeba atlikti sudėtingas kompleksines užduotis. Naujoji technologija leistų vaizdo procesoriui atlikti visas skaičiavimo operacijas, o tuo metu centrinis procesorius atliktų pirmines duomenų, esančių operatyviojoje atmintyje, apdorojimo operacijas. </p>
<p>Tai leistų žymiai sutrumpinti užduočių atlikimo laiką ir padidintų bendrus hibridinių procesorių skaičiavimo pajėgumus. Inžinierių atlikti testai parodė, kad našumas tam tikrais atvejais gali pakilti net 114% (testų rezultatų vidurkis – 21,4%).<br />
<br />Mokslinis darbas oficialiai bus pristatytas vasario 18 dieną „High Performance Computer Architecture” simpoziume Naujajame Orleane. Moksliniai tyrimai buvo finansuojami Nacionalinio mokslo fondo bei bendrovės AMD.<br /></p>
