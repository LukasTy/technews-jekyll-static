---
layout: post
status: publish
published: true
title: nVidia žada trukdyti Lucid Hydra veikimui
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4252
wordpress_url: http://localhost/site/new/nvidia_zada_trukdyti_lucid_hydra_veikimui/
date: '2009-11-06 16:58:41 +0200'
date_gmt: '2009-11-06 16:58:41 +0200'
categories:
- Naujienos
---
<div class="imgright"><img src="http://t3.gstatic.com/images?q=tbn:8Wvztd9iyqcWGM:http://techgage.com/articles/lucid/hydra/lucid_02.jpg"  /></div>
<p>Naujoji daug žadanti technologija iš LucidLogix, dar žinoma Hydra vardu, gali susilaukti vienos iš didžiausių kliūčių savo būsimai egzistencijai. Galime priminti, kad Hydra variklis leis kompiuteryje panaudoti bet kokias dvi vaizdo plokštes, kurios sugebės dirbti kartu, o tam visiškai neprireiks nVidia SLI ar ATI CrossFire X technologijų.</p>
<p>Tiesa, Lucid Hydra lustas žada įsikurti naujosiose LGA-1366 ir LGA-1156 lizdus turinčiose pagrindinėse plokštėse, tačiau nVidia niršta dėl šių lizdų propaguotojo Intel sprendimo likti vieninteliu lustų rinkinių tiekėju šioms platformoms. Dėl šios priežasties, kompanija prašo mokesčio už SLI technologijos panaudojimą minėtose platformose, nors ši sąlyga negalioja LGA-775 ir konkurento AMD platformoje AM3.</p>
<p>Tenka pastebėti, jog už licencinį mokestį neprašoma daug, bet tai kompanijai vis tiek atneša šiokį, ar tokį pelną. Visiems produktams su Intel X58 lustų rinkiniu nVidia taiko 5 JAV dolerių mokestį vienai pagrindinei plokštei leidžiant joje veikti SLI technologijai. Ne per seniausiai pasirodžiusiai LGA-1156 platformai, kurioje vyrauja Intel P55 Express lustų rinkiniai, kompanija taiko 3 JAV dolerių mokestį už vieną pagrindinę plokštę.</p>
<p>Lucid Hydra variklis yra nepriklausomas produktas, kuris, kaip minėjome, leis bet kurių gamintojų vaizdo procesorius panaudoti grafikos darbams. Tai reškia, kad pagrindinių plokščių gamintojams nebereikės SLI licencijos, taip pat ir ATI CrossFire technologijos. Tai ne juokais sunervino nVidia ir ši pareiškė, kad nesiruošia prisidėti prie šio projekto. Kompanija savo vaizdo plokščių tvarkykles perdarys taip, jog jos neveiktų su Hydra lustu.</p>
<p>Spėjama, kad taip grafinių procesorių gamintojas nusprendė pasielgti dėl kelių priežasčių. Viena iš jų yra ta, kad pagrindinių plokščių gamintojams nereikės mokėti už SLI licenciją, o tai kiek „kirs“ per kompanijos kišenę. Kita priežastis ta, jog vartotojai gali skųstis pateikiama atlikimo sparta ir benda kokybe, taip pat nVidia gali tūrėti papildomų problemų dėl vaizdo plokščių garantinio aptarnavimo, kas pareikalaus papildomų lėšų. Pažvelgus bet kuriuo kampu, kompanijai Lucid Hydra lustas nėra naudingas.</p>
<p>MSI tuo tarpu patvirtino, jog beveik baigė plėtoti artėjančią Big Bang Fuzion P55 pagrindinę plokštę, kuri ir turės minėtą Hydra lustą bei leis dirbti įvairiausios dvejoms vaizdo plokštėms vienu metu, kas, SLI turėtų atveju, būtų kažkas visiškai naujo. Tiesa, iš pradžių buvo tikimasi, kad Big Bang Fuzion pagrindinė plokštė pasirodys lapkričio mėnesį, tačiau jos debiutas nukeltas į kitų metų pirmąjį ketvirtį. Visgi, kol kas nėra neaišku, kaip Hydra kūrėjai reaguos į nVidia pareiškimą.<br /></p>
