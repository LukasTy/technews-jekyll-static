---
layout: post
status: publish
published: true
title: Intel ir nVidia susitarė dėl naujos licencijavimo sutarties
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5437
wordpress_url: http://localhost/site/new/intel_ir_nvidia_susitare_del_naujos_licencijavimo_sutarties/
date: '2011-01-11 18:05:20 +0200'
date_gmt: '2011-01-11 18:05:20 +0200'
categories:
- Naujienos
---
<div class="imgright"><img src="http://technews.lt/upload/199183-intel_i7_980x_180.jpg"  /></div>
<p>Po daugybės iškeltų bylų vienas prieš kitą, lustų gamybos gigantas Intel ir vaizdo posistemius bei ne tik plėtojanti kompanija nVidia kartu pranešė, kad pasirašo naują licencijavimo sutartį, kuri galios penkerius metus ir abi kompanijos galės naudotis bendrai turimais patentais.</p>
<p>Tiesa, verta pastebėti, kad naujoji licencijavimo sutartis apima beveik visus abiejų kompanijų turimus patentus, išskyrus x86 licenciją ir keletą kitų išskirtinių produktų. Atrodo, kad nVidia CPU strategija, ypatingai susijusi su planšetais, lieka kartu su ARM architektūra.</p>
<p>Kaip dalis susitarimo, Intel pasižadėjo nVidia sumokėti milžinišką 1.5 milijardo JAV dolerių sumą per penkerius artimiausius metus. Ši suma yra net dviejų ketvirčių nVidia pajamų dydžio, tad tai kompanijai bus papildomas įnašas atgaivinti lustų padalinį ir sustiprinti savo pozicijas vaizdo posistemių rinkoje.</p>
<p>Nepaisant to, nVidia nėra naudingi kai kurie Intel sprendimai. Mes vakar rašėme apie tai, kad Intel ir AMD su savo naujaisiais APU centriniai procesoriais biudžetinėje ir pusiau-vidutinėje klasėje nori panaikinti diskretinių vaizdo posistemių būtinybę, ypač nešiojamuosiuose kompiuteriuose. nVidia, kas be ko, pažymi mažą integruotų posistemių spartą ir savo gaminių greitį bei ypatybes.<br /></p>
