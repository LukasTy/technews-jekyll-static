---
layout: post
status: publish
published: true
title: Xbox 360 apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 167
wordpress_url: http://localhost/site/new/xbox_360_apzvalga/
date: '2009-01-24 13:09:04 +0200'
date_gmt: '2009-01-24 13:09:04 +0200'
categories:
- Apžvalgos
---
<div class="imgright"><img src="http://tbn0.google.com/images?q=tbn:a9VKF7657aJx2M:http://www.gearcritech.com/images/update051205_xbox360hq.jpg" border="1" /></div>
<p>Sveiki, taigi nutariau parašyti apžvalgą apie Xbox360 žaidimų kompiuterį. Kad būtų lengviau skaityti tekstą suskirsčiau į 7 dalis. Smagaus skaitymo. </p>
<p><b>Surinkimo kokybė</b><br />
<br />Na pastebėjau, kad dalys laikosi gana netvirtai ir jei išmestum šia konsolę bent iš metro aukščio viskas labai gražiai pabirtų. Taigi reikia elgtis atsargiai. Viršutinės plastmasės taipogi linkę šiek tiek klibėti ir nesilaiko pakankamai tvirtai. Sulaužyti X360 žaidimų kompiuterį manau būtų vieni juokai. Tačiau nemanau, kad, tai sudarys nepatogumų tvarkingiems žmonėms. Juk čia Lietuva mes neuždirbame tokių pinigų, kad galėtume tūkstančius kainuojantį daiktą mėtyti iš metro aukščio.</p>
<p><b>Pulteliai</b><br />
<br />Man ne kartą teko žaisti su „Playstation“ žaidimų pulteliais ir galiu pasakyti,  kad „xbox“ pulteliai šiek tiek patogesni. Ilgiau pažaidus su „Playstation“ pulteliais žaidimą valdyti pasidaro sudėtingiau, nes analogai suprakaituoja ir pirštai pradeda slysti. X360 analoginės svirtys yra mažesnės bei trumpesnės. Kadangi jos šiek tiek įdubę pirštai neslysta netgi po 10 valandų ištiso žaidimo! Tiesa verta paminėti tai, viršutinių mygtukų pavadinimus sunkiau įsiminti taigi kai žaidi kokį „Spiderman 3“ ir greitai iššoka mygtukas kurį reikia paspausti, kad įveiktum kliūtį neretai susimaišai. Tik būtų labai gerai, jeigu tose vietose kur pultelis suspaudžiamas delnais būtų guminis apvalkalas, o ne plika plastmasė, nes pradeda rankos slidinėti maždaug po 3val žaidimo. Ir labai suprakaituoja delnai. Vienu žodžiu mažėja komfortas. </p>
<p><b>Grafika</b><br />
<br />X360 žaidimų kompiuterį išbandžiau ant paprasto „burbulinio“ televizoriaus, televizoriaus plokščiu ekranu, ir ant 1m.7cm. įstrižainės LCD HD-ready televizoriaus. Taigi pradėsiu nuo senojo išgaubto televizoriaus. Vaizdas ant jo yra šiek tiek geresnis nei ant PS2. Žinant, kad X360 next-gen konsolė tai kiek apmaudu. Vaizdas ne ką skiriasi ir ant televizoriaus plokščiu ekranu. Žaisdamas „Rainbow Six Vegas“ 420p rezoliucija nesiskundžiu. Viskas gražu. Tačiau žinau, kad Xbox360 įrenginys gali kurkas geriau. Jau praėjo tie laikai kai LCD 1 metro įstrižainės televizorius kainuoja 7000+ litų. Vienoje parduotuvių tokį televizorių mačiau vos už 2500lt. Žinant, kad tai buvo „Samsung“ gaminys kiek apstulbau, kad tokia maža kaina. Na, o mano nuomonė apie vidutinišką Xbox360 grafiką pasikeitė visu 120% kai „Xbox‘a“ išbandžiau ant HD-ready televizoriaus. Vaizdas buvo itin detalus bei gražus. Na, o žaidimo „Street Houmecourt“ grafika buvo tiesiog neįtikėtina. Visos detalės apdorotas. Žaidimą „Spiderman 3“ netgi buvo lengviau žaisti. Kadangi vaizdas priartėjo, ir miestas pasidarė gražesnis, bei detalesnis.</p>
<p><b>Dizainas</b><br />
<br />Kad ir kaip bebūtų X360 yra gražesnis stovintis. Žinoma jį geriau laikyti gulsčią, nes tada mažėja tikimybė išvysti „Four red lights of death“. Kodėl? Ogi, todėl, kad X360 orą įtraukia pro apačią ir tik nedidelę dalelę įsisiurbia pro viršų taigi jį pastačius užsidengę jo pagrindinis kvėpavimas. Dizainas, bent jau man tai yra ganėtinai gražus. Tačiau čia jau kiekvienam pagal skonį. Norėčiau pasakyti, kad man į akį krinta konsolės dydis. Pažiūrėjus iš toliau „Xbox“ atrodo visai mažiukas. Ir iš tikrųjų lyginant su PS3 jis yra labai mažas.</p>
<p><b>Pliusai</b><br />
<br />Be abejones Xbox360 didžiausias pliusas yra kainos/kokybės santykis. Kaip už tokią konsolę 1200lt yra tikrai nedaug. Antras pliusas būtų itin patogūs „Joystic‘ai“. Taip pat žaidimų kainos yra normalios ir grafika puiki. Konsolės dydis nedidelis, ir dizainas simpatiškas. Meniu gražus, patogus, o ir galimybės kaip namų kino, muzikos centro, foto albumo, ir žaidimų kompiuterio, ir dar yra internetas. Tik viskas viename. Tai tikrai džiugu. Juk už tokią kainą įsigyjame tokį daugiafunkcinį įrenginį. Teko man pabandyti per šią konsolę žiūrėti filmus. Manau, kad atskirai pirkti distancinį neverta, nes viską labai smagiai galime valdytu su „joystick‘u“, jei jis dar ir belaidis, tai išvis patogu.</p>
<p><b>Minusai</b><br />
<br />Na minusai taip pat gana aiškūs. Kaitimas. Visų pirma norėčiau pasakyti, kad Xbox 360 stipriai kaista. Šią problemą žinoma išspręsti įmanoma. Arba pastatai prie aušinimo angų galingą buitinį ventiliatorių arba „pasiturbini“ X360 aušintuvus kas taipogi yra įmanoma. Žinoma yra paprastesnių būdų. Aš laikydamas „Xboxa“ gulsčią vėsioje vietoje pastebėjau, kad jis kaista netaip jau baisiai. Tiesiog reikia protingai elgtis ieškant jam vietos. Tą darant reikia atsižvelgti, ir į laiką kurį žadate praleisti prie konsolės. Surinkimo kokybė būtų sekantis minusas. Kaip jau sakiau detalės kliba. Taipogi man nepatiko gramozdiškas maitinimo blokas. Jis sunkus bei didelis. Jį nepatogu nešioti. Verta paminėti, kad visą Xbox360 komplektaciją su visais laidais kurie buvo perkant nunešti kokį kilometrą būtų rimtas iššūkis. Svorio šiam įrenginiui tikrai užtenka. Na, o iš jau minėtų minusų manęs niekas nesunervavo taip kaip šis kurį dabar ir pasakysiu. Įsijungiau sau ramiai žaidimą susižiūrėjau nustatymus ir pradedu žaisti naują lygį, o nė nepradėjus eiti žaidimas užstrigo. Pagalvojau kas čia dabar. Kaip po kiek laiko vėl taip atsitiko supratau priežastį. Viskas nutiko dėl dulkių ir mano šunio plaukų kurie pastoviai skraidžioja virš „Xboxo“ ir lengvai gali įlysti vidun pro aušinimo angas. Taigi atsinešiau siurblį ir kruopščiai išsiurbiau aušinimo angelių vidų. Dabar vėl viskas normaliai. Nepatiko dar ir tai, kad pažaidus 5-6 valandas ir po to norint išjungti konsolę dažnai nutinka taip: Aš išimu kompaktą, išjungiu kompiuterį, kartu užgęsta visos lemputės, tačiau konsolė vis tiek dirba ir ūžia. Taigi tenka ištraukti kištuką iš elektros tinklo. Gerai yra, tai, kad sekantį kartą, tai nepasikartoja. Daug kas iš turinčių šį kompiuterį skundžiasi gana dideliu ūžimu, tačiau tai tikrai nesudaro nepatogumų, nes žaisdamas tu paprasčiausiai to negirdi. Ūžia konsolė nedaug ką tyliau nei PC. Visi šie minusai pataisomi taigi nereikėtų dėl jų apsigalvoti ar pirkti Xbox360.</p>
<p>Nekreipkite dėmesio į, tai, kad minusų pastraipa ilgesnė.</p>
<p><b>Žaidimai</b><br />
<br />Ko jau ko, bet „excliuzyvinių“ žaidimų tai X360 konsolei tikrai netrūksta. Toki pasaulį sudrebinę hitai kaip „Dead rising“ ar „Halo3“ pasirodo tik ant X360 konsolės ir tai yra be galo didelis pliusas. Žinant, tai, kad „Xbox360“ pasirodė kiek ankščiau, nei PS3 vertėtų paminėti, kad ir žaidimų asortimentą „Xbox“ pasiūlo daug didesnį. PS3 neišvysite tokių žaidimų, kaip „Gears of War“, Halo, ir panašiai. O tai yra be galo puikūs žaidimai, tačiau PS3 irgi turi savo privalumų čia.</p>
<p><img src="http://www.ipix.lt/out.php/i245835_xbox360.jpg" /></p>
