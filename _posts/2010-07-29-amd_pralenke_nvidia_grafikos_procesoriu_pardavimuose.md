---
layout: post
status: publish
published: true
title: AMD pralenkė Nvidia grafikos procesorių pardavimuose
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4979
wordpress_url: http://localhost/site/new/amd_pralenke_nvidia_grafikos_procesoriu_pardavimuose/
date: '2010-07-29 10:24:32 +0300'
date_gmt: '2010-07-29 10:24:32 +0300'
categories:
- Naujienos
---
<div class="imgright"><img src="http://www.part.lt/img/1a8d1f64d65dcec6d272225ec854015a618.jpg"  /></div>
<p>Ilgai atidėliotas ir lūkesčių nepateisinęs Nvidia Fermi lustas neleido kompanijai išlikti lydere trimatės grafikos procesorių pardavime. Antrąjį šių metų ketvirtį Nvidia, kaip ir buvo planuojama, savo pardavimais nusileido AMD.</p>
<p><a class="ns" href="http://news.cnet.com/8301-13924_3-20012025-64.html?part=rss&subj=news&tag=2547-1_3-0-20">CNET</a> teigimu, pagal Mercury Research kompanijos surinktus duomenis, 51 procentą visų atskirų grafikos procesorių pardavusi AMD savo konkurentę paliko su mažiau nei 49 procentais rinkos dalies. Į šiuos skaičius neįtraukti duomenys apie integruotus grafikos posistemius.</p>
<p>Prieš metus situacija ženkliai skyrėsi. Tuomet Nvidia turėjo 59, o AMD - 41 procentą rinkos dalies.</p>
<p>Smukę pardavimai ženkliai įtakoja ir Nvidia pajamas. Įmonė išsiuntė pranešimą, pranešantį apie galimas mažesnes nei tikėtasi antrojo ketvirčio pajamas. Vietoje planuotų 950 - 970 milijonų kompanija dabar prognozuoja žymiai kuklesnes, 800 - 820 milijonų JAV dolerių pajamas. Nors Nvidia neseniai ir pristatė konkurencingą GF104 grafikos procesorių bei ruošia silpnesnius DirectX 11 procesorius, šiuo metu netgi Apple į naujausius savo kompiuterius <a class="ns" href="http://www.technews.lt/naujiena/n/a/apple_plecia_savo_produktu_linija_siulo_atnaujinimus.html">pradėjo diegti</a> ATI grafikos sprendimus.<br /></p>
