---
layout: post
status: publish
published: true
title: '2008-ieji: Svarbiausieji įvykiai kompiuterijoje'
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 175
wordpress_url: http://localhost/site/new/2008-ieji_svarbiausieji_ivykiai_kompiuterijoje/
date: '2009-01-24 13:32:04 +0200'
date_gmt: '2009-01-24 13:32:04 +0200'
categories:
- Naujienos
---
<p>Sveiki, Gerbiamieji <i>Technews</i> lankytojai. Į pabaigą eina eiliniai metai, tačiau informacijos amžiuje, 365-ios dienos - ne toks jau ilgas laiko tarpas. Dinamiškoje IT industrijoje vyksta nuolatinis ir vis spartesnis techologinis tobulėjimas, kuris ne tik greitai atnaujina pasiūlą produktų rinkoje bei radikaliai keičia visų ūkio sektorių vystymosi raidą, bet ir turi lemiamos įtakos socialiniame visuomenės gyvenime. Mūsų portalo kolektyvas, suvokdamas kokią didelę įtaką žmonėms daro aukštųjų technologijų pramonė, nutarėme trumpai apžvelgti pastarosios tobulėjimo kryptis, aptarti šių metų pasiekimus ir trumpai supažindinti su pasirodžiusiomis naujovėmis, kurios yra aktualios tiek plačiajam vartotojų ratui, tiek technikos entuziastams. Šią „metų apžvalgą“ suskirstėme į dvi dalis, kuriose pasistengsime aprašyti esminius įvykius ne tik kompiuterijoje, bet ir telekomunikacijose. Tikimės tai padės Jums apibendrinti visas šių metų naujovės ir akyliau išanalizavus jas susidaryti netolimos ateities viziją bei numatyti kokį turėsime rytojų. Malonaus Jums skaitymo!</p>
<p><b>Procesoriai</b></p>
<div class="imgright"><img src="http://www.technews.lt/upl/Failai/core-i7-logoasas.jpg" border="1" /></div>
<p>Procesorių rinkoje šiemet, kas be ko, didžiausio dėmesio sulaukė prieš mėnesį pasirodę <a class="ns" href="http://www.technews.lt/index.php?id=Kas&Id=2689"><i>Nehalem</i></a> architektūros procesoriai iš <i>Intel</i> stovyklos, oficialiai žinomi <i>Core i7</i> pavadinimu. Ilgai laukti CPU pateisino į juos dėtas viltis – jie ne tik pasižymi puikia sparta, bet ir dideliu spartinimo potencialu. Beje, <i>Core i7</i> procesoriai gali pasigirti ir daugybe technologinių naujovių, kaip, pavyzdžiui, <i>QPI</i> magistralė arba integruotas trijų kanalų DDR3 atminties valdiklis. Visgi, didelė šių CPU kaina ir būtinai procesoriui reikalinga nauja, taipogi brangi motininė kiek atgraso nuo naujosios <i>Nehalem</i> platformos pirkimo.</p>
<p><img src="http://www.technews.lt/upl/Failai/1_Intel_Core_i7.jpg" /></p>
<p>
<div class="imgright"><img src="http://www.technews.lt/upl/Failai/atom_rgb_78_com_trans_smallest.gif" border="1" /></div>
<p>Tačiau kad ir kokios geros kokybės bebūtų, <i>Core i7</i> procesoriai ne tik pardavimais, bet ir įtaka visai IT sferai negali prilygti kitam <i>Intel</i> sukurtam produktui, miniatiūriniam <a class="ns" href="http://www.technews.lt/index.php?id=Kas&Id=1201"><i>Intel Atom</i></a> procesoriui, vartojančiam vos 2 W elektros energijos. Šis CPU, nepaisant tikrai neišskirtinės spartos, dėl milžiniškos paklausos net kurį laiką nebuvo spėjamas gaminti ir ypač svariai prisidėjo prie didžiausios 2008-ųjų metų mados, internetinių kompiuterių (angl. Netbooks) populiarumo. </p>
<div class="imgright"><img src="http://www.technews.lt/upl/Failai/asuseeepc900.jpg" border="1" /></div>
<p>Internetiniai nešiojamieji kompiuteriai, tiesiog žaibiškai įsiveržė į rinką. Ypač mažu dydžiu, lengvu svoriu ir patrauklia kaina pasižymintys kompiuteriai, nepaisant jų ribotų techninių charakteristikų, užkariavo pirkėjų simpatijas. Tai kompiuteris internetui, darbui su el. Laiškais bei kitais dokumentais, tai būtent tai ko reikėjo didžiajai visuomenės daliai. Tai ankščiau laiko įžvelgusi <i>Asus</i> bendrovė išleisdama į prekybą <a class="ns" href="http://www.technews.lt/index.php?id=Kas&Id=281"><i>Eee</i></a> kompiuterių seriją tapo šios nešiojamųjų nišos pionieriais. Ilgai nereikėjo laukti konkurencinio atsako - jau dabar parduotuvių vitrinose galime pamatyti ir virtinę kitų garsių gamintojų interneto kompiuterių. Tai <i>Acer One</i>, <i>MSI Wind</i>, <i>HP Mini Note</i>, <i>Lenovo Ideapad</i> ir kiti. </p>
<p>Be <i>Nehalem</i> ir <i>Atom</i>, pasirodžiusių šiais metais, <i>Intel</i> pristatė ir kitą gaminį, vertą paminėjimo. Tai buvo žaidėjams skirta <a class="ns" href="http://www.technews.lt/index.php?id=Kas&Id=994"><i>Skulltrail</i></a> platforma, kuri dėl savo ypač didelės kainos ir tiesiog eilinės spartos tapo labiau pajuokos objektu, o ne sėkmingai pardavinėjama preke.  </p>
<p><i>Intel</i> konkurentai irgi nesnaudžia. <i>AMD</i> artimiausiu metu žada išleisti 45 nm <i>Phenom II X4</i> procesorius, kurie greičiausiai neprilygs <i>Core i7</i> sparta, tačiau sutvirtins <i>AMD</i> pozicijas kovojant dėl pirkėjų simpatijų dėl savo protingos kainos ir taipogi netikėtai <a class="ns" href="http://www.technews.lt/index.php?id=Kas&Id=2711">didelio spartinimo potencialo</a>. Be to, šiems procesoriams nebūtinai reikalinga nauja motininė plokštė ar aušintuvas, ko reikės perkant <i>Core i7</i> CPU. <i>Phenom II</i> pardavimai turėtų prasidėti jau 2009 sausio 8. </p>
<p><b>Sisteminės plokštės</b></p>
<div class="imgright"><img src="http://www.technews.lt/upl/Failai/msi_x58_resized.jpg" border="1" /></div>
<p>Šiais metais motininių plokščių rinkos pokyčiai buvo itin aktyvūs. Išleistas <a class="ns" href="http://www.technews.lt/index.php?id=Kas&Id=1565"><i>P45</i></a> lustų rinkinys, kuris bus jau paskutinis oficialiai išleistas LGA775 lizdui skirtasproduktas. Kartu su <i>Core i7</i> buvo pristatytas ir naujasis <i>Intel</i> procesorių lizdas LGA1366 bei jam skirtas <a class="ns" href="http://www.technews.lt/index.php?id=Kas&Id=1622"><i>X58</i></a> lustas. Šiose motininėse, dėl <i>Nehalem</i> procesorių atminties kontrolerio ypatybių, galime pamatyti net 6 DDR3 atminčiai skirtus lizdus. Be to, <i>X58</i> plokštės palaiko tiek <i>SLI</i>, tiek <i>Crossfire</i> technologijas.</p>
<p><i>AMD</i> fronte sulaukėme <i>780G</i> pasekėjo <i>790GX</i>, kuris yra tas pats paspartintas <i>780G</i> lustas su nežymiais patobulinimais. Daug dėmesio susilaukė <i>Nvidia</i>, išleidusi <a class="ns" href="http://www.technews.lt/index.php?id=Kas&Id=1588"><i>nForce 780a</i></a> bei <i>nForce 750a</i> lustus su <a class="ns" href="http://www.technews.lt/index.php?id=Kas&Id=847"><i>Hybrid SLI</i></a> technologijos palaikymu, kuri leidžia pagreitinti silpnos diskrečios grafikos darbą arba sutaupyti elektros energijos, jei naudojama galinga vaizdo plokštė.   </p>
<p><b>Operatyvioji atmintis</b></p>
<p><a class="ns" href="http://www.technews.lt/upl/Failai/98067_full.jpg">
<div class="imgright"><img src="http://www.technews.lt/upl/Failai/98067_mini.jpg" border="1" /></div>
<p></a>Operatyviosios atminties rinkoje neįvyko kažko ypatingo, tik didėjo pačios atminties produktų pasiūla dažniai ir mažėjo jos kaina. Galime pastebėti po truputį spartėjantį DDR3 atminties skverbimąsi į rinką, tačiau su DDR2 standartu jai vis dar sunkiai sekasi konkuruoti. Verta paminėti ir atsiradusius prekyboje trijų kanalų DDR3 atminties komplektus, skirtus <i>Core i7</i> procesoriams. Tačiau ir čia minėtieji procesoriai turi neigiamą savybę. Gamintojai <i>Nehalem</i> platformai yra <a class="ns" href="http://www.technews.lt/index.php?id=Kas&Id=2483">priversti derintis prie reikalavimų</a> ir šiems procesoriams naudoti mažos įtampos RAM modulius.    </p>
<p><b>Grafikos procesoriai</b></p>
<div class="imgright"><img src="http://www.technews.lt/upl/Failai/RV770_GPUzzzz%20(mini_pic).jpg" border="1" /></div>
<p>Kaip niekad aršiai šiemet kovoja <i>AMD</i> su <i>Nvidia</i> dėl pirkėjų vaizdo plokščių sektoriuje. Metų pradžioje <i>AMD</i> konkuravo daugiau kainų mažinimu, nes negalėjo pasiūlyti nieko, kas sparta galėtų varžytis su <i>Nvidia</i> produktais. Po milžino <a class="ns" href="http://www.technews.lt/index.php?id=Kas&Id=1823">GT200</a>, <i>Nvidia</i> šių metų flagmano, išleidimo <i>AMD</i> pradėjo šviestis dar prastesni popieriai. Vis dėlto po <a class="ns" href="http://www.technews.lt/index.php?id=Kas&Id=1879">RV770</a> pasirodymo prasidėjo mūšis, kurio ilgą laiką laukė žaidimų mėgėjai ir IT fanatai – <i>AMD</i> pagaliau pristatė produktą, spartos testuose rodžiusį puikius rezultatus. </p>
<p><i>AMD</i> tapo konkurencinga ne tik žemajame arba viduriniame kainų segmentuose – užkietėję ir daug pinigų turintys žaidėjai pamatė, kad <i>AMD</i> vaizdo plokštės irgi yra puikus pasirinkimas. Džiaugtis tuo gali ne tik <i>AMD</i>, bet ir <i>Nvidia</i> fanai. Žaliųjų vaizdo plokštės <a class="ns" href="http://www.technews.lt/index.php?id=Kas&Id=2011">atpigo ypač pastebimai</a> nekalbant apie tai, kad kompanija skubina naujų ir galingų produktų, kaip antai <a class="ns" href="http://www.technews.lt/index.php?id=Kas&Id=2834"><i>GeForce GTX 295</i></a>, pristatymus. </p>
<p>Gan intriguojanti naujiena MultiGPU vartotojamas ar potencialiems pirkėjams pasigirdo iš kompanijos <i>Lucid</i> stovyklos. Jų sukurtas lustas <a class="ns" href="http://www.technews.lt/index.php?id=Kas&Id=2223"><i>Hydra</i></a> leidžia naudotis iki šiol nematytomis galimybėmis kelių GPU savininkams.       </p>
<p><img src="http://www.technews.lt/upl/Failai/GeForce_GTX_280_3way.jpg" /></p>
<p><b>Stacionarioji atmintis</b></p>
<div class="imgright"><img src="http://www.technews.lt/upl/Failai/2602_01.jpg" border="1" /></div>
<p>Kaupiklių rinkoje šiemet pasirodė keletas naujienų. Kietųjų diskų fronte atnaujinimo sulaukė sparčiausių namų vartotojams skirtų SSD kaupiklių serija <i>Raptor</i>. 300 GB 10000 apsukų <a class="ns" href="http://www.technews.lt/index.php?id=Kas&Id=1504"><i>Velociraptor</i></a> tik pasirodęs tapo sparčiausiai „besisukančiu“ kietuoju disku. Talpos kartelę šiemet pakėlė ir <i>Seagate</i> su <a class="ns" href="http://http://www.technews.lt/index.php?id=Kas&Id=1987">1,5 TB</a> talpos <i>Barracuda 7200.11</i> serijos kietuoju disku.</p>
<p>Vis dar besiformuojančiame <i>SSD</i> fronte vienas iš pastebimiausių įvykių buvo greitų <i>Intel SSD</i> kaupiklių pasirodymas. Nors <i>SSD</i> kainos ir yra keliolika ar net keliasdešimt kartų didesnės nei įprastų diskinių kaupiklių, tačiau jau po truputį <a class="ns" href="http://www.technews.lt/index.php?id=Kas&Id=2852">artėjama</a> bent prie įprastų diskinių kaupiklių talpos, taip pat ir kainos kartelės. Žinoma storą piniginę turintys ir naujovių nevengiantys vartotojai, gali įsigyti, kad ir <i>BiTMICRO E-Disk Altima Ultra 320</i> 3,5 colių dydžio ir 1,6 TB talpos kaupiklį, tačiau didžioji dalis vartotojų tikrai nemokės už tai per tris tūkstančius dolerių. Bet kokiu atveju vyksta arši konkurencinė kova tarp skirtingų gamintojų, daugelis kompanijų įžvelgia šios technologijos potencialą ir perspektyvią ateitį, todėl „nesėdi sudėję rankų“. Prie vis didėjančio SSD kaupiklių gamintojų rato prisijungė tokios bendrovės, kaip <i>Toshiba</i>, <i>Sun Microsystems</i>, <i>InnoDisk</i>, <i>Samsung</i>.</p>
<p><b>Aušinimas</b></p>
<p>Aušintuvų rinkoje taip pat neapsėjome be naujovių. Tiesiog būtina paminėti pirmąjį komercinį aušintuvą procesoriams, kurio šiluminiuose vamzdeliuose šilumos absrobacijai primą kartą panaudotas skystas metalas. <a class="ns" href="http://www.technews.lt/index.php?id=Kas&Id=2044"><i>Danamics</i> bandymas</a>, nors ir <a class="ns" href="http://www.nordichardware.com/Reviews/?skrivelse=549">nepadarė perversmo</a> procesorių aušinimo rinkoje, tačiau sutelkė nevieno entuziasto dėmesį. <i>OCZ</i>, džiuginanti spartinimo mėgėjus kompresorinėmis aušinimo sistemomis, pristatė naująją <a class="ns" href="http://www.tweaktown.com/articles/1690/exclusive_preview_of_thermaltake_xpressar_phase_change_unit/index.html"><i>Xpressar</i></a> sistemą. Šiemet sulaukėme ir <a class="ns" href="http://www.technews.lt/index.php?id=Kas&Id=1218">nemažai</a> <a class="ns" href="http://www.technews.lt/index.php?id=Kas&Id=1750">naujų</a> super-aušintuvų. Kaip matyti, ir toliau vyrauja tendencija taikyti HDT technologiją. Skysčio aušinimo sistemos po truputį susilaukia vis didesnio dėmesio ne tik tarp entuziastų, bet ir tarp eilinių, tylą mėgstančių vartotojų.</p>
<p><img src="http://www.technews.lt/upl/Failai/st2ssssss1.jpg" /></p>
