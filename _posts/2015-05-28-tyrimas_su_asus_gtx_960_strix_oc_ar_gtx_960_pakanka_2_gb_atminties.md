---
layout: post
status: publish
published: true
title: 'Tyrimas su „Asus GTX 960 STRIX OC“: ar 2 GB atminties GTX 960 nėra per mažai?'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8639
wordpress_url: http://localhost/site/new/tyrimas_su_asus_gtx_960_strix_oc_ar_gtx_960_pakanka_2_gb_atminties/
date: '2015-05-28 15:45:59 +0300'
date_gmt: '2015-05-28 15:45:59 +0300'
categories:
- Vaizdo plokštės
- Apžvalgos
---
<p style="text-align: justify;">Turbūt nesuklysime teigdami, kad vaizdo plokštė yra derinama pagal monitorių, o ne atvirkščiai. Dar prieš penkis metus 1920 x 1080 rezoliucija atrodė gana gąsdinančiai, tačiau vos 1 – 1.5 GB grafinės turintys flagmanai sugebėdavo užtiktinti &gt; 40 fps net ir su įjungtais AA filtrais. Dabar gi ta pati rezoliucija tapo įprastu standartu - į komplektacijas dažniausiai patenka ir dar ilgokai pateks būtent pigūs Full HD monitoriai. Jei pati rezoliucija per visą tą laiką nepasikeitė, tai keitėsi tekstūrų svoris žaidimuose. Paskutiniu metu ypač išaugęs žaidimų apetitas grafinei atminčiai (vRAM) privertė išsiaiškinti dažnai forumuose sutinkamą klausimą – ar 2 GB vRAM yra užtektinai norint džiaugtis „eye-candy“ grafika prie 1080p? Atsakymą padės rasti 2 GB vRAM turinti „Asus GTX 960 STRIX OC“ ir praeityje jau testuota, didesnį 3 GB buferį turinti, „MSI R9 280X Gaming OC“.</p>
<p style="text-align: center;"><img style="width: 520px; height: 343px;" src="http://technews.lt/userfiles/asusgtx960strixoclogo.png" alt="" /></p>
<p style="text-align: justify;">Kadangi mūsų tikslas labai konkretus nesiruošiame nerti į pasakojimus, ką naujo atnešė „Maxwell 2.0“ architektūra paremtas ir beveik 3 mlrd. tranzistorių turintis GM206 branduolys. Prieš pradėdami kelionę link to vienintelio ir labai įdomaus tikslo pirmiausiai pasistengsime trumpai supažindinti su pačia vaizdo plokšte.</p>
<p style="text-align: justify;">
<p style="text-align: justify;"><strong>Pakuotė ir komplektacija</strong></p>
<p style="text-align: justify;">Dėžutė yra išties labai kompaktiška. Viena iš to priežasčių tampa pavydėtinas Maxwell architektūros efektyvumas, leidžiantis „nVidia“ specialistams apsieiti su mažų gabaritų montažine plokšte. Iš to seka ir mažesni reikalavimai aušinimo sistemai. „Asus“ yra vienas iš tų gamintojų, kurie teisingai įvertino „Maxwell“ teikiamus privalumus ir siūlo visiškai pasyvaus aušinimo galimybę. Apie tai mus informuoja 0 dB Fan užrašas ant pakuotės priekio. Pasak gamintojo, vaizdo plokštės ventiliatoriai gali išlikti pasyviame režime net ir žaidžiant nereiklų žaidimą, pavyzdžiui „Counter Strike“. Svarbiausia, kad nebūtų viršyjama ribinė temperatūra. Žinoma, GTX 960 tokio lygio šaudyklei yra per galinga ir grafiškai rimtesni žaidimai privers ventiliatorius pradėti suktis, tačiau nemažas laiko tarpas naudojantis kompiuteriu yra praleidžiamas 2D aplinkoje. Čia turime garantuotai pasyvų režimą, kurio metu tausojami ventiliatorių guoliai ir be reikalo nekaupiamos dulkės.</p>
<p style="text-align: center;"><a href="http://technews.lt/userfiles/SAM_3867.jpg"><img style="width: 232px; height: 155px;" src="http://technews.lt/userfiles/SAM_3867.jpg" alt="" /></a><a href="http://technews.lt/userfiles/SAM_3868.jpg"><img style="width: 232px; height: 155px;" src="http://technews.lt/userfiles/SAM_3868.jpg" alt="" /></a></p>
<p style="text-align: justify;">„Asus“ nurodo, kad tai gamykliškai spartintas modelis, bet ant dėžutės neradome pažymėtų konkrečių GTX 960 STRIX OC taktinių dažnių. Vietoje to turime atminties buferio dydį, palaikomą DirectX versiją ir išvesčių tipus. Į komplektaciją patenka CD su tvarkyklėmis, vartotojo gidas, DVI -&gt; VGA adapteris bei firminis STRIX lipdukas.</p>
<p style="text-align: center;"><a href="http://technews.lt/userfiles/SAM_3870.jpg"><img style="width: 468px; height: 312px;" src="http://technews.lt/userfiles/SAM_3870.jpg" alt="" /></a></p>
<p style="text-align: justify;">
<p style="text-align: justify;"><strong>Žvilgsnis iš arčiau </strong></p>
<p style="text-align: justify;">Ant 21,5 cm ilgio vaizdo plokštės sumontuota dviejų aukštų aušinimo sistema, kurią sudaro aliumininis radiatorius su keturiais variniais karščio vamzdeliais ir dviem 7,5 cm skersmens ventiliatoriais. Iš plastiko pagamintas gaubtas turi raudonos spalvos detalių ir kartu su ventiliatoriais primena pelėdos galvą – STRIX gaminių prekinį veidą.</p>
<p style="text-align: center;"><a href="http://technews.lt/userfiles/SAM_3874.jpg"><img style="width: 468px; height: 312px;" src="http://technews.lt/userfiles/SAM_3874.jpg" alt="" /></a></p>
<p style="text-align: center;"><a href="http://technews.lt/userfiles/SAM_3873.jpg"><img style="width: 468px; height: 312px;" src="http://technews.lt/userfiles/SAM_3873.jpg" alt="" /></a></p>
<p style="text-align: justify;">Kadangi radiatorius už PCB krašto išsikiša nežymiai ir nėra didelio laužimo, „Asus“ apsiėjo be papildomos sutvirtinimo plokštelės. Užtad visa nugarinė PCB dalis padengta aliuminio plokštele, kuri suteikia vaizdo plokštei tvirtumo ir papildomos apsaugos nuo netyčinio komponentų pažeidimo. Ant PCB sumontuoti tik rinktiniai „Super Alloy“ komponentai.</p>
<p style="text-align: center;"><a href="http://technews.lt/userfiles/SAM_3877.jpg"><img style="width: 468px; height: 312px;" src="http://technews.lt/userfiles/SAM_3877.jpg" alt="" /></a></p>
<p style="text-align: justify;">Po radiatoriumi matomas nedidelių matmenų, stačiakampio formos, GM206 branduolys ir mes labai abejojame, ar visi keturi karščio vamzdeliai išties savo paviršiumi kontaktuoja su lustu. Tikėtina, kad vos du. Maitinimo grandinė išdėstyta vaizdo plokštės priekyje ir yra aušinama atskiro radiatoriaus. Samsung atminčiai pakanka ventiliatorių sukuriamo oro srauto. GTX 960 STRIX OC reikalauja vienintelio 6-pin kabelio ir, skirtingai nei GTX 750 Ti modeliai, siūlo SLI technologiją.</p>
<p style="text-align: center;"><a href="http://technews.lt/userfiles/SAM_3878.jpg"><img style="width: 232px; height: 155px;" src="http://technews.lt/userfiles/SAM_3878.jpg" alt="" /></a><a href="http://technews.lt/userfiles/SAM_3879.jpg"><img style="width: 232px; height: 155px;" src="http://technews.lt/userfiles/SAM_3879.jpg" alt="" /></a></p>
<p style="text-align: center;"><a href="http://technews.lt/userfiles/SAM_3876.jpg"><img style="width: 232px; height: 155px;" src="http://technews.lt/userfiles/SAM_3876.jpg" alt="" /></a><a href="http://technews.lt/userfiles/SAM_3875.jpg"><img style="width: 232px; height: 155px;" src="http://technews.lt/userfiles/SAM_3875.jpg" alt="" /></a></p>
<p style="text-align: justify;">Tarp monitoriams skirtų jungčių turime standartinę DVI, HDMI ir tris DisplayPort. Vienu metu galimas trijų monitorių prijungimas.</p>
<p style="text-align: center;"><a href="http://technews.lt/userfiles/SAM_3872.jpg"><img style="width: 468px; height: 312px;" src="http://technews.lt/userfiles/SAM_3872.jpg" alt="" /></a></p>
<p style="text-align: justify;">
<p style="text-align: justify;"><strong>Specifikacijos</strong></p>
<p style="text-align: justify;">„Asus GTX 960 STRIX OC“ turi du dažnių režimus: standartinį (1228/1291 Boost/7200 MHz) ir OC režimą (1254/1317 Boost/7240 MHz). Gamykliškai įjungtas standartinis režimas, o jo pakeitimas galimas pasinaudojus „Asus GPU Tweak“ įrankiu ir pasirinkus „O“ raide pažymėtą profilį. Lyginant su etaloniniu GTX 960 modeliu, bazinį branduolio dažnį „Asus“ padidino nuo 1126 iki 1254 MHz (+11 %),taip jam tampant didesniu už „nVidia“ nustatytą gamyklinį Boost 2.0 dažnį (1178 MHz). Maksimalus dažnis turėtų atsimušti į 1317 MHz ribą, tačiau testavimo metu jis buvo kur kas didesnis. Pasirinkus standartinį režimą branduolys pasiekdavo 1392 MHz, o OC režime kildavo ir iki 1418 MHz. GDDR5 atminties taktinis dažnis nors ir konservatyviai, bet šiek tiek kilsteltas: nuo 7012 iki 7240 MHz (+3,2 %).</p>
<p style="text-align: center;"><img style="width: 400px; height: 493px;" src="http://technews.lt/userfiles/gtx960strix.gif" alt="" /></p>
<p style="text-align: center;"><span style="font-size: 10px;">Standartinis režimas </span></p>
<p style="text-align: center;"><img style="width: 400px; height: 493px;" src="http://technews.lt/userfiles/gtx960stroxocmode.gif" alt="" /></p>
<p style="text-align: center;"><span style="font-size: 10px;">OC režimas </span></p>
<p style="text-align: center;">
<p style="text-align: center;"><img style="width: 509px; height: 285px;" src="http://technews.lt/userfiles/gtx960strixocspecs.png" alt="" /></p>
<p style="text-align: justify;">Ketverių metų jubiliejų po pusmečio švęsiantis „Tahiti“ branduolys ant popieriaus atrodo nenugalimas: 2,5 karto didesnis atminties pralaidumas ir dviem trečdaliais didesnis tekstūrų užpildymo greitis. Pridėjus papildomą gigabaitą atminties GTX 960 laukia neįmanoma misija?</p>
<p style="text-align: justify;">
<p><strong>Testavimas</strong></p>
<p style="text-align: justify;">Šįkart testavimas bus šiek tiek kitoks nei įprastai. Mes bandysime surasti maksimalius ir tuo pačiu komfortabiliai leidžiančius žaisti grafinius nustatymus pirmiausiai bandydami GTX 960 OC. Po to stebėsime, ar R9 280X OC leidžia kilstelti in-game grafiką, aišku jei dar prieš tai GTX 960 OC nesugebėjo užtikrinti reikiamos spartos prie maksimalių nustatymų. Kartu stengsimės informuoti apie vaizdo plokščių vRAM naudojimą tam pasitelkę „Afterburner“ spartinimo/parametrų stebėjimo įrankį. Kiekvieno žaidimo testavimai vykdomi tris kartus 1920 x 1080 rezoliucijoje išvedant vidurkį, fiksuojant mažiausią minimalią ir didžiausią maksimalią fps vertes. Po kablelio gauti rezultatai apvalinami.</p>
<ul>
<li><strong>Procesorius:</strong> Intel Core i7-4770K (fixed at 3.9GHz, HT on)</li>
<li><strong>Pagrindinė plokštė: </strong>Asus Z87 Gene VI</li>
<li><strong>RAM atmintis: </strong>Patriot Viper III 2x 4GB 1600 MHz CL9</li>
<li><strong>Maitinimo šaltinis:</strong> Seasonic P-860</li>
<li><strong>SSD kaupiklis:</strong> OCZ Vector 150</li>
<li><strong>Monitorius:</strong> Dell U2311H</li>
<li><strong>Operacinė sistema:</strong> Windows 7 x64 (SP1)</li>
<li><strong>Vaizdo plokščių tvarkyklės:</strong> GeForce 352.86 WHQL / Catalyst 15.4.1 beta</li>
</ul>
<p style="text-align: center;"><a href="http://technews.lt/userfiles/SAM_3880.jpg"><img style="width: 520px; height: 347px;" src="http://technews.lt/userfiles/SAM_3880.jpg" alt="" /></a></p>
<p style="text-align: center;"><span style="font-size: 10px;">Taigi, kas ką? </span></p>
<p style="text-align: justify;"><strong>Rezultatai </strong></p>
<p style="text-align: justify;">„Thief“ mums patinka tuom, jog vienas iš nedaugelio turi integruotą spartos matavimo variklį. Šis „steath“ klasės žaidimas nėra super reiklus – „Asus GTX 960 STRIX OC“ sėkmingai sudoroja visus maksimalius nustatymus, įskaitant ir SuperSampling AA filtravimą. Maksimalūs nustatymai pareikalauja viso vRAM buferio. Atminties sąnaudos su R9 280X dar didesnės (2430 MB), AMD produktas rodo beveik 14-os procentų spartos persvarą matuojant vidutines fps reikšmes.</p>
<p style="text-align: center;"><img style="width: 517px; height: 288px;" src="http://technews.lt/userfiles/gtx960strixoc(thief)(1).png" alt="" /></p>
<p style="text-align: justify;">Čia turime HD tekstūromis aprūpintą „Middle-earth: Shadow of Mordor“. Remiantis rekomendavimais, norint nustatyti „high“ tekstūras reikalinga vaizdo plokštė su 3 GB vRAM, o „ultra“ tesktūroms reikalavimai išauga net iki 6 GB. Pakeitus tekstūrų kokybę iš „high“ į „ultra“ GTX 960 OC susiduria su masyviu spartos sumažėjimu (vidutinė sparta krinta nuo 47 iki 38 fps, o minimali vertė nuo 35 iki 20 fps). Atminties buferis ištuštinamas dar su „high“ tekstūromis, bet įjungus „ultra“ tekstūras vaizdas išlieka sklandus, nors sparta ir drąstiškai sumažėja. Žaidimas pasisavina visus megabaitus ir iš R9 280X, kuri demonstruoja net 50 % didesnę vidutinę spartą ir trečdaliu didesnę minimalią fps vertę.</p>
<p style="text-align: center;"><img style="width: 517px; height: 288px;" src="http://technews.lt/userfiles/gtx960strixoc(mordor)(1).png" alt="" /></p>
<p style="text-align: justify;">SuperSampling filtracija „Metro: Last Light“ žaidime yra pernelyg reikli, todėl ją paliekame išjungtą. Likę maksimalūs nustatymai nesugeba užpildyti nė pusės GTX 960 turimos atminties. Sąnaudos siekia tik ~850 MB. Labai nežymų bendrą spartos pranašumą turinti R9 280X atiduoda viso labo 630 MB vRAM.</p>
<p style="text-align: center;"><img style="width: 518px; height: 288px;" src="http://technews.lt/userfiles/gtx960strixoc(metro)(1).png" alt="" /></p>
<p style="text-align: justify;">„Far Cry 4“ šaudyklėje pasirinkome tankiai apželdintą paažerę. Tiek GTX 960, tiek R9 280X turėjo pakankamai galios beveik visiškai maksimaliems nustatymams, įskaitant ir „Enhanced Godrays“ parinktį. Abejoms vaizdo plokštėms pasirodė neįveikiami švelnesni šešėliai (Soft Shadows), kurie sumažino spartą kone trečdaliu, taip pat mažoka galios norint pakeisti SMAA filtravimą į kiek kokybiškesnį 2x MSAA. Esant vienodiems nustatymams iš GTX 960 buvo pareikalauta viso atminties buferio, o iš R9 280X - 2560 MB.</p>
<p style="text-align: center;"><img style="width: 518px; height: 288px;" src="http://technews.lt/userfiles/gtx960strixoc(fc4)(1).png" alt="" /></p>
<p style="text-align: justify;">Gatvėse skinantis kelią pro zombius sunku atkartoti tą patį grafinį vaizdą. Nepaisant visos panaudotos atminties GTX 960 leido pasidžiaugti absoliučiai maksimaliais „Dying Light“ nustatymais. Atidavusi beveik 2850 MB R9 280X parodė kiek aukštesnį dugną (35 vs 40 fps) ir labai panašią vidutinę spartą (58 vs 60 fps). Pastebėjome, kad su R9 280X prie „Shadow Map Size“ nustatymo atsirado „Very High“ parinktis, kurios nebuvo su GTX 960. Tai yra dovanėlė turintiems vaizdo plokštes bent su 3 GB atmintimi. Visgi šia dovanėle pasinaudoti nepavyko. Iki 44 fps nukritusi vidutinė sparta mūsų skoniui vaizdą padarė kiek per daug vangų, bet spartinimas turėtų padėti.</p>
<p style="text-align: center;"><img style="width: 517px; height: 288px;" src="http://technews.lt/userfiles/gtx960strixoc(dyinglight)(1).png" alt="" /></p>
<p style="text-align: justify;">Sekantis - didžiulį ažiotažą sukėlęs „The Witcher 3: Wild Hunt“. Parinkus maksimalius nustatymus žaidėją tenkinanti sparta nebus pasiekta nė su viena vaizdo plokšte. Spartą labiausiai mažina nustatymas „Foliage Visibility Range“ ir aišku plaukų judėjimo simuliacija „HairWorks“. Kadangi tai „nVidia“ piklausanti technologija nereikia stebėtis, kad AMD vaizdo plokštės patiria daug didesnį spartos sumažėjimą. Įjungus „HairWorks“ GTX 960 sparta krito nuo 44 fps iki 34, o R9 280X nuo 45 iki 26 fps. Vistik GTX 960 neturėjo pakankamai galios siekiant užtikrinti reikiamą komfortą su įjungtu „HairWorks“. „Wild Hunt“ pasirodo nėra reiklus grafiniai atminčiai: GTX 960 (1200 MB), R9 280X (1360 MB).</p>
<p style="text-align: center;"><img style="width: 518px; height: 288px;" src="http://technews.lt/userfiles/gtx960strixoc(witcher)(1).png" alt="" /></p>
<p style="text-align: justify;">Ką tik pasirodęs ir prikaustančia grafika pasižymintis lenktynių simuliatorius „Project CARS“ išsiskiria spartos skirtumais keičiant orus. Lietus negailestingai kerpa spartą pusiau arba net dar daugiau (GTX 960 atveju), tačiau „Maxwell“ architektūra čia nepalyginamai pranašesnė prieš pirmos kartos GCN. Vidutinė GTX 960 sparta didesnė beveik 52 procentais šviečiant saulei ir nors sumenksta iki 19 % lyjant, to pakanka užtikrinti pakankamą komforto lygį. Išjungus MSAA R9 280X vistiek neatsigauna iki reikiamo lygio...</p>
<p style="text-align: center;"><img style="width: 517px; height: 288px;" src="http://technews.lt/userfiles/gtx960strixoc(projectcarssunny)(2).png" alt="" /></p>
<p style="text-align: center;"><span style="font-size: 10px;">Kai oras saulėtas... </span></p>
<p style="text-align: center;"><img style="width: 517px; height: 288px;" src="http://technews.lt/userfiles/gtx960strixoc(projectcarsrainy)(2).png" alt="" /></p>
<p style="text-align: center;"><span style="font-size: 10px;">Kai trasą merkia lietus... </span></p>
<p style="text-align: justify;">
<p style="text-align: justify;"><strong>Temperatūros ir triukšmas </strong></p>
<p style="text-align: justify;">„Asus GTX 960 STRIX OC“ neatsitiktinai buvo patalpinta į ne pačiomis geriausiomis aušinimo savybėmis pasižymintį „Fractal Design Define R5“ korpusą. Tačiau tai nesustabdė pademonstuoti kuo verta STRIX aušinimo sistema. Visiškai pasyviai dirbančios „Asus GTX 960 STRIX OC“ temperatūra ramybėje siekia apie 34 °C, o po gerų 45 minučių praleistų „Far Cry 4“ kalnuose išvydome viso labo 60 °C, nors nugarinė plokštelė ir buvo stipriai įkaitusi. 60 °C išlaikoma ventiliatoriams sukantis 48 % viso pajėgumo, t.y. ~1550 RPM. Toks greitis apsprendė, kad „Asus GTX 960 STRIX OC“ išliko ne tik vėsi, bet ir super tyli. Efektyvesnį aušinimą turinčio korpuso ir STRIX aušintuvo derinys, spėjame, gali leisti nepakilti temperatūrai ir iki 55 °C.</p>
<p style="text-align: center;"><a href="http://technews.lt/userfiles/SAM_4165(1).jpg"><img style="width: 468px; height: 312px;" src="http://technews.lt/userfiles/SAM_4165(1).jpg" alt="" /></a></p>
<p style="text-align: center;"><a href="http://technews.lt/userfiles/gtx960strixidle(2).png"><img style="width: 232px; height: 166px;" src="http://technews.lt/userfiles/gtx960strixidle(2).png" alt="" /></a><a href="http://technews.lt/userfiles/gtx960strixload(2).png"><img style="width: 232px; height: 166px;" src="http://technews.lt/userfiles/gtx960strixload(2).png" alt="" /></a></p>
<p style="text-align: justify;">
<p style="text-align: justify;"><strong>Energijos sąnaudos </strong></p>
<p style="text-align: justify;">Maksimalias energijos sąnaudas patyrinėjome pasirinkę „Thief“ ir „Metro: Last Light“. Pastarajame žaidime sistemos su GTX 960 vaizdo plokšte maksimalios energijos sąnaudos mažesnės ~27 procentus, o „Thief“ net 34 %. Akivaizdu, kad „Asus GTX 960 STRIX OC“ daug efektyvesnė ir po valandos bus sutaupiusi ~100 W energijos.</p>
<p style="text-align: center;"><img style="width: 517px; height: 288px;" src="http://technews.lt/userfiles/gtx960strixocpower(1).png" alt="" /></p>
<p>&nbsp;</p>
<p><strong>Išvados</strong></p>
<p style="text-align: justify;">Pirmiausiai pažiūrėkime į „Asus GTX 960 STRIX OC“ ne kaip į konkretų gaminį - modelį, o kaip į bendrą visumą. Tai leis atsakyti į vieną svarbesnių šį pusmetį vaizdo plokščių rinką palietusį klausimą, ar „nVidia“ nesuklydo priskirdama šiai plokštei tik 2 GB GDDR5 atminties ir ar reikia 1080p monitorių savininkams pergyventi dėl tokio skaičiaus prieš įsigyjant GTX 960.</p>
<p style="text-align: justify;">Du iš septynių pasirinktų žaidimų (Far Cry 4 ir Middle-earth: Shadow of Mordor) suvalgė visą GTX 960 vRAM dar nepasiekus maksimalių nustatymų. „Thief“ ir „Dying Light“ taip pat pareikalavo visos atminties, tačiau nustatymų iš esmės nebeišėjo kaip pakelti, nes jie jau buvo maksimalūs. GTX 960 galėjo užtikrinti sklandžią žaidimo kokybę. Švelnaus tipo (soft) šešėliai ir kokybiškesnis AA filtras „Far Cry 4“ atveju bei ultra tekstūros „Middle-earth: Shadow of Mordor“ atveju nors ir privertė stipriai degraduoti spartą (jei dar buvo galima galvoti, kad anie nustatymai reikalavo ne daugiau 2 GB vRAM, tai dabar poreikis tikrai viršyja 2 GB), tačiau neatnešė atminties trūkumui būdingo efekto: vaizdo striginėjimo, užsikirtimų ir netolygios kadrų per sekundės gamybos. Tai yra aiškus ženklas, kad dar prieš galimai pritrūkstant atminties GTX 960 pirmiau tiesiog pritrūko galios. Žinant, kad padvigubintas atminties buferis pačios galios neprideda, galima padaryti išvadą – GTX 960 realios naudos 1080p rezoliucijoje iš padvigubinto vRAM buferio neturės. Aišku šios diagnozės nereikėtų taikyti galvojantiems apie SLI konfigūraciją iš dviejų vaizdo plokščių didesnėje nei 1080p raiškoje.</p>
<p style="text-align: justify;">Kalbant apie „Asus GTX 960 STRIX OC“ ir „MSI R9 280X Gaming OC“ dvikovą siekiant kuo didesnių nustatymų užfiksavome po vieną ryškią pergalę į abi puses. „Asus GTX 960 STRIX OC“ tiesiog suvalgė konkurentą naujausiame „Project CARS“ lenktynių simuliatoriuje. Lietus ir vandens purslai (nepriklausomai nuo AA filtravimo) tapo peilio ašmenimis „MSI R9 280X Gaming OC“ vaizdo plokštei, kurios savininkai prieš išvažiuojant į šlapią trasą bus priversti susimažinti dalį nustatymų. Savo ruožtu R9 280X leidžia mėgautis „ultra“ tekstūromis „Middle-earth: Shadow of Mordor“ pasaulyje, tačiau „Asus GTX 960 STRIX OC“ pralaimėjimas susijęs ne su papildomu 1 GB atminties, kurią turi konkurentas, bet matomai ypač išaugusiu atminties pralaidumu. Lyginant su „Kepler“ kartos vaizdo plokštėmis ~ 25 % atminties pralaidumosąnaudas sumažinanti trečios kartos spalvų kompresija (Delta Colour Compression) GTX 960 apčiuopiamai nepagelbsti. Likusiuose žaidimuose „Asus GTX 960 STRIX OC“ ir „MSI R9 280X Gaming OC“ atrodė labai panašiai. Nė viena negalėjo užtikrinti reikiamos spartos didesniems nustatymams. R9 280X galėjo išeiti priekin „Dying Light“ žaidime, tačiau 3+ GB vaizdo plokštėms leidžiama pakopa didesnė „Shadow Map Size“ parinktis pasirodė kiek per daug reikli.</p>
<p style="text-align: justify;">Kaip gaminiui „Asus GTX 960 STRIX OC“ jokių priekaištų neturime. Vaizdo plokštė atkeliauja su stipriai padidintais branduolio dažniais, o iš vietos pajudinta ir GDDR5 atmintis. Nė vienas kitas gamintojas už mažesnę nei <a href="http://www.skytech.lt/strixgtx960dc2oc2gd5-asus-geforce-gtx-960-2gb-gddr5-128-bit-hdmi-dvi-3xdp-p-229182.html"><em>226 € kainą</em></a> Lietuvoje nesiūlo didesniais dažniais aprūpinto GTX 960 modelio. Konstrukcija tvirta ir solidi. Didžiausia dalis šio nuopelno atitenka nugarinei plokštelei, kuri papildomai apsaugo montažinę plokštę nuo mechaninių pažeidimų. Likome patenkinti, kad „Asus“ nusprendė tapo tuo gamintoju, kuris veltui nebeeikvoja darbo neturinčios vaizdo plokštės ventiliatorių. Tiesą sakant, sunku suprasti, kada tie ventiliatoriai sukasi, o kada ne. Intensyvių sesijų metu neviršyti 65 °C ir nepranokti 600 RPM besisukančio „Noctua NF-S12A ULN“ ventiliatoriaus bei labai tylių „Fractal Design Define R5“ korpuso ventiliatorių yra puikus pasiekimas, kuris neapvils reikliausių „silent computing“ gerbėjų. „Asus“ prieš save mato pakeltą dešinį nykštį.</p>
<p style="text-align: center;"><img style="width: 200px; height: 200px;" src="http://technews.lt/userfiles/SF1200Wplataward_vectorized%282%29.png" alt="" /></p>
