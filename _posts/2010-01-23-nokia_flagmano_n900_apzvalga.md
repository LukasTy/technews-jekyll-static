---
layout: post
status: publish
published: true
title: Nokia flagmano N900 apžvalga
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4530
wordpress_url: http://localhost/site/new/nokia_flagmano_n900_apzvalga/
date: '2010-01-23 22:07:16 +0200'
date_gmt: '2010-01-23 22:07:16 +0200'
categories:
- Multimedia įrenginiai
- Apžvalgos
---
<p>Didžiausias pasaulyje telefonų gamintojas <i>Nokia</i> ilgą laiką tylėjo ir mes turėjome laukti naujojo internetinio telefono, kuris prisijungs prie kitų N serijos telefonų, tačiau iš esmės yra visiškai kitoks, nei kitas lietimui jautrų ekraną turintis, aukštos klasės kompanijos telefonas <i>Nokia N97</i>, kurį taip pat esame apžvelgę. Taigi, ką mums gali pasiūlyti šis internetinis planšetas/telefonas ir ar naujoji <i>Maemo</i> operacinė sistema mus kuo nors nustebins? Netrukus apie tai ir sužinosite.</p>
<p><b>TURINYS:</b> </p>
<p>> Šiek tiek apie Nokia<br />
<br />> Pakuotė<br />
<br />> Produkto dizainas ir išorė bendrai<br />
<br />> Ekranas<br />
<br />> Pilna QWERTY klaviatūra<br />
<br />> Maemo operacinė sistema<br />
<br />> Internetas visu gražumu<br />
<br />> Pokalbiai ir SMS<br />
<br />> Integruota foto kamera<br />
<br />> Žemėlapiai<br />
<br />> Visa kita<br />
<br />> Išvada</p>
<p><b>Šiek tiek apie Nokia</b></p>
<p><i>Nokia</i> kompanija yra mobiliųjų telekomunikacijų pionierė ir pasaulinė mobiliųjų įrenginių gamybos lyderė. Šiandien mes sujungiame žmones naujais ir įvairiais būdais – suliejame pažangias mobiliąsias technologijas su suasmenintomis paslaugomis tam, kad žmonės galėtų būti arčiausiai jiems svarbių dalykų. <i>Nokia</i> kompanija taip pat siūlo išsamių skaitmeninių žemėlapių informaciją per <i>NAVTEQ</i> kompaniją; bei tiekia komunikacijos tinklų įrangą, sprendimus bei paslaugas per <i>Nokia Siemens Networks</i>. </p>
<p><b>Pakuotė</b></p>
<p><i>Nokia N900</i> atkeliavo gana nedidelėje, pilkoje dėžutėje, ant kurios viršaus buvo lyg išgraviruotas pats telefonas. Praktiškai nenaudojami jokie grafiniai elementai – pakuotėje figūruoja pilkas fonas bei baltai parašyti užrašai. Pažymima, kad N900 priklauso N telefonų serijai, turi net 32GB vidinės atminties bei naudoja 5MP kamerą su Carl Zeiss optika. Tiesa, pastaroji mūsų visai nenustebino.</p>
<p><a class="ns" href="http://sb.technews.lt/Nokia.N900/Dideles/2.jpg">
<div class="imgright"><img src="http://sb.technews.lt/Nokia.N900/Mazos/2.jpg"  /></div>
<p></a><a class="ns" href="http://sb.technews.lt/Nokia.N900/Dideles/1.jpg"><br /><img src=" http://sb.technews.lt/Nokia.N900/Mazos/1.jpg" /><br /></a></p>
<p>Tik atidarius pakuotę – <i>Nokia N900</i> visu gražumu. Visi kiti priedai slypi po dar vienu dangteliu, o pakuotę galime pavadinti ne tik, kad tinkamai subalansuota darbui, tačiau ir gana talpia – kompanija joje siūlo įprastą <i>Nokia</i> telefonų kroviklį su adapteriu, kuris leis jį naudojant pakrauti telefoną, kokybiškas vidines (angl. in-ear) ausines, <i>USB</i> kabelį ir net <i>TV-out</i> kabelių komplektą. Viduje mes radome ir lietuvišką vartotojo vadovą, firminę <i>Nokia</i> servetėlę nuvalyti ekranui. Tiesa, kai ko pasigedau – atsarginio pieštuko valdyti ekranui, tačiau net ir pametę pagrindinį galėsite nesunkiai telefoną valdyti pirštu.</p>
<p><a class="ns" href="http://sb.technews.lt/Nokia.N900/Dideles/4.jpg">
<div class="imgright"><img src="http://sb.technews.lt/Nokia.N900/Mazos/4.jpg"  /></div>
<p></a><a class="ns" href="http://sb.technews.lt/Nokia.N900/Dideles/3.jpg"><br /><img src=" http://sb.technews.lt/Nokia.N900/Mazos/3.jpg" /><br /></a></p>
<p>Kompanija pakuotėje nepateikė ir atminties kortelės, tačiau mes nemanome, kad tai yra labai didelė problema – produktas turi net 32GB vidinės atminties, kas, bent jau mano manymu, yra tikrai pakankama. Bendrai pažiūrėjus, mažmeninė <i>Nokia N900</i> pakuotė pasirodė esanti „protinga“ ir subalansuota. Turime visko, ko reikėtų, galbūt dar pritrūko <i>PC Suite</i> kompaktinio disko, bet tai irgi menka problema – iš oficialios gamintojo svetainės ją galime tiesiog parsisiųsti ir įsirašyti į savo kompiuterį.</p>
<p><a class="ns" href="http://sb.technews.lt/Nokia.N900/Dideles/6.jpg">
<div class="imgright"><img src="http://sb.technews.lt/Nokia.N900/Mazos/6.jpg"  /></div>
<p></a><a class="ns" href="http://sb.technews.lt/Nokia.N900/Dideles/5.jpg"><br /><img src=" http://sb.technews.lt/Nokia.N900/Mazos/5.jpg" /><br /></a></p>
<p><b>Produkto dizainas ir išorė bendrai</b></p>
<p>Kompanija čia nesielgė iššaukiančiai ir mes iš esmės gavome tai, ko buvo galima tikėtis – minimalistinį dizainą. Visgi, nereikėtų jo vadinti visiškai konservatyviu, nes jis yra visai malonus akiai. Nepaisant to, dizainas visad lieka subjektyviu veiksniu. Nugaroje ir iš šonų, tuo tarpu, plastikas, priekyje – blizgus paviršius. Šis labai neblogai traukia pirštų antspaudus, bet atkreipus dėmesį į tai, kad vis vien kartas nuo karto teks valyti ekraną, nėra problema tiesiog nuvalyti visą priekinę telefono pusę. Likusi telefono dalis, kaip jau galėjote suprasti, „apsaugota“ nuo šios problemos.</p>
<p>Pats telefonas sveria iš tiesų nemažai – net daugiau nei 180 gramų ir pretenduoja tapti vienu iš sunkiausių praėjusių metų išmaniuoju telefonu. <i>Nokia N900</i> yra 111 milimetro ilgio, 60 milimetrų pločio ir 18 milimetro storio, tad kiek didesnis nei <i>Nokia N97</i>, o ką jau bekalbėti apie <i>Nokia N97 Mini</i>. Tiesą pasakius, tai man nekėlė didelių problemų, tačiau lengvų telefonų mėgėjai gali labai nusivilti. Teko girdėti ne vieną komentarą, kuriame priekaištaujama dėl per didelio šio išmaniojo telefono svorio.</p>
<p><a class="ns" href="http://sb.technews.lt/Nokia.N900/Dideles/8.jpg">
<div class="imgright"><img src="http://sb.technews.lt/Nokia.N900/Mazos/8.jpg"  /></div>
<p></a><a class="ns" href="http://sb.technews.lt/Nokia.N900/Dideles/7.jpg"><br /><img src=" http://sb.technews.lt/Nokia.N900/Mazos/7.jpg" /><br /></a></p>
<p>Telefonas turi išstumiamą QWERTY klaviatūrą, apie kurią pakalbėsime kiek vėliau. Ši negadina bendro vaizdo, bet tenka pripažinti, kad yra kiek per maža. Pats slankiojimo mechanizmas pasirodė geras, tačiau yra ir geresnių variantų, kad ir <i>HTC</i> išmaniuosiuose telefonuose su pilnomis QWERTY klaviatūromis. Tiesa, nežinau ar <i>Nokia</i> tai pražiopsojo, tačiau man naršyti internete buvo tiesiog patogiau išstūmus klaviatūrą – rašyti tenka gana dažnai. Iškart užkliuvo vienas aspektas – pritraukti portalo vaizdo pirštais neįmanoma (tiesa, taip buvo tik pradžioje), o naudoti telefono galinėje pusėje esančius garso (naršant internete jie tampa priartinimo ir patolinimo mygtukais) mygtukus tampa tikra kankynė. Man dažną kartą nepavyko užkišti piršto už klaviatūros, tad ją tekdavo sustumti, priartinti vaizdą ir norint rašyti vėl ištraukti.</p>
<p><a class="ns" href="http://sb.technews.lt/Nokia.N900/Dideles/10.jpg">
<div class="imgright"><img src=" http://sb.technews.lt/Nokia.N900/Mazos/10.jpg"  /></div>
<p></a><a class="ns" href="http://sb.technews.lt/Nokia.N900/Dideles/9.jpg"><br /><img src=" http://sb.technews.lt/Nokia.N900/Mazos/9.jpg" /><br /></a></p>
<p>Kaip ir kaip bebūtų keista, priekinėje <i>Nokia N900</i> pusėje, kur yra ir mūsų didelis, 3.5 colio ekranas, nėra nei vieno mygtuko. Tik garsiakalbis pokalbiams, mažytė video pokalbių kamera, LED indikatorius ir keletas sensorių. Vienas iš jų priartinus telefoną prie ausies išjungia ekraną, kad nenuspaustumėte su savo ausimi to, ko nereikia, kas man dažną kartą pavyksta naudojant <i>HTC Hero</i> telefoną, kitas – pritaikyti ekrano ryškumą ir klaviatūros apšvietimą pagal aplinkos sąlygas.</p>
<p><a class="ns" href="http://sb.technews.lt/Nokia.N900/Dideles/12.jpg">
<div class="imgright"><img src="http://sb.technews.lt/Nokia.N900/Mazos/12.jpg"  /></div>
<p></a><a class="ns" href="http://sb.technews.lt/Nokia.N900/Dideles/11.jpg"><br /><img src=" http://sb.technews.lt/Nokia.N900/Mazos/11.jpg" /><br /></a></p>
<p>LED indikatorius, kaip ir kituose gaminiuose, blyksėdamas praneša skirtingus įvykius – naują elektroninį laišką, SMS žinutę ar praleistą skambutį. Iš abiejų pusių yra įtaisyti gana padorios kokybės ir garsumo garsiakalbiai – vienas kairėje pusėje, visai šalia microUSB jungties, tuo tarpu kitas dešinėje pusėje, kur taip pat rasime telefono „užrakinimo“ slankiklį ir įprastą 3.5 ausinių lizdą. Tiesa, prijungus mano turimas aukštos klasės įprastas <i>Creative</i> ausines muzikos paklausyti nepavyko, tik naudojant <i>Nokia</i> suteiktas, kurios atkuria gana padorų garsą, tačiau nėra tas pats, kaip mano turimos. Toje pačioje telefono pusėje mes randame ir į korpusą įdėtą pieštuką, kuris yra gana ilgas ir atrodo „pigiai“, nors puikiai atlieka savo darbą.</p>
<p><a class="ns" href="http://sb.technews.lt/Nokia.N900/Dideles/14.jpg">
<div class="imgright"><img src=" http://sb.technews.lt/Nokia.N900/Mazos/14.jpg"  /></div>
<p></a><a class="ns" href="http://sb.technews.lt/Nokia.N900/Dideles/13.jpg"><br /><img src=" http://sb.technews.lt/Nokia.N900/Mazos/13.jpg" /><br /></a></p>
<p>Viršutinėje telefono pusėje, tuo tarpu, yra išjungimo mygtukas, infraraudonųjų spindulių lęšis, garso mažinimo mygtukai ir kameros mygtukas skirtas užfiksuoti fotografijas. Tiesa, infraraudonųjų spindulių bevielio ryšio technologijos duomenų perdavimui panaudoti nepavyks – ji skirta tik valdyti tam tikrus įrankius su telefonu, kai aparate yra įdiegta reikalinga programinė įranga. Apatinė telefono pusė neturi nei vieno mygtuko.</p>
<p><a class="ns" href="http://sb.technews.lt/Nokia.N900/Dideles/16.jpg">
<div class="imgright"><img src="http://sb.technews.lt/Nokia.N900/Mazos/16.jpg"  /></div>
<p></a><a class="ns" href="http://sb.technews.lt/Nokia.N900/Dideles/15.jpg"><br /><img src=" http://sb.technews.lt/Nokia.N900/Mazos/15.jpg" /><br /></a></p>
<p>Neužmirškime atidaryti telefono. Tiesa pasakius, atsidaro jis labai lengvai, baterija taip pat išsiima kuo puikiausiai. Deja, tačiau pirmą kartą atidarant telefoną reikėjo kiek pavargti, nes tikrai nenorėjau sulaužyti dangtelio, tad tai dariau kuo atsargiau. Vėliau, padarius savotišką apšilimą, telefonas atsidarinėdavo be problemų. <i>MicroSD</i> kortelės lizdas, jei visgi norėsite praplėsti ir taip didelę telefono talpą, bus visai greta. Kad ir kaip tai atrodytų nepatogiai, bet ją norint įdėti dangtelį visgi reikės nuimti.</p>
<p>Ir paskutinis atributas – telefono kojelė. Pasak kompanijos, tai puikiai padės žiūrint fotografijas, filmą ar bet kokią kitą video medžiagą. Ir iš tikrųjų, kitos paskirties ir aš nematau, ją tiesiog sunku surasti. Pastačius telefoną ant kojelės jis iš esmės turi būti neliečiamas, nors teoriškai jį vis dar galima naudoti interneto naršymui pasitelkus pieštuką, bet turėsite užmiršti fizinę klaviatūrą ir naudotis virtualia.</p>
<p><a class="ns" href="http://sb.technews.lt/Nokia.N900/Dideles/18.jpg">
<div class="imgright"><img src="http://sb.technews.lt/Nokia.N900/Mazos/18.jpg"  /></div>
<p></a><a class="ns" href="http://sb.technews.lt/Nokia.N900/Dideles/17.jpg"><br /><img src=" http://sb.technews.lt/Nokia.N900/Mazos/17.jpg" /><br /></a></p>
<p>Pabaigai būtų galima pasakyti, kad <i>Nokia N900</i> yra kietas gaminys. Telefoną teko paturėti net gana ilgai ir galiu pasakyti, kad jis pasirodę esąs labai patvarus. Žinoma, juokais galime pasakyti, kad daug kas priklauso nuo vartotojo, tačiau aš neišgirdau jokių girgždėjimų ar kitų įtartinų garsų.</p>
<p><b>Ekranas</b></p>
<p>Galime drąsiai sakyti, jog ekranas – viena iš pagrindinių savybių šiame išmaniajame telefone. <i>Nokia N900</i> naudoja labai ryškų, 3.5 colio įstrižainės ekraną, kuris pasižymi turintis net 16 milijonų spalvų, tad viską atvaizduoja tiesiog nuostabiai. Ekranas taip pat yra „resistive” tipo, taigi daugiau paspaudimui, o ne prisilietimui jautrus, tad ne toks jautrus, kaip jau minėtas mano turimas <i>HTC Hero</i>. <i>Nokia N900</i> ekranui iki minėto gaminio dar gana toli.</p>
<p><i>Nokia teigia</i>, jog telefono ekranas atvaizduoja <i>WVGA</i> rezoliuciją, kuri yra 800x480 taško. Kompanija taip pat pažymėjo, jog tai pirmasis kompanijos platus WGA displėjus ir vienas iš pirmųjų tokio tipo ekranų, kuris turi net 16 milijonų spalvų. Tokį pat ekrano tipą ir tiek pat spalvų turi tik dar vienas kiek ankščiau pasirodęs gaminys <i>Samsung H1</i>.</p>
<p>Kaip ir buvo galima tikėtis, specifikacijos pasakė viską – pirmasis įspūdis buvo labai geras. Įspūdingas kontrastas ir spalvų „gyvumas“ net ir neįspūdingus kadrus <i>Nokia N900</i> telefono paverčia ypač maloniais akiai. Galbūt kiek galėtume kabintis dėl ryškumo, nes kituose <i>Nokia</i> telefonuose jis yra akivaizdžiai geresnis, tačiau šis bendro vaizdo negadina.</p>
<p><img src=" http://sb.technews.lt/Nokia.N900/Dideles/19.jpg" /></p>
<p>Kaip jau minėjau, ekranas pirštu valdomas galbūt ir neblogai, tačiau esu matęs tikrai geresnių ekranų, kad ir <i>HTC Hero</i> ar <i>HTC HD2</i> modeliuose. Ekranas iš mūsų reikalauja šiokio tokio paspaudimo, kai [i]HTC[/] vartotojai, kurių ekranai yra „capacitive“ tipo, yra įpratę ekraną tiesiog paliesti, tad pradžioje man kilo kiek problemų, bet vėliau prie viso šito pripratau ir tai nekėlė diskomforto. </p>
<p>Pažvelgus į viską iš esmės, <i>Nokia N900</i> ekranas pasirodė esąs geras ir tikrai geresnis, nei pirmasis <i>Nokia</i> telefonas su lietimui jautriu ekranu <i>5800 XpressMusic</i>, tačiau negeresnis, bet tokio pat jautrumo kaip ir mūsų bandyto <i>Nokia N97</i> ekranas.</p>
<p><b>Pilno dydžio QWERTY klaviatūra</b></p>
<p>Pilno dydžio QWERTY klaviatūra yra be abejonės būtinas atributas internetiniam telefonui, tačiau čia <i>Nokia</i> kiek prašovė. Klaviatūra neišsistumia tiek, kiek kitų tokio tipo telefonų. Dėl to, žinoma, taupyta mygtuku dydžiu, tad jie <i>Nokia N900</i> gaminyje yra palyginti maži, bet teigti, jog kažko trūksta, negalime.</p>
<p>Man teko vieną savaitę paturėti dar vieną verslo klasės ir darbui skirtą telefoną iš <i>HTC Touch Pro 2</i>, o šis pasižymėjo tikrai geresne išstumiama QWERTY klaviatūra. Ne vien dėl to, jog ji turi dvi skirtingas padėtis, tačiau vien dėl to, jog yra gana plati ir pasižymi net penkiomis mygtukų eilėmis, kai <i>Nokia N900</i> jų yra vos trys. Taip pat <i>HTC Touch Pro 2</i> visi mygtukai yra su tarpais, tai yra atskiri, kai mūsų bandomame <i>N900</i> sugrūsti šalia vienas kito. Dėl tos priežasties nuspausti reikiamą simbolį naudojant <i>Touch Pro 2</i> yra net daugiau nei paprasta.</p>
<p><a class="ns" href="http://sb.technews.lt/Nokia.N900/Dideles/21.jpg">
<div class="imgright"><img src="http://sb.technews.lt/Nokia.N900/Mazos/21.jpg"  /></div>
<p></a><a class="ns" href="http://sb.technews.lt/Nokia.N900/Dideles/20.jpg"><br /><img src=" http://sb.technews.lt/Nokia.N900/Mazos/20.jpg" /><br /></a></p>
<p>Kalbant praktiškiau, su <i>HTC Touch Pro 2</i> klaviatūra tekstą rinkti yra tiesiog malonu, kai su <i>Nokia N900</i> reikia kiek pavargi ypač tada, kai tenka rinkti skaičius. Jūs turėsite nuspausti specialų mygtuką, kuris leis pasinaudoti antriniu mygtuko simboliu, tuo tarpu <i>HTC Touch Pro 2</i> tiesiog turi visą pilną eilę skaičių mygtukų. Aritmetika paprasta – 39 mygtukai <i>Nokia N900</i> telefone, kai <i>HTC Touch Pro 2</i> jų turi net 49, o dar nepamirškime jų dydžio ir tarpų tarp jų.</p>
<p>Vienas mygtukas <i>Nokia N900</i> turi nuo dviejų iki trijų simbolių, tad kaip minėjau, padirbėti Shift ir Alt mygtukai reikės iš peties. Norėtųsi, kad bent šitie būtų kiek didesni. Smagu galbūt dėl to, jog renkant numerį skambučiui vargi nereikės naudojant minėtą kombinaciją, nes surinkti numerį antriniais QWERTY klaviatūros mygtukais būtų tikra kankynė – <i>Nokia</i> mums siūlo didelę, patogią virtualią klaviatūrą renkant numerį.</p>
<p>Tiesa, mygtukai nėra blogi ir tekstą rinkti galima labai dideliu greičiu, tačiau didelių rankų turėtojai susidurs su problemomis, kurias jau minėjome – tarpų tarp mygtukų nėra, o jie labai maži. Naudotis klaviatūra tikrai galima, bet norėtųsi didesnio išbaigtumo.</p>
<p><b>Maemo operacinė sistema</b></p>
<p>Turbūt pati svarbiausia ir ryškiausi <i>Nokia N900</i> internetinio telefono žvaigždė ir yra jo geležį varanti operacinė sistema <i>Maemo 5</i>. Ši yra sukurta <i>Linux</i> operacinių sistemų pagrindu ir visiškai pritaikyta <i>N900</i> telefonui. Senesni šios serijos produktai, tai yra <i>Nokia N770</i>, <i>N800</i> bei <i>N810</i>, taip pat naudojo <i>Maemo</i> operacinės sistemos versijas, tačiau naujausioji, penktos kartos versija mums siūlo visai kitokius potyrius. Apie ją kalbėsime tiek daug, kad teko kiek išskirti šį straipsnį ir apie žemėlapius bei internetą papasakosiu kiek vėliau.</p>
<p>Pirmiausia turbūt norėtųsi pasakyti, kad visos <i>Maemo</i> operacinės sistemos versijos, ne taip, kaip tai yra konkurentų <i>Google Android</i> operacinėje sistemoje, dirba tik „peizažo“ rėžimu (angl. landscape mode). Tiesa, tai nereiškia, kad ši operacinė sistema nėra pajėgi dirbti vertikaliai. Kiek pavyko bandyti programinės įrangos ir žaidimų, tik skambinant ir žaidžiant žaidimą <i>Blocks</i> jūs telefoną privalėsite laikyti ne horizontaliai, o vertikaliai.</p>
<p>Nokia mus informavo, kad dirba prie operacinės sistemos atnaujinimo, kuris leis dirbti portretu rėžimu (angl. portrait mode), o atsižvelgiant į tai, jog telefonas turi akselerometrą, tai įdiegti neatrodo esanti titaniška užduotis. Tiesa, mes neturėjome galimybės to išbandyti, nes iki pat sausio pradžios atnaujinimas nepasirodė.</p>
<p>Kompanija gyrė savo programų valdiklį, kuris iš tiesų veikė nepriekaištingai. Tenka pastebėti, kad vietoje dvigubo rėžimo, <i>Nokia N900</i> dirba trigubu. Tai reiškia, jog jei esate neuždarę kokių nors aplikacijų, o esate patekę į pradinį operacinės sistemos langą, jums reikės net du kartus spustelti tą patį meniu mygtuką, kad patektumėme į meniu. Norėčiau pridurti, kad tai nekėlė visiškai jokių problemų. Sugrįžti atgal taip pat nėra sunku – tiesiog reikėtų spustelti bet kur telefono lange, tiesa ne ant aplikacijos lango ar kito navigacijos mygtuko.</p>
<p><a class="ns" href="http://sb.technews.lt/Nokia.N900/Dideles/23.png">
<div class="imgright"><img src="http://sb.technews.lt/Nokia.N900/Mazos/23.jpg"  /></div>
<p></a><a class="ns" href="http://sb.technews.lt/Nokia.N900/Dideles/22.png"><br /><img src=" http://sb.technews.lt/Nokia.N900/Mazos/22.jpg" /><br /></a></p>
<p>Tik pasijungus telefoną mus pasitiko „namų langas“. Visas pradinis langas susidaro iš atskirų keturių langų į kuriuos galima patekti perbraukus pirštu į dešinę ar kairę puses. Visus ekranus galite susitvarkyti kaip tinkami – įsidėti orų įskiepį (angl. widgets), labiausiai lankomų svetainių nuorodas, muzikos įskiepį ar interneto naršyklės piktogramą. Tiesa, labai daug įskiepių <i>Nokia N900</i> nėra, tačiau įdėti pagrindiniai, o naujų parsisiųsti tikrai yra iš kur. Jų gausa taip pat nedidelė, bet reikėtų atkreipti dėmesį į faktą, jog <i>Maemo 5</i> dar tik įsibėgėja. Operacinė sistema turi labai daug potencialo, o kompanijos pareiškimas, kad ji visiškai pereis prie šios OS artimiausiu metu, nuteikia optimistiškai jos turėtojus.</p>
<p><a class="ns" href="http://sb.technews.lt/Nokia.N900/Dideles/25.png">
<div class="imgright"><img src=" http://sb.technews.lt/Nokia.N900/Mazos/25.jpg"  /></div>
<p></a><a class="ns" href="http://sb.technews.lt/Nokia.N900/Dideles/24.png"><br /><img src=" http://sb.technews.lt/Nokia.N900/Mazos/24.jpg" /><br /></a></p>
<p>Spustelėjus viršutiniame dešiniame kampe, jums prieš akis išlys įskiepių ir bendrų nustatymų tvarkyklės piktograma. Jos pagalba galėsite pertvarkyti įskiepius, įdėti naujus ar pašalinti senus. Yra net galimybė pašalinti vieną ar kitą langą, kad greičiau veiktų rotacija tarp jų ir pats telefonas, tačiau pagreitėjimas faktiškai nepastebimas. Tai nėra viskas. Pradiniame namų lange viršuje, labai netoli kairiojo kampo, yra būsenos eilutė. Ją nuspaudus patenkama į meniu, kur galima išjungti/pajungti bevielius ryšius, pakeisti laikrodžio nuostatas ar tvarkyti telefono aplinkų profilių failus.</p>
<p><a class="ns" href="http://sb.technews.lt/Nokia.N900/Dideles/27.png">
<div class="imgright"><img src=" http://sb.technews.lt/Nokia.N900/Mazos/27.jpg"  /></div>
<p></a><a class="ns" href="http://sb.technews.lt/Nokia.N900/Dideles/26.png"><br /><img src=" http://sb.technews.lt/Nokia.N900/Mazos/26.jpg" /><br /></a></p>
<p><i>Maemo 5</i> operacinėje sistemoje, lyg tikrame staliniame kompiuteryje, galima dirbti su ne viena, bet keletu programų vienu metu. Į darbą <i>Nokia</i> mums „įkinkė“ aplikacijų tvarkyklę, kuri jums niekad nedings iš akių – pereinant iš vienos aplikacijos į kitą ar norint tiesiog nueiti į meniu ji vis jums išlys prieš akis ir parodys įjungtas aplikacijas. Gali būti, jog tai gali kiek erzinti kai kuriuos vartotojus, nes aplikacijų tvarkyklę galima tiesiog pasijungti per meniu, tad su naujausiu atnaujinimu galime tikėtis pasirinkimo galimybės vartotojui, tačiau, bent jau man, kaip minėjau, tai visiškai netrukdė ir net pasirodė naudinga – niekad nepamiršau išjungti nereikalingų programų, taip be reikalo neeikvojant procesoriaus ir, žinoma, baterijos syvų.</p>
<p><a class="ns" href="http://sb.technews.lt/Nokia.N900/Dideles/29.png">
<div class="imgright"><img src="http://sb.technews.lt/Nokia.N900/Mazos/29.jpg"  /></div>
<p></a><a class="ns" href="http://sb.technews.lt/Nokia.N900/Dideles/28.png"><br /><img src=" http://sb.technews.lt/Nokia.N900/Mazos/28.jpg" /><br /></a></p>
<p>Pastaroji dirba kaip tikėtasi – lengvai leidžia pereiti iš vienos aplikacijos į kitą ar uždaryti nereikalingas. Kaip galite pastebėti fotografijose, leidžiama matyti iki šešių aplikacijų, o telefone net šešios skirtingos vienu metu veikiančios aplikacijos, pripažinkite, yra tikrai gana įspūdinga. <i>Nokia N900</i> pateisina visus lūkesčius, kokių tikėjausi iš šios ypatybės.</p>
<p>Meniu struktūra išskirtinė. Galbūt, jei naudojatės šiuolaikiniu išmaniuoju telefonu, pastebėjote, jog telefonų gamintojai į meniu bando sugrūsti visas aplikacijas ir funkcijas, tuo tarpu <i>Nokia</i> pasielgia kiek kitaip ir neapkrauna pagrindinio meniu lango. Tai reiškia, jog <i>Nokia N900</i> turi savotišką dviejų lygmenų meniu. Patekus į meniu mes matome pačius svarbiausius įrankius, tuo tarpu paspaudę „more“ – visus kitus įrankius, programas ir žaidimus. Toks pasirinkimas neerzina, nes jei jums programa iš tiesų reikalinga, tiesiog išmintingiau jos piktogramą įsidėti į vieną iš „namų langų“, nei eiti į šalutinį meniu, o sutalpinti programų piktogramų į vieną tuščia „namų langą“ galima labai daug.</p>
<p><a class="ns" href="http://sb.technews.lt/Nokia.N900/Dideles/31.png">
<div class="imgright"><img src=" http://sb.technews.lt/Nokia.N900/Mazos/31.jpg"  /></div>
<p></a><a class="ns" href="http://sb.technews.lt/Nokia.N900/Dideles/30.png"><br /><img src=" http://sb.technews.lt/Nokia.N900/Mazos/30.jpg" /><br /></a></p>
<p><i>Nokia</i> mano panašiai, kaip ir aš, dėl tos priežasties ji nesiūlo jokių funkcijų pertvarkyti pagrindinį meniu – viskas lieka taip, kaip nori kompanija, o naujos aplikacijos tiesiog keliauja į šalutinį meniu skirsnį. Pats meniu išdėstymas kiek primena naujausias <i>Nokia Symbian</i> operacinės sistemos versijas, tad jei naudojote vieną iš tokių telefonų ir staiga įsigijote <i>Nokia N900</i>, susigaudysite labai greitai.</p>
<p>Aš jau minėjau, jog norint išeiti atgal ar, kaip šiuo atveju, išeiti iš meniu į pagrindinį langą, jums reikia nuspausti kur nors ekrane. Prisipažinsiu, kad pirmą kartą kiek sutrikau ir nelabai žinojau ką daryti, tačiau perpratus šią technologiją vaikščiojimas atgal yra žymiai patogesnis ir malonesnis nei, kaip <i>HTC Hero</i> atveju, būtinai nuspaudžiant atgalinį fizinį ar virtualų mygtuką. Žinoma, čia susiduriama ir su problemomis. Jų nebūna naudojant pieštuką, nes jo pagalba neišlikti tiksliam tiesiog neįmanoma, tačiau pasitaiko atvejų, jog valdant pirštu nuspaudžiama ne ten, kur norima, ir jūs gražinami atgal vietoje to, kad įeitumėte ten, kur norėjote.</p>
<p>QWERTY fizinės klaviatūros tandemas ir <i>Maemo 5</i> operacinė sistema man dar labiau priminė stalinį kompiuterį. Turbūt kiekvienas iš jūsų kiekvieną dieną naudojate Ctrl+C ar Ctrl+V komandas. Taigi, jos veikia ir čia, <i>Nokia N900</i> telefone, kas tikrai nustebino. Vienu akimirksniu patekti į programų tvarkyklę galima spustelėjus Ctrl+Backspace vienu metu, kas sutaupo begalę laiko. Daugelį komandų galima rasti oficialiame <i>Nokia N900</i> portale, kur patariama kaip efektyviau naudotis telefonu.</p>
<p>Patiko ir <i>Nokia</i> sukurtas savotiškas autofokusas, kurio pagalba uždengiama nereikalinga informacija, ką taip pat galite pamatyti telefono meniu fotografijose. Pavyzdys štai galėtų būti toks: jūs tvarkote failus ir staiga jums prireikia funkcijos juos surūšiuoti tam tikru būdu ar tiesiog ištrinti. Jūs matote tik tuos pasirinkimus, o jūsų failų tvarkyklė yra suliejama, tačiau sufokusuota tik jus dominanti dalis. <i>Maemo 5</i> net aplikacijos išjungiamos su gana gražiai atrodančiu, kompanijos sugalvotu akiai gražiu efektu.</p>
<p><a class="ns" href="http://sb.technews.lt/Nokia.N900/Dideles/33.png">
<div class="imgright"><img src=" http://sb.technews.lt/Nokia.N900/Mazos/33.jpg"  /></div>
<p></a><a class="ns" href="http://sb.technews.lt/Nokia.N900/Dideles/32.png"><br /><img src=" http://sb.technews.lt/Nokia.N900/Mazos/32.jpg" /><br /></a></p>
<p>Smagiausia <i>Nokia N900</i> ir <i>Maemo 5</i> operacinės sistemos dalis veikiausiai yra ta, jog viso testavimo metu nepastebėjau nei vieno operacinė sistemos trūkčiojimo ar užstrigimo. Žinoma, labai didelės talpos programinė įranga, kaip žemėlapių <i>Nokia Ovi Maps</i> ar flash animacijos prigrūsti puslapiai atsiverčia ne iš karto, tačiau to buvo galima tikėtis. Bet kokiu atveju, <i>Cortex A8</i> centrinis procesorius susidoroja su savo darbu, o įdiegtos 256MB darbinės atminties visiškai pakanka. Naudojant pieštuką nebuvo nei vieno karto, kad telefonas pavėluotai reaguotų į mano komandą.</p>
<p><b>Internetas visu gražumu</b></p>
<p>Ir štai kur Nokia N900 internetinis telefonas pranoko visus mano ir daugelio apžvalgininkų lūkesčius. Interneto pasiekiamumas telefono pagalba yra toks geras, kad šį aspektą aš vadinu geriausia dalimi iš visos Maemo operacinės sistemos.</p>
<p>Šioje vietoje nereikėtų nuvertinti Mozilla pagalbos kuriant interneto naršyklę, kuri yra tokia pat, kaip ir jūsų staliniame kompiuteryje. Kaip rašoma kompanijos svetainėje, ji net naudoja tokius pat algoritmus, tad galimybė, kad interneto svetainė bus atvaizduota neteisingai ar ne su visais elementais, yra nulinė.</p>
<p><a class="ns" href="http://sb.technews.lt/Nokia.N900/Dideles/35.png">
<div class="imgright"><img src=" http://sb.technews.lt/Nokia.N900/Mazos/35.jpg"  /></div>
<p></a><a class="ns" href="http://sb.technews.lt/Nokia.N900/Dideles/34.png"><br /><img src=" http://sb.technews.lt/Nokia.N900/Mazos/34.jpg" /><br /></a></p>
<p>Man neabejotinai patiko vizualus naršymo istorijos pateikimas ir nustatymų pasirinktys. Dvigubas paspaudimas tinklapio elementus pritraukia pilnai ir vaizduoja juos WVGA rezoliucijos ekrane. Kaip galėjote suprasti, dar vienas dvigubas paspaudimas jus gražina ten, kur ir pradėjote. Nors man asmeniškai patogesnis kitas tinklapio prisiartinimo būdas, tačiau ir šis veikė be priekaištų – greitai ir tiksliai.</p>
<p>Bemaž visad naršydamas internete laikydavau išstūmęs QWERTY klaviatūrą ir minėjau, kad susidūriau su problema, kai bandžiau pritraukti tinklapio vaizdą fiziniais mygtukais. Taip pat iš pradžių galvojau, kad Mozilla naršyklė nepalaiko priartinimo pirštais, nes maniau, kad tai bus kažkas panašaus, kaip Google Android operacinėje sistemoje – artinant vieną pirštą prie kito vaizdas didės, tuo tarpu darant atvirkščią veiksmą, mažės, bet tai, be abejos, nesuveikė. Tada sumaniau peržvelgti visą Nokia N900 interneto svetainėje pateikiama valdymo vadovą ir pavyko sužinoti, jog priartinimui ir patolinimui telefone naudojama „spiralės“ technika.</p>
<p>Pirštą reikia sukti ratu į dešinę ir kairę puses atitinkamai norint, kad vaizdas priartėtų ar patolėtų. Tai nėra taip lengva, kaip gali pasirodyti iš pirmo žvilgsnio, tačiau įpratus, tampa gana neblogu įrankiu. Yra ir daugiau valdymo ypatybių gestų kalba. Kad pasijaustumėte kaip tikrame kompiuteryje, galite iškviesti „graužiko“ rodyklę! Tai visai paprasta. Tereikia brūkštelti pirštu iš kairės pusės link ekrano vidurio. Tenka pastebėti, kad nenaudojant pieštuko, tai nuostabus dalykas nuspausti smulkias tinklapio detales ar nuorodas.</p>
<p>Naujų kortelių atidarymas naršyklėje galimas, kas be ko, tačiau tai veikia kaip atskirų programų langai. Naudojant tik interneto naršyklę, jus galite atverti iki šešių skirtingų tinklapių, kurie bus pavaizduojami programų tvarkyklėje kaip atskiros programos. Tiesa, taip tik patariama. Tiesa tokia, kad kortelių galima atverti tiek, kiek jums užteks telefono darbinės atminties, kas iš tiesų nustebino.<br />
<br />QWERTY klaviatūra taip pat visiškai pritaikyta šiai interneto naršyklei ir bendro vaizdo tikrai negadina. Atidarius ją, staiga iššoka adresų juosta, kurią jūs spustelėję vienu paspaudimu galite pradėti vesti tekstą. Nuspaudžiate „enter“ mygtuką ir keliaujate į norimą vietą. Tikrai patogu ir lankstu. </p>
<p><a class="ns" href="http://sb.technews.lt/Nokia.N900/Dideles/37.png">
<div class="imgright"><img src=" http://sb.technews.lt/Nokia.N900/Mazos/37.jpg"  /></div>
<p></a><a class="ns" href="http://sb.technews.lt/Nokia.N900/Dideles/36.png"><br /><img src=" http://sb.technews.lt/Nokia.N900/Mazos/36.jpg" /><br /></a></p>
<p>Dar daugiau asociacijų su įprastine kompiuterio interneto naršykle kyla po to, kai susipažinau su Mozilla mobiliojoje naršyklėje naudojama Adobe Flash versija. Nokia N900 nenaudoja, kaip kiti telefonai, Adobe Flash Lite versijos, tačiau visiškai pilną Adobe Flash 9.4 versiją, kas mane nustebino. Man dar neteko matyti gaminio, kuris taip puikiai ir be jokių strigimų atvaizduotų flash tipo turinį, tačiau Nexus One šiais metais kartu su Adobe žada nustebinti. Bandžiau pažaisti flash žaidimus, taip pat užsukti į YouTube – viskas pavyko ir atrodė taip, kaip kompiuteryje. Naršyklė taip pat palaiko įskiepius ir papildomus priedus, tad ją ateityje bus galima išplėsti, kaip kad jūsų kompiuteryje esančią Mozilla FireFox naršyklę.</p>
<p><a class="ns" href="http://sb.technews.lt/Nokia.N900/Dideles/39.png">
<div class="imgright"><img src=" http://sb.technews.lt/Nokia.N900/Mazos/39.jpg"  /></div>
<p></a><a class="ns" href="http://sb.technews.lt/Nokia.N900/Dideles/38.png"><br /><img src=" http://sb.technews.lt/Nokia.N900/Mazos/38.jpg" /><br /></a></p>
<p>Nokia man teigė, kad kaip ir Nexus One atveju, Nokia N900 naršyklės Adobe Flash palaikymą bus galima praplėsti. Tai reiškia, jog kai tik pasirodys pilnoji Adobe Flash 10.1 versija, ją galėsite įsidiegti į savo telefoną be jokių suvaržymų. Telefono dulkes uosto net ir Nexus One, kuriam pritaikyti kompanijai Adobe flash turinio naująją versiją reikės, o Nokia N900 to neprireiks.<br />
<br />Tiesa pasakius, aš net džiaugiuosi, jog mes neskubėjome ir nepuolėme apžvelginėti Nokia N900 tik jam pasirodžius. Gaila, kad praleidau Ovi Store atidarymą, kuris įvyko vos po dviejų dienų, kai teko grąžinti telefoną, tačiau pavyko išbandyti Mobile FireFox naršyklės beta versiją. Įspūdžiai – tragiški.</p>
<p>Aš iš šios naršyklės tikiuosi daug, vien dėl to, jog norėčiau visiško Adobe Flash palaikymo bei ypač geros Google Android naršyklės versijos. Nieko keisto, jog Mobile FireFox kol kas žada pasirodyti tik Nokia N900 – pagrindas yra, tai jau telefone esanti mobilioji naršyklė. Tiesa, jos visiškai skirtingos. Blogąja prasme taip pat. Mobile FireFox pritrauktas vaizdas tokios blogos kokybės, kad net nežinau, ką ją bekurdama galvojo Mozilla, tačiau kažką neįtikėtino pristatė įprastinėje Maemo naršyklėje.</p>
<p><a class="ns" href="http://sb.technews.lt/Nokia.N900/Dideles/41.png">
<div class="imgright"><img src=" http://sb.technews.lt/Nokia.N900/Mazos/41.jpg"  /></div>
<p></a><a class="ns" href="http://sb.technews.lt/Nokia.N900/Dideles/40.png"><br /><img src=" http://sb.technews.lt/Nokia.N900/Mazos/40.jpg" /><br /></a></p>
<p>Sąsają taip pat pasirodė esanti absurdiška. Į sąrankas ir naujas korteles jus pateksite brūkštelėję į dešinę ar kairę puses, kur išlys parinkčių meniu. Naršant internete man tiek kartų jos pasirodė, kad net ieškojau funkcijos tai išjungti. Žinoma, kad jos nebuvo. Mobile FireFox taip pat nepasižymėjo pilnu Adobe Flash palaikymo, o svarbiausia – labai strigo ją naudojant Nokia N900 telefone. Naudota versija man pasirodė neišbaigta, daugiau Alpha tipo su daugybe potencialo, bet ten gi buvo jau antroji beta versija. Jei Mozilla iš tiesų pristatys tokią Mobile FireFox naršyklę, tai bus didelis nusivylimas. Viską sustyguoti reikės daug darbo, bet Google Android ir Windows Mobile versijos pasirodys dar negreitai, tad tikiuosi geriausio.</p>
<p><a class="ns" href="http://sb.technews.lt/Nokia.N900/Dideles/43.png">
<div class="imgright"><img src=" http://sb.technews.lt/Nokia.N900/Mazos/43.jpg"  /></div>
<p></a><a class="ns" href="http://sb.technews.lt/Nokia.N900/Dideles/42.png"><br /><img src=" http://sb.technews.lt/Nokia.N900/Mazos/42.jpg" /><br /></a></p>
<p><b>Pokalbiai ir SMS</b></p>
<p>Nokia ne tik yra naujausios kartos mini interneto įrenginys, tačiau ir, žinoma, tiesiog įprastas telefonas su funkcijomis, kurias naudojame ir pigiuose analoguose, tad pakalbėti apie telefonų knygą ir trumpąsias žinutes yra būtina.</p>
<p>Telefonų knygoje kažkokių stebinančių naujovių nepavyko pastebėti – viskas parasta ir aišku bei nekartą buvo matyta kituose Nokia telefonuose, net nebūtinai išmaniuosiuose. Nokia N900 siūloma gana paprasta alfabetinė pateiktis, tačiau telefone Nokia mums pasiūlė ir populiariausių greitųjų žinučių klientus. Prie viso to jei į paiešką, sakykime, įvesite Skype vartotojo kontaktus, jums bus leidžiama pasirinkti: jūs norite skambinti Skype programa ar įprastu mobiliu ryšiu.<br />
<br />Redaguojant kontaktus mums pateikiamas gana padorus skaičius pasirinkimų ir galimų redaguoti antraščių, tačiau tenka pripažinti, kad tai visgi nėra tas pats, kas mums gerai žinomuose Nokia S60 operacine sistema pagrįstuose telefonuose. Kiekvieną iš laukelių, žinoma, jūs galėsite redaguoti bet kada panorėję.</p>
<p><a class="ns" href="http://sb.technews.lt/Nokia.N900/Dideles/45.png">
<div class="imgright"><img src="http://sb.technews.lt/Nokia.N900/Mazos/45.jpg"  /></div>
<p></a><a class="ns" href="http://sb.technews.lt/Nokia.N900/Dideles/44.png"><br /><img src=" http://sb.technews.lt/Nokia.N900/Mazos/44.jpg" /><br /></a></p>
<p>Nokia N900 taip pat nesiūlo įprastinės pokalbių išklotinės, kuri figūruoja Symbian operacine sistema pagrįstuose modeliuose. Tiesa, čia taip pat nėra jokios paskirtosios programos tam darbui, tad visos neseniai įvykusios komunikacijos yra rodome viename programos lange, kur žvelgiant į paveikslėlį šalia įvykio jūs matote, kas įvyko – jūs praleidote skambutį ar tiesiog kažkam skambinote, ar priėmėte skambutį. Spustelėję ant vieno iš kontaktų pamatysite platesnę įvykusią komunikaciją su tuo asmeniu.</p>
<p>Aš buvau patenkintas mikrofono darbu – man nekilo jokių problemų. Tiesa, triukšmingoje vietoje išgirsti pašnekovą yra sunku, nes maksimalus garsiakalbio garsas nėra toks didelis, kaip kituose Nokia telefonuose. Manau suprantate, kad kalbu ne apie išorinius, o vidinį garsiakalbį pokalbiams, tačiau pažvelgus apskirtai į jo garsumą ir kokybė, nėra jau taip blogai.</p>
<p>Kaip teko pastebėti, Maemo 5 dar turi kur tobulėti ir aš tikiu, kad Nokia N900 vartotojų<br />
<br />„ant ledo nepaliks“. Mano turėtas testavimo pavyzdys nepasižymėjo nei „gudriuoju“, nei balso skambinimo opcijomis. Tai dar viena iš funkcijų, kurių kompanija neintegravo į Maemo 5 operacinę sistemą, tačiau mes galime tikėtis, jog naujausių atnaujinimų pagalba šios operacinės sistemos galimybės tik padidės.</p>
<p>Aš jau kiek ankščiau minėjau apie sensorių, kuris įtaisytas telefone. Priartinus Nokia N900 prie veido, šis išjungia ekraną, kad netyčia nebūtų nuspaustas netinkamas mygtukas kas, asmeniškai man, su HTC Hero dažnai pasitaikydavo. Tik atitraukiame telefoną nuo ausies bei ekranas ir vėl įsijungia.</p>
<p>Aš taip pat pastebėjau, jog Nokia N900 skambinimo aplikacija geros kokybės, nes siūlo įprastą skambinimą vertikaliai, o ne horizontaliai, kaip gali pasirodyti, nes kol kas programinės įrangos sąsaja veikia tik peizažo formoje. Skambinant prieš mus išlenda keturi pagrindiniai mygtukai – begarsio rėžimo, virtualios klaviatūros, garsiakalbio ir pokalbio pabaigos. Viskas ko reikia ir nieko daugiau.</p>
<p><a class="ns" href="http://sb.technews.lt/Nokia.N900/Dideles/47.png">
<div class="imgright"><img src="http://sb.technews.lt/Nokia.N900/Mazos/47.jpg"  /></div>
<p></a><a class="ns" href="http://sb.technews.lt/Nokia.N900/Dideles/46.png"><br /><img src=" http://sb.technews.lt/Nokia.N900/Mazos/46.jpg" /><br /></a></p>
<p>Pilno dydžio QWERTY klaviatūros būvimas nudžiugins ilgų tekstinių žinučių rašytojus, nors aš matau jos kitą paskirtį – naršymo internete ir elektroninio pašto. Bet kokiu atveju, Nokia N900 pasižymi gana universaliu žinučių rašymo įrankiu, tačiau ir vėlgi matomas neužbaigtumas – trūkstą kai kurių funkcijų iš Symbian sistemų.</p>
<p>Nokia N900, kaip ir ilgą laiką Apple iPhone telefonai, nepalaiko MMS žinučių, tad jūs tūrėsite apsiriboti trumposiomis SMS žinutėmis bei įprastais elektroniniais laiškais. Žinučių rašymo įrankis turi aiškiai matomą ženklų skaičiavimo įrankį, kurio limitas yra 160 simbolių. Viskas gana paprasta – pasirenkate kam siūsite trumpąją žinutę ir tiesiog įrašote norimą tekstą. Čia galioja ir įprastos funkcijos – jei netyčia ar tyčia neišsiunčiate žinutes, ši išsaugoma, o ją galima pasiekti tiesiog vėl patekdami į rašymo langą. Žinoma, tai kiek skiriasi nuo mums įprasto būdo, kai neišsiųsta žinutė tiesiog keliauja į užrašų skyrelį, tad tai gali kiek erzinti, tačiau Nokia N900 yra palikta funkcija žinutę išsaugoti savarankiškai.</p>
<p><a class="ns" href="http://sb.technews.lt/Nokia.N900/Dideles/49.png">
<div class="imgright"><img src="http://sb.technews.lt/Nokia.N900/Mazos/49.jpg"  /></div>
<p></a><a class="ns" href="http://sb.technews.lt/Nokia.N900/Dideles/48.png"><br /><img src="http://sb.technews.lt/Nokia.N900/Mazos/48.jpg" /><br /></a></p>
<p>Ir pabaigai norėtųsi pasakyti apie kiek keistą Nokia sprendimą. Numatytuose nustatymuose nurodyta, kad naudoti virtualios klaviatūros nereikėtų, tad ji tiesiog išjungta. Iš tiesų sunku pastebėti jos panaudojimo galimybes, galbūt naršant internete ir nenorint traukinėti fizinės klaviatūros, bet tai viskas. Bet kokiu atveju, aš ją kiek vėliau palikau įjungtą. Beje, nepaisant to, kad Nokia N900 turi piešimo programą ir pieštuką, žinučių ir elektroninių laiškų rašymo įrankis nėra suderintas su rašymu ranka, tad tai dar viena funkcija, kurios galime tikėtis su naujausiais operacinės sistemos atnaujinimais.</p>
<p><img src=" http://sb.technews.lt/Nokia.N900/Dideles/50.jpg" /></p>
<p><b>Integruota foto kamera</b></p>
<p>Nokia N900 internetinis telefonas turi ir 5MP integruotą foto kamerą, kurios maksimali fotografijų raiška siekia 2576x1936 taško. Telefonas taip pat pasižymi dviguba LED blykste, kuri mums turėtų pagelbėti prasto apšvietimo sąlygomis, tačiau jos panaudojimo galimybės ribotos, tad tikėtis kažko neįtikėtino nereikėtų.</p>
<p>Net ant gamintojo pakuotės pažymima Carl Zeiss optika, tačiau ne vieną kartą pastebėjau, kad tai tiesiog reklaminis šūkis. Minėta optika mažai kuo gelbėjo ir galiu drąsiai sakyti, kad yra žymiai geresnių 5MP foto kamerų, kurios geba pagauti geresnius kadrus. Tiesa, tai nereiškia, kad fotografijos visiškai sumautos. To tikrai nėra. Tiesa, bendro „patiekalo“ limituota vartotojo sąsaja tikrai nepagardina.</p>
<p><a class="ns" href="http://sb.technews.lt/Nokia.N900/Dideles/51.png">
<div class="imgright"><img src=" http://sb.technews.lt/Nokia.N900/Mazos/51.jpg"  /></div>
<p></a><a class="ns" href="http://sb.technews.lt/Nokia.N900/Dideles/52.png"><br /><img src=" http://sb.technews.lt/Nokia.N900/Mazos/52.jpg" /><br /></a></p>
<p>Galimi du skirtingi fotografijų kokybės standartai – 5MP ar 3MP kadras. Manau jau ir taip supratote, jog šis telefonas geba ir filmuoti. Vėlgi, stebuklų tikėtis būtų naivu. Baigiant apie kamerą ir jos galimas funkcijas, neužmirštos ir „macro“, portreto bei veiksmo fotografavimo rėžimai.</p>
<p>Pažvelgus iš esmės, integruota foto kamera bendro reikalo negadina, tačiau kažko ypatingo nepasiūlo. Ją galbūt dar būtų galima naudoti dėl geografinių žymių atpažinimo savybės, tačiau tai yra viskas. Gyvenimo akimirkas reikėtų fotografuoti normaliu įrenginiu, tad Nokia N900 fotokamera neatneša norėtos kokybės, tiesiog daugiau galimybių.</p>
<p><b>Žemėlapiai</b></p>
<p>Nokia N900, kaip ir beveik visi aukštesnės klasės išmanieji telefonai, atkeliavo su integruotu GPS siųstuvu, kuris pasirodė esąs labai jautrus. Jis sugebėdavo nustatyti mano poziciją net būnant kambaryje, o išėjus į lauką jo tikslumas buvo stulbinantis.</p>
<p>Didelis ir aukštos raiškos ekranas čia taip pat gelbėjo ir buvo puikus šiam integruotam navigacijos įrankiui. Vėlgi, Nokia mus sugebėjo nuvilti – instaliuota Ovi žemėlapių programinė įranga yra tiesiog netinkama aktyviam naudojimui. Ovi žemėlapiai net nepalaiko balso instrukcijų, kurios sakomas važiuojant jūsų pasirinktu maršrutu.</p>
<p><a class="ns" href="http://sb.technews.lt/Nokia.N900/Dideles/54.png">
<div class="imgright"><img src=" http://sb.technews.lt/Nokia.N900/Mazos/54.jpg"  /></div>
<p></a><a class="ns" href="http://sb.technews.lt/Nokia.N900/Dideles/53.png"><br /><img src=" http://sb.technews.lt/Nokia.N900/Mazos/53.jpg" /><br /></a></p>
<p>Tiesa, nemokamai jūs visgi galėsite naudotis kelio ir sekimo funkcijomis. Įprastinės funkcijos tikrai yra – nustatote maršrutą ir jį sekate realiu laiku, nors į ekraną reikės kaskart žvilgtelti, nes, kaip minėjau, čia nėra balso instrukcijų. Ovi žemėlapiai siūlo ir naktinį rėžimą bei tris skirtingus žemėlapių tipus – įprastinis žemėlapis, palydovo vaizdas ir teritorinis žemėlapis. Kaip žinia, Ovi žemėlapius varo NAVTEQ technologijos.</p>
<p>Deja, tačiau nemokami Ovi žemėlapiai taip pat neturi funkcijos pakeisti kelio planavimo algoritmus ar tiesiog išsaugoti naudojamus maršrutus ir juos įvardinti kaip „kelionės namo“ ar panašiai. Pažvelgus į viską, nemokamos programinės įrangos potyriai priklausys nuo jūsų naudojimo įpročių. Jei jūs esate tiesiog paprastas vartotojas, kuris retkarčiais įsijungs žemėlapį ir pasižiūrės kur esantis ar norės nedetalaus kelio iki tam tikro taško, jis bus patenkintas, tačiau čia trūksta kai kurių funkcijų ir Google Maps lenkia Nokio Ovi Maps. Tikėtina, kad mokama programinė įranga tai pakeis, bet atsiminkime, kad ji bus mokama.</p>
<p><a class="ns" href="http://sb.technews.lt/Nokia.N900/Dideles/56.png">
<div class="imgright"><img src=" http://sb.technews.lt/Nokia.N900/Mazos/56.jpg"  /></div>
<p></a><a class="ns" href="http://sb.technews.lt/Nokia.N900/Dideles/55.png"><br /><img src=" http://sb.technews.lt/Nokia.N900/Mazos/55.jpg" /><br /></a></p>
<p><b>Visa kita</b></p>
<p>Ir šiame skyrelyje apie tai, kas liko ir sudomino, bet nebuvo paminėta pagrindinėse pastraipose. Tai ir Nokia N900 multimedijos grotuvas, paveikslėlių galerija, failų tvarkytuvas, laikrodis ar FM siųstuvas.</p>
<p>Tenka pastebėti, kad Nokia N900 multimedijos grotuvas kažkuo nenustebino ir pasirodė esantis kuo paprasčiausias, kas man patiko. Tiesa, priekabesni ar ypač daug funkcijų iš telefono reikalaujantys vartotojai gali pasigesti dainų atpažinimo funkcijos ar kitų priedų, tačiau nemanau, jog iš internetinio telefono reikėtų tikėtis stebuklų ir multimedijos galiūno. Muzikai skirti muzikos grotuvai, ne internetiniai telefonai.</p>
<p><a class="ns" href="http://sb.technews.lt/Nokia.N900/Dideles/58.png">
<div class="imgright"><img src=" http://sb.technews.lt/Nokia.N900/Mazos/58.jpg"  /></div>
<p></a><a class="ns" href="http://sb.technews.lt/Nokia.N900/Dideles/57.png"><br /><img src=" http://sb.technews.lt/Nokia.N900/Mazos/57.jpg" /><br /></a></p>
<p>Nepaisant to, Nokia N900 grotuvas palaiko muzikos albumų viršelių fotografijas, kurios rodomos prie grojamos dainos, nors čia nėra jokios prašmatnios animacijos. Galbūt kai kas sakys, kad tai tiesiog glaustas viršelio paveikslėlis, bet ko daugiau ir reikia? Mano nuomone, to visai pakanka. Grotuvas siūlo ir muzikos įrašų skirstymą pagal atlikėja, albumą ar žanrą, tad atlieka svarbiausias funkcijas. Čia net galimas savo grojamų įrašų sąrašo sudarymas.</p>
<p><a class="ns" href="http://sb.technews.lt/Nokia.N900/Dideles/60.png">
<div class="imgright"><img src=" http://sb.technews.lt/Nokia.N900/Mazos/60.jpg"  /></div>
<p></a><a class="ns" href="http://sb.technews.lt/Nokia.N900/Dideles/59.png"><br /><img src=" http://sb.technews.lt/Nokia.N900/Mazos/59.jpg" /><br /></a></p>
<p>Žinoma, kai kam gali užkliūti didelė problema – ekvalaizerio nebuvimas. Vienintelės funkcijos grojant bus dainos pakartojimas ir grojimas maišytai, tačiau kiek įlindus giliau, Nokia N900 mus nustebino. Pasirodo, jog telefonas turi integruotą FM siųstuvą. Tai gana patogus priedas jūsų telefonui, kuris leidžia iš jūsų telefono į bet kurį FM radijo bangas gaudantį įrenginį jūsų pasirinktu dažniu perduoti garsą. Programa naudotis labai paprasta, tad ji garantuoja sklandų ir lengvą operacijų vykdymą. </p>
<p>Lietuvoje tai maža problema, bet jei gyventumėte ten, kur yra daugybe radijo stočių, jums tektų kiek pavargti ieškant tinkamo dažnio tarp 88.10 ir 107.90MHz, kuris būtų laisvas, kitu atveju, jūsų signalo muzikos centras ar kitas įrenginys nepagaus. Man šią funkciją pavyko išbandyti ir siųstuvo pajėgumas buvo neblogas. Be abejos, mistinių 20-30 metrų tikėtis neverta. Nokia N900 aiškų ir nepriekaištingą garsą perduodą 2-3 metru atstumu nuo jūsų radijo bangų imtuvo antenos.</p>
<p><a class="ns" href="http://sb.technews.lt/Nokia.N900/Dideles/62.png">
<div class="imgright"><img src="http://sb.technews.lt/Nokia.N900/Mazos/62.jpg"  /></div>
<p></a><a class="ns" href="http://sb.technews.lt/Nokia.N900/Dideles/61.png"><br /><img src=" http://sb.technews.lt/Nokia.N900/Mazos/61.jpg" /><br /></a></p>
<p>Paveikslėlių galerija šiame telefone taip pat yra tam, kad būtų. Ji neturi akiai malonių efektų, tiesiog kuklią sąsają. Jokių 3D ar panašių animacijų žiūrint fotografijas – tiesiog pačios fotografijos peržiūra. Žinoma, pirštai čia visgi veikia – pirštu slenkant į dešinę ar kairę puses keisis galerijoje esančios fotografijos.</p>
<p>Kiek keistoka pasirodė tai, kad portreto ir peizažo rėžimai čia neveikė automatiškai net nepaisant to, kad Nokia N900 turi akselerometrą. Norint fotografijas peržiūrėti ne įprastiniu peizažo formos rėžimu, jums jį pakeisti teks savarankiškai. Dar vienas minusas veikiausiai būtų tas, jog pirštų pagalba fotografijos pritraukti neįmanoma – reikia naudoti garso mygtukus. Turbūt didžiausias pliusas, kad Nokia N900 savo galerijoje veikia žaibo greičiu. Einant nuo didžiausio iki minimalaus priartinimo, tai vėlgi užtrunka tik vieną ar keletą sekundžių. Taigi sparta iš tiesų stebina.</p>
<p><a class="ns" href="http://sb.technews.lt/Nokia.N900/Dideles/64.png">
<div class="imgright"><img src=" http://sb.technews.lt/Nokia.N900/Mazos/64.jpg"  /></div>
<p></a><a class="ns" href="http://sb.technews.lt/Nokia.N900/Dideles/63.png"><br /><img src=" http://sb.technews.lt/Nokia.N900/Mazos/63.jpg" /><br /></a></p>
<p>Ir pabaigai – apie failų tvarkytuvą ir laikrodį trumpai. Failų tvarkytuvas Nokia N900 yra tiesiog nuostabus. Jis siūlo gerą grafinį apipavidalinimą ir turi neblogą funkcijų rinkinį. Jūs galite atlikti bemaž visas funkcijas – perkelti failą, jį nukopijuoti, pervardinti ar pertvarkyti ir, žinoma, ištrinti. Žinoma, labiau išplėtotos Symbian operacinės sistemos failų tvarkytuvas turi keliomis funkcijomis daugiau ir viena iš jų, kurios neradau, yra paieškos funkcija, tačiau viskas priklauso nuo to, kaip jūs rūšiuosite savo failus.</p>
<p><a class="ns" href="http://sb.technews.lt/Nokia.N900/Dideles/66.png">
<div class="imgright"><img src=" http://sb.technews.lt/Nokia.N900/Mazos/66.jpg"  /></div>
<p></a><a class="ns" href="http://sb.technews.lt/Nokia.N900/Dideles/65.png"><br /><img src="http://sb.technews.lt/Nokia.N900/Mazos/65.jpg" /><br /></a></p>
<p>Ir galų galiausiai apie telefono laikrodį. Tik jį įjungus mus pasitinka trys opcijos – pridėti žadintuvo laiką, esami žadintuvai ir pasaulio laikai. Žadintuvo laiko įdėjimas yra labai paprastas ir teužima dvi grafas – laiko ir to, ar jį kartoti ateityje, ar ne. Vėlgi, praleista funkcija, kurią esu matęs Google Android operacinėje sistemoje – pasirinkti, kuriomis dienomis žadintuvas jus pakeltų iš miego.</p>
<p><a class="ns" href="http://sb.technews.lt/Nokia.N900/Dideles/68.png">
<div class="imgright"><img src=" http://sb.technews.lt/Nokia.N900/Mazos/68.jpg"  /></div>
<p></a><a class="ns" href="http://sb.technews.lt/Nokia.N900/Dideles/67.png"><br /><img src="http://sb.technews.lt/Nokia.N900/Mazos/67.jpg" /><br /></a></p>
<p>Spustelėjus pasaulio laikus jūs patenkate į nevisiškai išvaizdų meniu, kuriame rodomas esamas laikas tam tikruose miestuose, kuriuos išsaugojote. Pasijungsite miesto įdėjimo langą ir jus pasitiks išvaizdesnis žemėlapis, kuriame einant laiko juostomis rodomi galimi miestai. Ir tiesa, mes vos neužmiršome paminėti apie žaidimus.</p>
<p><img src=" http://sb.technews.lt/Nokia.N900/Dideles/69.jpg" /></p>
<p>Kas be ko, Nokia N900 turi ir keletą žaidimų, kurių vėliau turėtų atsirasti dėka plėtotojų Ovi Store parduotuvėje. Jau esami žaidimai yra Blocks, Chess ir mane labai sužavėjęs Bubble žaidimas. Pastarasis įdomus tuo, jog veikėją, gyvą rutulį, jūs valdysite tik akselerometro pagalba – kur pakreipsite telefoną, ten jis ir pasislinks.</p>
<p><a class="ns" href="http://sb.technews.lt/Nokia.N900/Dideles/70.png">
<div class="imgright"><img src="http://sb.technews.lt/Nokia.N900/Mazos/71.jpg"  /></div>
<p></a><a class="ns" href="http://sb.technews.lt/Nokia.N900/Dideles/71.png"><br /><img src=" http://sb.technews.lt/Nokia.N900/Mazos/70.jpg" /><br /></a></p>
<p><b>Išvada</b></p>
<p>Taigi, Nokia N900 tikrai yra šviežio oro gūsis ne tik Nokia išmaniųjų telefonų segmente, tačiau ir apskirtai visoje lietimui jautrių telefonų rinkoje. Jis yra skirtingas, tačiau su tikslu. Maemo operacinė sistema yra neįprasti ir menkai panaši į kitas operacinės sistemas, tačiau tai nereiškia, kad ji nėra draugiška. Atvirkščiai – paprasta ir funkcionali.</p>
<p>Nokia N900 turi daug pliusų. Matyt, vienintelis minusas iš techninės pusės būtų labai maža QWERTY klaviatūra, o tuo tarpu prie Maemo 5 operacinės sistemos padirbėti yra kur ir jos funkcionalumą galima plėsti beveik iki begalybės. Maemo ir sudaro Nokia Nx00 serijos telefonų pagrindą, tad norėtųsi, kad į ją būtų sutelktas didelis dėmesys.</p>
<p>Ar mes sulauksime Nokia N950? Turbūt, kad taip. Maemo operacinė sistema ateityje turėtų pakeisti Symbian operacinę sistemą, o ši internetinių telefonų serija tampa savotišku poligonu plėsti ir bandyti jos ypatybes. Lauksime kiek spartesnės aparatinės įrangos ir didesnės QWERTY klaviatūros bei, žinoma, išplėtos Maemo 5 OS. Ar Nokia N900 yra geras? Neabejotinai taip. Internetinis telefonas nėra be minusų, tačiau jis, mano nuomone, kol kas pats geriausias Nokia telefonas, kas jį tik ir kelia į aukštumas.</p>
<p><img src="http://www.part.lt/img/906ea9b7093fec151cd4846f139a46c2589.png" /></p>
