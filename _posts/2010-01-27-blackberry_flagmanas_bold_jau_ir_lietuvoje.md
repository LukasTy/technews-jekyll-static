---
layout: post
status: publish
published: true
title: BlackBerry flagmanas Bold jau ir Lietuvoje
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4542
wordpress_url: http://localhost/site/new/blackberry_flagmanas_bold_jau_ir_lietuvoje/
date: '2010-01-27 13:28:00 +0200'
date_gmt: '2010-01-27 13:28:00 +0200'
categories:
- Naujienos
---
<div class="imgright"><img src="http://t1.gstatic.com/images?q=tbn:5oMVp0IfDUu9cM:http://whollysblog.com/wordpress/wp-content/uploads/2009/10/new-blackberry-bold-9700.jpg"  /></div>
<p>Nuo sausio 26 d. telekomunikacijų bendrovė Bitė pradėjo prekiauti naujausiu išmaniojo telefono BlackBerry modeliu – BlackBerry Bold 9700. Tai aukščiausios kokybės BlackBerry modelis, palaikantis spartųjį 3G ryšį ir išsiskiriantis specialiai verslui skirtomis funkcijomis. </p>
<p>„Naujojo BlackBerry Bold 9700 funkcijos ir techninės savybės apgalvotos iki menkiausių smulkmenų. Šis išmanusis telefonas nustatys naujus standartus ir užsitikrins lyderio vardą tarp verslui skirtų mobilių įrenginių“, - sakė Arūnas Mickevičius, Bitės grupės vyresnysis produktų vadybininkas.</p>
<p>BlackBerry Bold 9700, kuris pasaulyje pristatytas praėjusių metų gruodžio mėnesį, pasižymi plačiu didelės raiškos ekranu, turi visaženklę klaviatūrą, integruotas 3G, GPS ir Wi-Fi ryšio technologijas, naujausią BlackBerry 5.0 operacinę sistemą bei 3,2 megapikselių kamerą. Atnaujinto dizaino BlackBerry Bold 9700 sveria tik 122 gramus ir yra mažesnis už savo pirmtaką BlackBerry Bold 9000. </p>
<p>Dėl įrenginio konstrukcijos ir specialiai jam sukurtų paslaugų dvigubai padidėjo baterijos tarnavimo laikas – intensyviai naudojantis vieno pakrovimo BlackBerry Bold 9700 užteks net 3-4 dienoms. Pristatytame telefone taip pat įdiegta naujovė - lietimui jautrus valdiklis, padėsiantis paprasčiau ir greičiau naudotis telefono funkcijomis.  </p>
<p>BlackBerry mobilieji įrenginiai dėl savo unikalių elektroninio pašto paslaugų užsitarnavo pripažinimą visame pasaulyje. Šių išmaniųjų telefonų savininkai elektroninius laiškus gauna iš karto, vos tik šie palieka siuntėjo el. pašto dėžutę. Laiškų ir jų priedų peržiūrai ar taisymui galima naudoti telefone jau įdiegtas programas, palaikančias populiariausių formatų dokumentus, sukurtus Microsoft Word, Excel, PowerPoint, Adobe PDF. </p>
<p>BlackBerry įrenginiai išsiskiria specialia duomenų suspaudimo technologija, todėl siunčiant ar gaunant el. laiškus, taip pat naršant internete persiunčiama žymiai mažiau duomenų nei įprastais telefonais. Blackberry paslaugos ir telefonai taip pat vertinami dėl aukšto saugumo lygmens užtikrinimo – juos patvirtino ir atestavo dauguma valstybinių organizacijų bei NATO. BlackBerry technologijos šifruoja naudotojo duomenis kortelėje ir pačiame įrenginyje. </p>
<p>Per paskutinį  praėjusių metų ketvirtį pasaulyje parduota daugiau nei 10 mln. BlackBerry išmaniųjų telefonų.  Praėjusiais metais BlackBerry įrenginiai tapo populiariausiais išmaniaisiais telefonais Jungtinėse Amerikos Valstijose, o juos gaminanti kanadiečių bendrovė Research in Motion užėmė pirmą vietą žurnalo Fortune sudarytame sparčiausiai augančių bendrovių reitinge. </p>
<p>BlackBerry Bold 9700  – jau ketvirtasis per pastaruosius metus Bitės pristatytas BlackBerry modelis Lietuvoje. Kiek anksčiau Bitė rinkai pristatė populiariuosius modelius BlackBerry Curve 8900, BlackBerry Curve 8520 bei BlackBerry Bold 9000. Bitėje išmanieji telefonai BlackBerry išlieka populiariausiais verslui skirtais telefonais. </p>
