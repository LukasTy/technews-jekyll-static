---
layout: post
status: publish
published: true
title: AMD ateities planai
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 1661
wordpress_url: http://localhost/site/new/amd_ateities_planai/
date: '2008-04-18 20:13:35 +0300'
date_gmt: '2008-04-18 20:13:35 +0300'
categories:
- Naujienos
---
<p>Kaip jau rašėme, <i>AMD</i> oficialiai pranešė apie savo finansinius pirmojo šių metų ketvirčio nuostolius. Visgi kompanija nesiruošia sėdėti sudėjusi rankų ir tikisi pelningai pradėti dirbti trečiame šių metų ketvirtyje.<br />
<br><br />
<br>Kaip teigia <a class="ns" href="http://www.techreport.com/discussions.x/14579"><i>Techreport</i></a>, <i>AMD</i> yra visiškai pasiruošusi vasarą pradėti masinę 45 nm procesorių (kodinis pavadinimas – <i>Shanghai</i>) gamybą. Šiuos gaminius prekybai <i>AMD</i> tikisi pradėti tiekti paskutiniame šių metų ketvirtyje. Taip pat nenumatoma pakeitimų ir pagal 45 nm technologiją pagamintų <i>Bulldozer</i> procesorių pasirodymo grafike 2009 metais.<br />
<br><br />
<br><i>AMD</i> vadovas Hektoras Ruizas (Hector Ruiz) keliais žodžiais užsiminė apie kompanijos strategijos pasikeitimus. Kaip jau <a class="ns" href="http://www.technews.lt/index.php?id=Kas&amp;Id=1430">minėjome</a> anksčiau, <i>AMD</i> ruošiasi atleisti 10 procentų savo darbuotojų. Be to, minimi planai uždaryti nepelningus verslo padalinius, mažiau susijusius su pagrindine kompanijos veikla. Iš Hektoro kalbos galima suprasti ir tai, jog <i>AMD</i> neatmeta galimybės parduoti savo gamybos fabrikus kitai kompanijai.<br />
<br><br />
<br><a class="ns" href="http://www.dailytech.com/article.aspx?newsid=11531"><i>Dailytech</i></a> naujienų portalas šiandien taip pat pranešė, jog <i>AMD</i> planuose - vienalytis šešių branduolių procesorius <i>Istanbul</i>, naudosiantis tokią pačią architektūrą, kaip ir keturių branduolių <i>Shanghai</i>. Tačiau tai dar ne viskas. Ketinama viename procesoriuje sumontuoti net dvi tokias šerdis, dėl ko sumoje procesorius turėtų net 12 branduolių. Abiejų kristalų tarpusavio sujungimui numatyta naudoti sparčią <i>HyperTransport 3.0</i> magistralę.</p>
