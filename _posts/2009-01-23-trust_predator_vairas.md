---
layout: post
status: publish
published: true
title: Trust PREDATOR vairas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 68
wordpress_url: http://localhost/site/new/trust_predator_vairas/
date: '2009-01-23 23:37:47 +0200'
date_gmt: '2009-01-23 23:37:47 +0200'
categories:
- Periferija
- Apžvalgos
---
<p>Pastebėjau, kad vis labiau populiarėja pirkti kompiuterinius vairus skirtus paįvairinti lenktynių stimuliatorius. Aš niekada nerašau apžvalgų savaitė po produkto pirkimo, nes tada dar nebūnu atsidžiaugęs ir sudedu tik pliusus. O šį Trust PREDATOR (be vibracijos) vairą turiu jau apie 1-2 metus. Taigi su juo esu daug išgyvenęs ir puikiai žinau ko jis vertas. Apžvalgoje pateiksiu savo paties darytas nuotraukas (nuotraukos darytos web kamerėle taigi už kokybę atsiprašau).</p>
<p>Pradėsiu nuo vairo kainos. Aš šį vairą pirkau už 120lt ir nuo to laiko jis atpigo tik 5lt (atpigo kitą dieną po to kai aš nusipirkau) tačiau per daug nenuliūdau, nes permokėjau tik 5 litus. Manau, kad vairas vertas savo kainos, ir yra ganėtinai kokybiškas. </p>
<p>O dabar papasakosiu išsamiau. Žaidžiant tokius žaidimus kaip NFS: Carbon jis šiek tiek suka šonan. Iš pradžių galvojau, kad tai vairo brokas, tačiau pasirodo viską reikėjo sutvarkyti žaidimo nustatymuose. Jei kas turite vairą ir nežinote kaip jį sureguliuoti pagal jūsų poreikius sekite šiuos žingsnius: Start- settings- control panel- game controllers- USB game device. Ir ten viską susireguliuokite kaip jums patogiau. </p>
<p><img src="http://img180.imageshack.us/img180/3235/vairasar8.png" /></p>
<p><span class="saltinis">Vairo forma yra išties panaši į tikros mašinos. Su kai kuriomis mašinomis netgi identiška. Tai suteikia realistiškumo</span></p>
<p>Vairo pritvirtinimas yra tikrai geras. Mechanizmas užsifiksuoja tvirtai, tačiau dabar iki galo užveržęs pabandžiau jį patraukti ir pavyko. Tačiau nemanau, jog važiuodami jūs vairą visa jėga traukiate į save (na gal visos jėgos ir nereikia, bet prireikė laikyti stalą , kad kartu nenuvažiuotų). Dar yra kažkoks lipnus dalykėlis po vairu, kad vairas dar stipriau priglustų. Tiesa pirmą kartą kai reikėjo mechanizmą įtvirtinti į vairą buvo rimtų bėdų, nes niekaip neišėjo. Bet paskui draugui stebuklingai gavosi.</p>
<p><img src="http://img180.imageshack.us/img180/6605/vairas1ow7.png" /></p>
<p><span class="saltinis">Vairo pritvirtinimo mechanizmas</span></p>
<p>Vairo paviršiaus kokybė yra pakankamai gera. Buvau vairo ventiliatorius apipylęs pienu, bet nieko nenutiko. Viskas veikė kaip veikią. Buvo gal apie pusės metų tarpas kai vairu nesinaudojau, taigi vairą padėjau už fotelio atremtą į radiatorių. Kadangi tai buvo žiema, o radiatoriai pastoviai dienos metu stipriai įkaitę ant vairo nuo karščio atsirado šiokios tokios įspaudos.</p>
<p><img src="http://img180.imageshack.us/img180/6639/vairas2ce4.png" /></p>
<p><span class="saltinis">Įspaudos ant vairo</span></p>
<p>Tačiau, kadangi jos tik trys ir yra labai negilios vairavimui nė kiek netrukdo. Kaip matote paveikslėliuose vairo paviršius aptrauktas guma, ir netgi labai suprakaitavusios rankos puikiai priglunda ir visiškai neslysta. Be, to už vairo yra du mygtukai, kuriais galima mušinėti bėgius. </p>
<p><img src="http://img180.imageshack.us/img180/494/vairas3mu5.png" /></p>
<p><span class="saltinis">Už vairo esantys mygtukai</span></p>
<p>Vairo sukimosi kampas yra pakankamai didelis. Man nepatinka vairai kurie sukasi 90 laipsnių kampu, kadangi jie tinka tik tikroviškai žaisti F1 žaidimus. Aš tokių nemėgstu. Šio vairo sukimosi kampas netoli 180 laipsnių, tai vėlgi žaidimus padarė realesniais. </p>
<p><img src="http://img180.imageshack.us/img180/5968/vairas4iu1.png" /></p>
<p><span class="saltinis">Vairo sukimosi kampas</span></p>
<p>Man nepatiko tai, kad vairas sukasi sunkiau nei tikros mašinos. Man smagiau vairą sukioti lengvai, o vairuojant viena ranka užsukti vairą iki galo reikia naudoti jėgą.</p>
<p>Apie patį vairą manau pliurpti užteks. Dabar papasakosiu apie pedalus.</p>
<p><img src="http://img180.imageshack.us/img180/4539/vairas5wa5.png" /></p>
<p><span class="saltinis">Pedalai</span></p>
<p>Kaip ir priklauso kairys yra stabdis dešinys yra greitis. Greičio pedalas spaudosi gana lengvai, bet! Man labai nepatiko, tai, kad norint išvystyti maksimalų greitį reikią iš jėgos grūsti koją į pedalą. Nes jis nuspaustas iki galo neveikia visu pajėgumu reikia spustelti stipriau į apačią. Tai be abejonės jau yra šioks toks minusas, bet ne visuose žaidimuose to greičio reikia. Stabdžio pedalas spaudžiasi itin sunkiai. Tai man nelabai patiko. Stabdo jautriai, bet jei reikia maksimalaus stabdymo teks kojas šiek tiek pramankštinti. Pedalų apačioje yra guma, taigi pedalai neslysta.</p>
<p>Vairas prie kompiuterio jungiamas USB jungtimi. Vairo ir pedalų laidai susieti, kad būtų patogiau, ir nereikėtų dviejų USB jungčių. Laido ilgis gal beveik pusantro metro. </p>
<p>Išvados </p>
<p>Vairas yra puikus pasirinkimas tiems kas nėra lenktynių entuziastai, o tik kartais sužaidžia savo malonumui. Vairo kaina verta kokybės. Beje, jei kam reikia vibracijos galite nusipirkti tokį pat vairą kaip šis tik su vibracijos funkcija. Kainuos 50lt brangiau. Šiuo vairu labai smagu žaisti 3D driving-school. Jautiesi kaip vairuodamas tikrą mašiną.</p>
<p></p>
