---
layout: post
status: publish
published: true
title: Radeon HD 5870 Eyefinity6 Edition pasirodys kovą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4612
wordpress_url: http://localhost/site/new/radeon_hd_5870_eyefinity6_edition_pasirodys_kova/
date: '2010-02-19 19:34:55 +0200'
date_gmt: '2010-02-19 19:34:55 +0200'
categories:
- Naujienos
---
<div class="imgright"><img src="http://www.part.lt/img/3f45fbf0822a28df44067a2a09adbabc613.jpg"  /></div>
<p>AMD Radeon HD 5870 Eyefinity6 Edition, speciali Radeon HD 5870 versija, turėtų pasirodyti jau kovo 11 dieną, kaip rašoma naujausiuose pranešimuose. Eyefinity6 Edition leis dirbti su šešiais monitoriais vienu metu, kas, pripažinkime, turėtų nemažai kainuoti.</p>
<p>Pranešama, kad AMD sukurta Radeon HD 5870 Eyefinity6 Edition turi net šešias TMDS signalo linijas tam, kad galėtų vaizdą perduoti į šešis monitorius. Jungčių panelėje mes nematome nieko kito, kaip tik šešias DisplayPort jungtis. Naudojant pateiktus antgalius, produktą, kaip jau galėjote suprasti, bus galima prijungti net prie šešių monitorių, kurie rodys vieną ir tą patį vaizdą vienu metu. Kalbant apie patį posistemį, viskas lieka nepakitę, išskyrus darbinę atmintį – jos čia 2GB.</p>
<p>Kitas produktas, kurį AMD žada netrukus pristatyti, yra Radeon HD 5830 vaizdo posistemis, kuris kainuos tarp 150-200 JAV dolerių. Šis turėtų būti panašaus pajėgumo kaip ir praėjusios kartos vieno lusto galiūnas Radeon HD 4890, tačiau turės daugybe pliusų – DirectX 11 API, Eyefinity palaikymą ir mažesnes energijos sąnaudas. Spėjama, jog Radeon HD 5830 turės 1120 „srovių“ procesorių, 1GB GDDR5 darbinę atmintį, o jo dažniai bus 800MHz ir 1000MHz atitinkamai branduolio bei atminties.</p>
<p>Tikėtina, kad Radeon HD 5830 ir Radeon HD 5870 Eyefinity6 išleidimai bus strateginis AMD žingsnis artėjant nVidia GeForce GTX 400 serijos vaizdo posistemiams, nes kompanija bando užpildyti visas įmanomas nišas ir taip parduoti kuo daugiau naujos kartos vaizdo posistemių.</p>
<p><img src="http://hothardware.com/newsimages/Item10867/samsung-eyefinity-display.jpg" /></p>
