---
layout: post
status: publish
published: true
title: Asus Lamborghini VX5 su 1 TB SSD
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3183
wordpress_url: http://localhost/site/new/asus_lamborghini_vx5_su_1_tb_ssd/
date: '2009-03-03 18:14:47 +0200'
date_gmt: '2009-03-03 18:14:47 +0200'
categories:
- Naujienos
---
<p>Dabar vykstančioje <i>CeBIT</i> parodoje <i>Asus </i>atskleidė dalį gamybai ruošiamų produktų, iš kurių <i>P55 </i>lustų rinkinį turinčios motininės jau buvo aprašytos. Kitas įdomus <i>Asus </i>gaminys yra <i>Lamborghini </i>nešiojamųjų kompiuterių serijos atstovas <i>VX5</i>. Variklio dangtį labai primenanti išvaizda turėtų kelti asociacijas su naujausiu <i>Lamborghini </i>superautomobiliu <i>Reventón</i>. Visgi aspektas darantis šį kompiuterį dar unikalesnį yra 1 TB talpos kietasis diskas be judančių dalių – <i>SSD</i> (!). </p>
<p>Šioje automobilių gamintojo <i>VX5</i> modifikacijoje, kaip ir įprastame variante, bus naudojamas 16 colių įstrižainės ekranas, <i>Intel Core 2 Quad</i> centrinis procesorius, kurio taktinis dažnis kol kas nėra žinomas, bei 4 GB operatyviosios atminties. Taip pat čia integruotas ir <i>TwinTurbo</i> režimas, kuris gali būti įjungtas vieno mygtuko paspaudimu, o tai kilstels tiek centrinio, tiek ir vaizdo procesoriaud dažnius. Jei jau užsiminėme apie grafikos posistemį – čia bus naudojamas <i>Nvifia GeForce GT 130M </i>su 1 GB atmintimi. </p>
<p><img src=" http://akuba.technews.lt/Asus_Lamborghini_VX5.jpg" /></p>
<p>Dar du skirtumai nuo įprasto <i>VX5</i> bus nauja klaviatūra, kurios apšvietimas bus įjungiamas automatiškai, kai raides bus sunku įžiūrėti (jei žinoma, nemokate aklo spausdinimo) bei kaip standartinė įranga diegiamas <i>Blu-Ray</i> diskų įrenginys. Iki šiol nėra aiški nei pasirodymo data, nei kaina, kuri, galime net neabejoti, bus tokia pat žvėriškai didelė, kaip ir <i>Lamborghini </i>automobilių.</p>
