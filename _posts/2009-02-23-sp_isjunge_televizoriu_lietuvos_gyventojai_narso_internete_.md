---
layout: post
status: publish
published: true
title: "(SP) Išjungę televizorių Lietuvos gyventojai naršo internete"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3109
wordpress_url: http://localhost/site/new/sp_isjunge_televizoriu_lietuvos_gyventojai_narso_internete_/
date: '2009-02-23 18:24:48 +0200'
date_gmt: '2009-02-23 18:24:48 +0200'
categories:
- Naujienos
---
<p>Telekomunikacijų bendrovės <i>Bitė Lietuva</i> duomenimis, mobiliojo interneto vartojimas Lietuvoje sparčiai auga, o dažniausi prisijungimai prie pasaulinio tinklo vyksta vakarais – kuomet po vėlyvųjų žinių televizorių ekranuose pasirodo serialai ar filmai. Vadinasi, vis daugiau Lietuvos gyventojų namuose vakarais išjungia televizorius ir sėda prie kompiuterių naršyti internetą. </p>
<p>Pasak <i>Bitės</i> Produktų vystymo vadovo Šarūno Chomentausko, tendencija Lietuvoje atspindi pasaulyje vykstančius procesus. „Pagal paskutinius pasaulinius tyrimus, jaunų žmonių tarpe internetas kaip lygiavertis varžovas konkuruoja su televizija. Mūsų mobilaus interneto vartotojų įpročių tyrimai rodo, kad iš tiesų populiarieji serialai vakarais vis dažniau iškeičiami į interneto naršymą“, - sakė Š.Chomentauskas. Internete žmonės laisvalaikį gali leisti turiningiau: susirašinėti elektroniniu paštu, interaktyviai bendrauti socialinių tinklų svetainėse, ieškoti informacijos, kuri atsinaujina žymiai sparčiau, nei naujienos televizijoje. Pasaulyje skaičuojama beveik 7 milijonai <i>Vodafone Mobile Connect</i> mobiliojo interneto vartotojų, kurie pasirinko <i>Vodafone</i> patirtį ir aukštą mobiliojo interneto kokybę. </p>
<p>Aktyviausi Lietuvoje <i>Bitės</i> teikiamos mobiliojo interneto paslaugos <i>Vodafone Mobile Connect</i> vartotojai yra jauni žmonės, bet nestebina ir vyriausiojo vartotojo solidus amžius – 83-eji metai. Dauguma mobilaus interneto vartotojų gyvena didžiuosiuose Lietuvos miestuose: Vilniuje, Kaune, Klaipėdoje, Šiauliuose, Panevėžyje. Mobilus internetas yra belaidis, veikia visoje Lietuvoje. Šį internetą labai paprasta prijungti, nereikalingi jokie laidai ir netaikomi jokie prijungimo mokesčiai. Tereikia mobiliojo interneto modemą (savotišką anteną) įkišti į kompiuterį ir jau galima iš karto naršyti visame pasauliniame tinkle. </p>
<p>„Žvelgdami į vartotojų įpročių tyrimo rezultatus, galime paneigti kai kur gal dar gajų mitą apie vyrų dominaciją technologijose. <i>Bitės</i> mobiliuoju internetu vienodai naudojasi tiek vyrai, tiek ir moterys, skirtumas nesiekia nė 10 proc.“, - sakė Š.Chomentauskas. Didžioji dalis <i>Vodafone Mobile Connect</i> vartotojų yra pasirinkę neriboto interneto planus – vadinasi žmonės jį naudoja kaip puikią alternatyvą fiksuotam ar kabeliniam internetui. Su mobiliu internetu klientai išvengia galvos skausmų dėl laidų pravedimo, nereikia laukti meistrų, mokėti prijungimo mokesčių.</p>
