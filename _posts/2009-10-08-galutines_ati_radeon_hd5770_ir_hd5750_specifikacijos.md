---
layout: post
status: publish
published: true
title: Galutinės ATI Radeon HD5770 ir HD5750 specifikacijos
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4129
wordpress_url: http://localhost/site/new/galutines_ati_radeon_hd5770_ir_hd5750_specifikacijos/
date: '2009-10-08 13:21:48 +0300'
date_gmt: '2009-10-08 13:21:48 +0300'
categories:
- Naujienos
---
<p>Jau kitą savaitę <i>AMD</i> papildys <i>ATI Radeon HD5000</i> vaizdo plokščių seriją dviem naujais produktais - <i>Radeon HD5770</i> ir <i>HD5750</i>. Šios plokštės domina nemažą skaičių žmonių, kurių piniginė per plona sparčiausioms HD5800 plokštėms.</p>
<p>Iki šiol buvo nemažai spekuliacijų apie tikrąsias plokščių specifikacijas, tačiau <a class="ns" href="http://www.techpowerup.com/105555/Radeon_HD_5700_Series_Specs_Surface.html">Techpowerup</a> puslapyje esančios skaidrės patvirtina pačius pirmuosius spėjimus apie <i>HD5700</i> vaizdo plokštes: jų grafikos procesorius turi perpus mažiau funkcinių vienetų nei RV870, naudojamas <a class="ns" href="http://www.technews.lt/tekstas/galutines_ati_hd5800_serijos_specifikacijos.html;;">HD5800</a> plokštėse.</p>
<p>Spartesnė <i>Radeon HD5770</i> plokštė turi 800 Stream procesorių, 40 tekstūravimo modulių ir 16 rasterizacijos operatorių. Grafikos procesorius su atmintimi bendrauja 128 bitų pločio magistrale, tačiau nedidelį magistralės plotį kompensuoja 1200 MHz (4800 MHz efektyvus dažnis) GDDR5 tipo atmintis. 850 MHz grafikos procesoriaus dažnis šiai plokštei leidžia pasiekti 1,36 TFLOPs'ų teorinį skaičiavimo pajėgumą.</p>
<p>Su HD5750 vaizdo plokšte <i>AMD</i> pasielgė taip pačiai, kaip ir su <i>HD5850</i>. <i>Radeon HD5750</i> naudoja kiek apkarpytą lusto versiją, todėl turi tik 720 Stream procesorių ir 36 tekstūravimo modulius. Plokštė išlaikė tą pačią 128 bitų atmintes magistralę, todėl ROP skaičius taip pat išliko tas pats, kaip ir <i>5770</i> modelyje. Tiesa, grafikos procesorius šioje plokštėje veikia 700 MHz, o GDDR5 atmintis - 1150 MHz dažniu.</p>
<p>Abiejų plokščių TDP reitingai atitinkamai siekia 108/18 bei 86/16 W apkrovus plokštes ir joms veikiant 2D aplinkoje. <i>Radeon HD5770</i> su 1 GB atminties pasirodymo metu kainuos 159 dolerius, o 512 MB ir 1 GB HD5750 variantai - 109 ir 129 JAV dolerius. Šiokį tokį įspūdį apie HD5770 spartą galima susidaryti pažiūrėjus į kelis testų rezultatus <a class="ns" href="http://en.expreview.com/2009/10/08/asus-radeon-hd-5770-benchmarked.html/2">Expreview</a> puslapyje.<br /></p>
