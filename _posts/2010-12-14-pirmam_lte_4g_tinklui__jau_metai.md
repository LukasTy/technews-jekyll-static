---
layout: post
status: publish
published: true
title: Pirmajam LTE 4G tinklui - jau metai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5320
wordpress_url: http://localhost/site/new/pirmam_lte_4g_tinklui__jau_metai/
date: '2010-12-14 16:44:06 +0200'
date_gmt: '2010-12-14 16:44:06 +0200'
categories:
- Naujienos
---
<div class="imgright"><img src="http://www.part.lt/img/a5fe0be802a179dd48d752f6a4d868e4876.jpg"  /></div>
<p>Lygiai prieš metus TeliaSonera pristatė pirmuosius pasaulyje 4G tinklus Švedijoje ir Norvegijoje, o neseniai – ir pirmuosius 4G tinklus Suomijoje bei Danijoje. Pirmąjį ketvirtos kartos ryšio gimtadienį pirmaujanti pasaulyje 4G operatorė TeliaSonera pasitinka teikdama 4G komercines paslaugas 4 šalyse bei dar 4 šalyse, įskaitant Lietuvą, atlikdama 4G ryšio bandymus, belaukiant licencijų. Pirmieji 4G vartotojai naudojasi didesnėmis duomenų perdavimo galimybėmis, kurias jiems suteikia naujasis ketvirtos kartos tinklas.</p>
<p>„Didžiuojamės, kad mes pirmieji pasaulyje pernai pristatėme 4G, ir džiaugiamės 4G plėtros tempais šiais metais. Paslaugos realiuoju laiku tampa neatsiejama mobiliojo ryšio vartojimo dalimi, drauge didėja vartotojų lūkesčiai dėl fiksuotųjų tinklų namuose bei biuruose. TeliaSonera ir toliau teiks geriausią interneto prieigą, derindama mobiliąsias ir fiksuotąsias plačiajuosčio interneto paslaugas“, – sakė TeliaSonera Mobiliųjų paslaugų padalinio prezidentas Håkanas Dahlströmas. </p>
<p>Neseniai atliktos apklausos metu pirmieji TeliaSonera 4G vartotojai minėjo pasikeitusius savo duomenų perdavimo naudojimo įpročius. Maždaug 23 proc. daugiau vartotojų žiūri internetinę televiziją, 28 proc. daugiau vartotojų klausosi internetinio radijo ir naudojasi muzikinėmis paslaugomis, tokiomis kaip Spotify. Tyrimas taip pat atskleidė, kad pasikeitė ir naudojimasis interneto paslaugomis; pavyzdžiui, daugiau kaip 46 proc. vartotojų dažniau naršo internete ne namuose, o 12 proc. vartotojų dažniau žaidžia žaidimus realiuoju laiku.</p>
<p>Galime priminti, kad 2009 metų gruodžio 14 dieną TeliaSonera pirmoji pasaulyje įrengė 4G tinklus ir pradėjo teikti komercines 4G paslaugas Stokholme ir Osle. Šio mėnesio pabaigoje 4G tinklai jau veiks 28 Švedijos miestuose ir slidinėjimo kurortuose bei 5 Norvegijos miestuose. </p>
<p>Šiais metais TeliaSonera pirmoji Danijoje pradėjo teikti 4G paslaugas Kopenhagoje,  Orhuse, Odensėje ir Alborge gruodžio 9 dieną, bei pirmoji Suomijoje, Helsinkio ir Turku miestuose – lapkričio 30 dieną. Tuo tarpu Omnitel, TeliaSonera grupės narė, šių metų gegužės 12 dieną pirmoji pradėjo 4G ryšio bandymus Lietuvoje ir šiuo metu atlieka juos 5 Lietuvos miestuose – Vilniuje, Kaune, Klaipėdoje, Šiauliuose ir Panevėžyje. Tikėtina, kad Vilniuje, Kaune ir Klaipėdoje komercinės LTE 4G ryšio paslaugos bus pradėtos tiekti kitais metais.<br /></p>
