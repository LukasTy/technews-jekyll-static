---
layout: post
status: publish
published: true
title: Pigu ir paprasta - EasyTouch ET-656 Triton klaviatūra
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 107
wordpress_url: http://localhost/site/new/pigu_ir_paprasta_-_easytouch_et-656_triton_klaviatura/
date: '2009-01-24 00:33:24 +0200'
date_gmt: '2009-01-24 00:33:24 +0200'
categories:
- Periferija
- Apžvalgos
---
<p>Šiandien į mano rankas pateko dar vienas produktas ir periferijos įrenginių sferos, konkrečiau – bevielės klaviatūros ir pelės komplektas. Lietuvoje prastai žinomos kompanijos <i>EasyTouch</i> produktas yra paprastas bei pigus, standartinis ir nepasižymintis išskirtinėmis funkcijomis, tačiau tikrai rasiantis vietą ant nereiklaus vartotojo stalo. Apie viską išsamiau sužinosite neužilgo.</p>
<p><b>Pakuotė ir komplektacija</b></p>
<p>Kaip ir daugelio klaviatūrų įpakavimų, taip ir <i>EasyTouch</i> nepasižymi kažkuo įspūdingu ir yra standartinė stačiakampio gretasienio formos kartoninė dėžė išmarginta kompanijos atributika bei pačio gaminio nuotraukomis. Priekinėje dalyje tą ir matome – dviejų spalvos versijų (juodos ir baltos) klaviatūros bei pelės komplekto nuotraukas, kelias klaviatūros savybes išvardintas dešinėje pusėje, bei nykštį į viršų keliančio akiniuoto vyruko, kuris turėtų simbolizuoti reiklų verslininką fotografija. Kiek nuvalkiota, tačiau vėliau suprasite, kad verslininkas čia pavaizduotas nebe reikalo. Galinėje pakuotės dalyje dvylika kalbų parašytos daug smulkesnės klaviatūros bei pelės techninės specifikacijos bei kitos savybės. </p>
<p><a class="ns" href=" http://www.technews.lt/upl/Failai/Front_Package_1800px.jpg"><br /><img src=" http://www.technews.lt/upl/Failai/Front_Package_700px.jpg" /><br /></a></p>
<p><a class="ns" href=" http://www.technews.lt/upl/Failai/Back_Package_1800px.jpg"><br /><img src=" http://www.technews.lt/upl/Failai/Back_Package_700px.jpg" /><br /></a></p>
<p>Šoninėse dėžės dalyse viskas analogiška – kompanijos logotipas, modelio skaičiukai bei dviejų skirtingų spalvų komplektų nuotraukos, tik čia jau pažymėta, jog viduje rasime baltos spalvos variantą. Atidarius pakuotę radau klaviatūrą, pelę, šių abiejų įrenginių imtuvą (kuris kartu yra ir pelės baterijų įkroviklis), instrukciją, dvi AA baterijas klaviatūrai bei du pakraunamus AAA elementus pelei ir galiausiai tvarkyklių kompaktą skirtą <i>Windows 98/200/ME</i> operacinių sistemų savininkams. Viskas ko reikia, nei daugiau nei mažiau.</p>
<p><a class="ns" href=" http://www.technews.lt/upl/Failai/Side_Package_1800px.jpg"><br /><img src=" http://www.technews.lt/upl/Failai/Side_Package_700px.jpg" /><br /></a></p>
<p><a class="ns" href=" http://www.technews.lt/upl/Failai/Package_Contents_1800px.jpg"><br /><img src=" http://www.technews.lt/upl/Failai/Package_Contents_700px.jpg" /><br /></a></p>
<p><b>Techninės specifikacijos, dizainas, įspūdžiai</b> </p>
<p><b><i>EasyTouch ET-656</i> klaviatūra</b> – tai 400 x 175 x 20 mm išmatavimus turinti, QWERTY tipo bevielė maigyklė 1,5 metro maksimaliu atstumu nuo imtuvo valdoma 27 MHz dažnio radijo bangomis. Pats imtuvas prie kompiuterio yra jungiamas per USB sąsają. Klaviatūra yra pagaminta iš gana tvirto plastiko, o tai duoda savą įtaką ir masei – sveria ji virš 200 gramų ir tikrai yra gana sunki. Tačiau juk mes ir nesiruošiame jos kilnoti, tad vertinant kokybę tai nėra svarbus veiksnys.</p>
<p><a class="ns" href=" http://www.technews.lt/upl/Failai/Front_Keyboard_1800px.jpg"><br /><img src=" http://www.technews.lt/upl/Failai/Front_Keyboard_700px.jpg" /><br /></a></p>
<p><img src=" http://www.technews.lt/upl/Failai/Back_keyboard_700px.jpg" /></p>
<p><img src=" http://www.technews.lt/upl/Failai/Thickness_700px.jpg" /></p>
<p>Maigyklę sudaro 11 „karštųjų klavišų“, garso reguliavimo ratukas bei 106 pagrindiniai „slim“ tipo klavišai, išdėstyti šiek tiek modifikuoto ISO/IEC 9995 standarto pagrindu. Modifikaciją gamintojas nusprendė panaudoti tam, kad būtų sumažinti klaviatūros išmatavimai bei išlaikytas kompaktiškas bei ergonomiškas dizainas, tačiau tai neatsiliepė produktui teigiamai. Apatinės juostos klavišai, tokie kaip „Control“, „Alternative“, „Space“, „Windows Start“ bei kiti yra sumažinti iki kelių centimetrų dydžio, krypties klavišai persikėlė tiesiai po sumažėjusiais „Enter“ bei „Backspace“ mygtukais. „Delete“, „Home“, „End“ bei „Page Up/Down“ klavišai išsidėliojo vertikale juosta virš dešines krypties klavišo na, o „Insert“, „Print Screen“ „Pause Break“, „Scroll Lock“ mygtukai prisiglaudė prie „F1-F12“ klavišų juostos. </p>
<p><img src=" http://www.technews.lt/upl/Failai/Side_Keyboard_700px.jpg" /></p>
<p><img src=" http://www.technews.lt/upl/Failai/Keyboard_and_mouse_700px.jpg" /></p>
<p>Visa tai kaip ir matote iš nuotraukų atrodo labai suspaustai, o ir dirbant, o ypač žaidžiant žaidimus jaučiamas šioks toks diskomfortas. Žinoma naudojant klaviatūrą ilgesnį laiką įmanoma priprasti, tačiau kad ir kaip bebūtų didesnių išmatavimų klavišai yra patogesnio darbo garantas. Pats klavišų maigymas pirmą kartą taip pat pasirodė gana nepatogus – kaip „slim“ tipo mygtukams jie spaudžiasi kiek per kietai. Vėlgi priprasti įmanoma, bet su minkštesniais klavišais dirbti būtų kur kas maloniau. Minėtieji 11 „karštųjų klavišų“ yra išsidėstę pačiame klaviatūros viršuje ir tęsiasi per visą jos ilgį. Pirmieji trys skirti vienu paspaudimu pasiekti pagrindinį interneto puslapį (Home Page), pašto klientą bei dar vieną papildomą interneto svetainę. Antroji trijulė – „My Computer“, skaičiuoklės iškvietimui bei kompiuterio „užmigdymui“ (Sleep būsena). </p>
<p><a class="ns" href=" http://www.technews.lt/upl/Failai/Hotkeys1_1800px.jpg"><br /><img src=" http://www.technews.lt/upl/Failai/Hotkeys1_700px.jpg" /><br /></a></p>
<p>Likę penki klavišai – muzikos grotuvo iškvietimui bei dainų paleidimui, perjunginėjimui ir garso išjungimui. Dešinėje pusėje esantis ratukas kaip jau rašiau ankščiau yra skirtas garso reguliavimui ir yra tikslus bei patogus.</p>
<p><a class="ns" href=" http://www.technews.lt/upl/Failai/Hotkeys2_1800px.jpg"><br /><img src=" http://www.technews.lt/upl/Failai/Hotkeys2_700px.jpg" /><br /></a></p>
<p><b>Pelė.</b> Ji kaip ir klaviatūra yra valdoma 27 MHz dažnio radijo bangomis, maksimaliu 1,5 metro atstumu nuo imtuvo ir veikia optinės technologijos pagalba, kurios tikslumas siekia 800 DPI. Kaip jau spėjote suprasti <i>Counter Strike</i> žaidėjams šis graužikas bus per daug netikslus, tačiau ne užketėjusiems žaidėjams ši pelė ir yra skirta. Įrenginys yra aptakios formos, nedidelio svorio, nes pagamintas iš kiek lengvesnio plastiko. Kad ir kaip bebūtų pelė puikiai priglunda prie delno, o po dirbamąjį paviršių slidinėja gana patogiai.</p>
<p><img src=" http://www.technews.lt/upl/Failai/Front_Mouse_700px.jpg" /></p>
<p><img src=" http://www.technews.lt/upl/Failai/Back_Mouse_700px.jpg" /></p>
<p><img src=" http://www.technews.lt/upl/Failai/Front_Reciever_700px.jpg" /></p>
<p>Gamintojas teigia, kad ši pelė sugeba veikti ant bet kokio paviršiaus išskyrus stiklą, tačiau taip toli gražu nėra. Visgi 800 DPI tikslumo optinė technologija panaudota šiame produkte nesugebėjo įveikti netgi lakuotos medienos stalo paviršiaus, tad bandymams teko naudoti kilimėlį. Iš tikrųjų tokie skambūs žodžiai labiau tiktų lazerinės technologijos pelei, tačiau kaip spėjau suprasti rinkodaros triukai neaplenkia ir <i>EasyTouch</i> kompanijos. Dizainas seka klaviatūros pavyzdžiu ir yra ergonomiškas, su plastikiniu sidabro spalvos apvadu. Graužikas iš viso turi penkis klavišus – du pagrindinius viršuje, du „pirmyn/atgal“ funkciją atliekančius dešiniame šone bei vidurinį, kuris kartu yra ir ratukas. </p>
<p><img src=" http://www.technews.lt/upl/Failai/Side_Mouse_700px.jpg" /></p>
<p>Kaip jau minėjau ankščiau reikliausiems kompiuterinių žaidimų profesionalams šis pelėnas taps kančia, tačiau mėgėjams visai pakenčiamas daiktas. Pačiam asmeniškai teko pelę išbandyti su įvairių žanrų žaidimais pradedant pirmojo asmens šaudyklėmis, baigiant strategijomis. Iš tiesų žaidžiant įtempto veiksmo šaudykles ar daug mikro-valdymo reikalaujančias strategijas, atsiskleidė pelės nepatogumas bei netgi erzinantis netikslumas. Dirbant įprastinėmis programomis, OS aplinkoje didesnių nepatogumų patirti neteko. </p>
<p><b>Išvados</b></p>
<p>Taigi sudėjus teigiamas ir neigiamas klaviatūros bei pelės komplekto savybes galima drąsiai teigti, kad klaviatūra bei pelė iš tiesų nėra itin patogios bei sunkiai priprantamos nuolatiniam darbui. Apžvalgos pradžioje minėtasis verslininkas, kuris puikuojasi ant pakuotės viršutinės dalies, netiesiogiai pabrėžia, kad klaviatūra skirta paprastam vartotojui, kuris kompiuterį naudoja interneto naršymui bei daugialypės terpės funkcijoms, o ne „geimeriams“ ir toli gražu ne reikliems įvairių sričių profesionalams, kuriems būtinas patogumas bei tikslumas. Kad ir kaip bebūtų komplektas tikrai nėra apverktinas ir tokios kainos segmente (internetinėse parduotuvėse jį galima įsigyti už maždaug 100 litų) rikiuotųsi tikrai ne paskutinėje, o galbūt net pirmoje vietoje. </p>
<p>Už suteiktą pavyzdį dėkojame  <a class="ns" href="http://www.easy-touch.com/EN/">EasyTouch</a> ir <a class="ns" href="http://www.gnt.lt/">GNT</a>. Pastarasis yra kompanijos distributorius Lietuvoje.<br />
<br /> </p>
