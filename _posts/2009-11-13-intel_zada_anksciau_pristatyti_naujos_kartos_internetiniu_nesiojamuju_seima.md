---
layout: post
status: publish
published: true
title: Intel Pine Trail platforma pasirodys ankščiau
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4266
wordpress_url: http://localhost/site/new/intel_zada_anksciau_pristatyti_naujos_kartos_internetiniu_nesiojamuju_seima/
date: '2009-11-13 21:51:55 +0200'
date_gmt: '2009-11-13 21:51:55 +0200'
categories:
- Naujienos
---
<div class="imgright"><img src="http://t3.gstatic.com/images?q=tbn:IJjrz4CmEwxZ_M:http://wiki.gagadget.com/_media/mobile_pc:hardware:intel-atom-1.jpg"  /></div>
<p>Kaip pranešama, Intel Atom procesoriais varoma esama internetinių nešiojamųjų platforma netrukus sulauks naujos kartos pasekėjo, kuris mums, technikos mėgėjams, dar žinomas „Pine Trail“ kodiniu vardu. Intel pranešė, kad kiek labiau paskubės ir šią platformą pristatyt ankščiau, nei planavo.</p>
<p>Kompanija užsiminė, kad visą reikiamą informaciją apie naująją platformą skirtą internetiniams nešiojamiesiems ir pigiems staliniams kompiuteriams spaudai suteiks šių metų gruodį, kada ir sulauksime oficialaus spaudos pranešimo. Pirmieji Intel Atom N450 procesoriumi grįsti produktai turėtų pasirodyti kažkur kitų metų sausio pradžioje, kaip tik prasidėjus CES 2010 parodai.</p>
<p>Bene didžiausia „Pine Trail“ platformos pažiba – kodiniu vardu žinomas „Pineview“ procesorius. Kiek kitaip, nei esami centriniai procesoriai, šis turės integruotą DDR2 atminties palaikymą, grafinį lustą ir video atkodavimo procesorių viename luste. Procesorius taip pat be problemų susitvarkys su x86 ir x64 instrukcijų rinkiniais, kas mums sako, jog netrukus internetiniai nešiojamieji ir pigūs staliniai kompiuteriai galės turėti 4 ar daugiau gigabaitų darbinės atminties.</p>
<p>X-bit Labs rašo, kad Intel pristatyt tris naujus procesorius. Vienas iš jų bus mūsų minėtas vieno branduolio Intel Atom N450, kuris dirbs 1.66GHz dažniu. Intel Atom D510 turės du branduolius ir dirbs taipogi 1.66GHz dažniu, o jo kiek mažiau našesnis brolis D410 darbuosis tuo pačiu dažniu, nors turės tik vieną aktyvų branduolį.<br /></p>
