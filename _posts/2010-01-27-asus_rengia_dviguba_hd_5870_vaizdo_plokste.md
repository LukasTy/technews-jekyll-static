---
layout: post
status: publish
published: true
title: Asus rengia dvigubą HD 5870 vaizdo plokštę?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4544
wordpress_url: http://localhost/site/new/asus_rengia_dviguba_hd_5870_vaizdo_plokste/
date: '2010-01-27 20:29:29 +0200'
date_gmt: '2010-01-27 20:29:29 +0200'
categories:
- Naujienos
---
<div class="imgright"><img src="http://t1.gstatic.com/images?q=tbn:sJQ1eWvrVqK5pM:http://cache.gizmodo.com/assets/images/4/2009/07/504x_Asus_GeForce_GTX_285_dual_01.jpg.jpg"  /></div>
<p>Asus mus ne kartą nustebino, kad ir su dviguba nVidia GeForce Mars GTX 285 vaizdo plokšte ar internetinių nešiojamųjų epochos pradžia su Eee serijos produktais priešakyje. Šį kartą pranešama, kad dvigubą, neįprastinę vaizdo plokštę kompanija ruošia ir su AMD lustais.</p>
<p>Asus Dual-HD 5870, pasak neįvardintų šaltinių, naudos du AMD Cypress lustus, o jos kodinis pavadinimas kompanijos viduje yra žinomas Ares vardu. Tiesa, mes galime priminti, kad dviguba įprastinė AMD Radeon HD 5970 vaizdo plokštė naudoja du pilnus AMD Cypress lustus, su visais „stream“ procesoriais ir pilna atminties pralaida. Visgi, Asus bandys panaikinti skirtumą tarp dviejų įprastinių HD 5870 vaizdo plokščių ir HD 5970 monstro.</p>
<p>Jei jums vis dar kyla klausimas, koks gi tai skirtumas, mes jį galime įvardinti – tai žymiai mažesni dažniai. Du Cypress lustai dirbantys HD 5970 vaizdo posistemyje naudoja atitinkamai 725 ir 1000MHz branduolio bei atminties dažnius, kai įprastinė viena HD 5870 pasižymi žymiai didesniais dažniais – atitinkamai 850 ir 1200MHz. Tikėtina, kad pagrindinė to priežastis yra elektros sąnaudos, tačiau Asus turėtų panaudoti stipresnę VRM energijos schemą, kuri užtikrintų tinkamą energijos dozę spartesniems Cypress lustams.</p>
<p>AMD naujausioje savo konferencijoje pareiškė, kad nereikėtų tikėtis nestandartinių HD 5970 vaizdo posistemių bent jau iki antrojo šių metų ketvirčio, tačiau tai tikrai nereiškia, jog gamintojams yra kokių nors apribojimų, kaip kad buvo ir nVidia GTX 295 atveju. Tiesiog AMD nemano, kad partneriai suspės greičiau paruošti panašius produktus. Kalbant apie Asus Ares, šis gaminys turėtų tapti Asus Mars pasekėju ir tapti greičiausia vaizdo plokšte rinkoje, jei vis dar nebus pasirodę nVidia Fermi grafiniai posistemiai.<br /></p>
