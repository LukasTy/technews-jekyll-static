---
layout: post
status: publish
published: true
title: FSP Group Aurum 700W maitinimo šaltinis
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 5791
wordpress_url: http://localhost/site/new/fsp_group_aurum_700w_maitinimo_saltinis/
date: '2011-04-20 00:05:26 +0300'
date_gmt: '2011-04-19 21:05:26 +0300'
categories:
- Maitinimo šaltiniai
- Apžvalgos
---
<p>Vis opesne problema tampant didelėms elektros sąskaitoms, dažnas lietuvis susimąsto, kaipgi jis galėtų sutaupyti. Šiuolaikiniams, ypač galingesniems, asmeniniams kompiuteriams naudojant tikrai ne mažus kiekius elektros energijos, pastarieji tampa puikia elektros sąskaitos taupymo sritimi, o ir niekam ne paslaptis, jog čia sutaupyti gali padėti efektyvus maitinimo blokas. Būtent toks, net <i>80+ Gold</i> sertifikatą turintis, FSP Group Aurum 700W maitinimo šaltinis atkeliavo į mūsų testavimo poligoną.</p>
<p>>Apie gamintoją<br />
<br />>Pakuotė<br />
<br />>Specifikacijos<br />
<br />>Maitinimo blokas (išorinis dizainas)<br />
<br />>Maitinimo blokas (vidinis dizainas)<br />
<br />>Testavimas<br />
<br />>Išvados </p>
<p><b>Apie gamintoją</b></p>
<p>FSP Group, kitaip dar žinoma Fortron Source vardu, patenka į didžiausių pasaulyje maitinimo šaltinių gamintojų dešimtuką. Taivane įsikūrusi 1993 metais, FSP šiuo metu yra plačiai išsibarsčiusi po pasaulį, įsteigusi savo atstovybes Jungtinėse Amerikos Valstijose, Rusijoje, Japonijoje, Indijoje, Pietų Korėjoje bei keliose Europos šalyse: Jungtinėje Karalystėje, Vokietijoje ir Prancūzijoje. FSP vidine dizaino platforma paremtus maitinimo šaltinius naudoja didelė galybė puikiai pažystamų gamintojų: Antec, OCZ, SilverStone, Nexus bei Zalman. Pati kompanija yra sukūrusi keletą savo paties firminių maitinimo blokų šeimų, kurioms žemiausiame segmente atstovauja Saga II bei Blue Storm II serijos, na o aukštesniame segmente galima sutikti jau spėjusius pagyventi Everest maitinimo blokus bei sausio viduryje anonsuotą Aurum seriją. FSP Group taip pat siūlo įsigyti ir išorinių maitinimo šaltinių, kuriuos reprezentuoja Booster serija, nepertraukiamų maitinimo šaltinių (UPS) bei elementų įkroviklius, skirtus nešiojamiems USB prietaisams.</p>
<p><b>Pakuotė</b></p>
<p>Naujoji Aurum serija pirkėjams prieinama 400/500/600 bei 700W galios maitinimo blokų versijomis. Būtent pastarasis, 700W variantas, ir pateko į Technews.lt rankas. Ant pakuotės įmautės tikrai nerasime visų vaivorykštės spalvų gamos, čia dominuoja geltona ir juoda spalvos, kurios atrodo skoningai ir nuteikia taip, jog pakuotėje turėtume rasti išties rimtą "geležį". Priekinėje pakuotės pusėje pavaizduotas mūsų turimas maitinimo blokas, nurodytas jo galingumas, taip pat puikuojasi <i>80+ Gold</i> ir <i>SLI</i> sertifikatų logotipai. Galinėje pakuotės pusėje randame informaciją apie maitinimo bloko savybes: panaudotą linijų skaičių, jų stiprį, jungčių skaičių, kabelių ilgį bei turimas apsaugas. Aišku nepamirštamas maitinimo bloko efektyvumas ir skleidžiamo triukšmo lygis, kurių skaitinės vertės apipavidalinamos diagramomis. Kiek keistai atrodo būtent čia, o ne priekinėje dalyje, randamas CrossFireX technologijos palaikymo logotipas. Kodėl gi nepatalpinus abiejų multiplatforminių vaizdo plokščių sertifikatų vienas šalia kito? Draudžiama? O galbūt tai kažkokios, nors ir labai menkos, tačiau išskirtinės teisės nVidia kompanijai? Šįkart to nesiaiškinsime ir paliksime nuošaliau. Pakuotės šonuose randame internetinio FSP kompanijos puslapio nuorodą bei įvairiomis kalbomis, tarp jų ir lietuvių, išverstą pastabą: "išsamesnės informacijos apie produktą ieškokite FSP tinklalapyje.</p>
<p><a class="ns" href="http://technews.lt/SB/Aurum%20700W/Dideles/2.JPG">
<div class="imgright"><img src="http://technews.lt/SB/Aurum%20700W/Mazos/2.jpg"  /></div>
<p></a><a class="ns" href="http://technews.lt/SB/Aurum%20700W/Dideles/1.JPG"><br /><img src="http://technews.lt/SB/Aurum%20700W/Mazos/1.jpg" /><br /></a></p>
<p><a class="ns" href="http://technews.lt/SB/Aurum%20700W/Dideles/4.JPG">
<div class="imgright"><img src="http://technews.lt/SB/Aurum%20700W/Mazos/4.jpg"  /></div>
<p></a><a class="ns" href="http://technews.lt/SB/Aurum%20700W/Dideles/3.JPG"><br /><img src="http://technews.lt/SB/Aurum%20700W/Mazos/3.jpg" /><br /></a></p>
<p>Nuvilkę įmautę išvystame nieko neišsiskiriančią juodą dėžę, kurioje, be abejonės, randame patį maitinimo bloką, AC maitinimo kabelį, vartotojo vadovą, 4 juodus varžtus maitinimo šaltiniui tvirtinti, 3 juosteles laidų suveržimui bei firminį FSP logotipą-lipduką. Pakuotė išties nenuvilianti, o ir vartotojo vadove randame neiškraipyta lietuvių kalba surašytas instrukcijas, kaip įdiegti FSP Aurum 700W į turimą sistemą, užsiminta ir apie apsaugas nuo per aukštos įtampos, viršsrovių, trumpojo jungimo ir galimų problemų sprendimo būdus.</p>
<p><a class="ns" href="http://technews.lt/SB/Aurum%20700W/Dideles/6.JPG">
<div class="imgright"><img src="http://technews.lt/SB/Aurum%20700W/Mazos/6.jpg"  /></div>
<p></a><a class="ns" href="http://technews.lt/SB/Aurum%20700W/Dideles/5.JPG"><br /><img src="http://technews.lt/SB/Aurum%20700W/Mazos/5.jpg" /><br /></a><br />
<br /><a class="ns" href="http://technews.lt/SB/Aurum%20700W/Dideles/8.JPG">
<div class="imgright"><img src="http://technews.lt/SB/Aurum%20700W/Mazos/8.jpg"  /></div>
<p></a><a class="ns" href="http://technews.lt/SB/Aurum%20700W/Dideles/7.JPG"><br /><img src="http://technews.lt/SB/Aurum%20700W/Mazos/7.jpg" /><br /></a></p>
<p><b>Specifikacijos</b></p>
<p>FSP Aurum 700W palaiko stalinį ATX12V V2.3 ir serverinį EPS12V V2.92 standartus bei tinka darbui įprastiniuose 115V ir 230V įtampos tinkluose, nors problemų neturėtų iškilti ir tinkluose, kuriuose įtampa svyruoja 90-264 V ribose. Be abejonės, maitinimo šaltinis turi ir aktyvią galios koeficiento taisymo grandinę (PFC). Šiais laikais asmeniniuose kompiuteriuose svarbiausia +12V linija padalinta į 4 virtualias, kurių kiekviena gali tiekti po 18 amperų srovę ir išgauti maksimalią 672W kombinuotą galią, kas sudaro 96% bendro maitinimo bloko galingumo. Paprastai mažiau apkraunamos +3.3V ir +5V grandinės geba tiekti po 28 amperus ir išgauti 160W kombinuotą galingumą. Tuo tarpu -12V ir +5Vsb linijos pasižymi bendru 23.5W galingumu. Pirmoji virtuali +12V linija atsakinga už pagrindinės plokštės ir pridėtinių įrenginių aprūpinimą energija, antroji - aprūpina centrinį procesorių na, o likusius dvi tenkina sistemoje esančių vaizdo plokščių energijos poreikius. Kadangi Aurum 700W turi <i>80+ Gold</i> sertifikatą, gamintojas drąsiai nurodo, jog tipinio naudojimo metu (apkrovoms esant apie ~50%) 115V tinkle maitinimo blokas pasižymės >90% efektyvumu. Apkrovoms esant 20% ir 100%, efektyvumas atitinkamai neturi nukristi žemiau 87%. Naudojant Aurum 700W 230V tinkle, būtent tokie sutinkami ir pas mus, Lietuvoje, jo efektyvumas turėtų dar išaugti ir vidutinės apkrovos metu drąsiai viršyti 92%. Apžvalgos dalyvis, kaip ir priklauso moderniam maitinimo blokui, gali pasigirti aibe apsaugų: nuo per žemos/aukštos įtampos <i>UVP</i>/<i>OVP</i>, viršsrovių <i>OCP</i>, trumpojo jungimo <i>SCP</i>, perkrovimo <i>OPP</i> bei perkaitimo <i>OTP</i>.</p>
<p>Kaip bebūtų liūdna, Aurum 700W neturi atjungiamų kabelių savybės, ir čia, matyt, yra jo didžiausias trūkumas.<br />
<br />Esamų, neatjungiamų kabelių ilgis:</p>
<p>* 1x 20+4 kontaktų - 550mm<br />
<br />* 1x 8/4+4 kontaktų - 150mm+550mm<br />
<br />* 1x 6+2(2x) kontaktų - 150mm+550mm<br />
<br />* 1x 6+2(2x) kontaktų - 150mm+550mm<br />
<br />* 1x SATA(4x) - 150mm+150mm+150mm+550mm<br />
<br />* 1x SATA(2x)/Molex(2x) - 150mm+150mm+150mm+550mm<br />
<br />* 1x Floppy(1x)/Molex(2x)/SATA(1x) - 150mm+150mm+150mm+550mm</p>
<p>Taigi, bendrai sudėjus turime tokį jungčių kiekį:</p>
<p>* 1x 20+4 kontaktų pagrindinei plokštei<br />
<br />* 2x EPS 8/4+4 kontaktų centriniams procesoriams<br />
<br />* 4x PCI-E 6+2 kontaktų vaizdo plokštėms<br />
<br />* 7x SATA duomenų laikmenoms<br />
<br />* 4x Molex periferiniams įrenginiams<br />
<br />* 1x Floppy lanksčiųjų diskelių skaitytuvui</p>
<p>Nenuostabu, jog šios klasės maitinimo šaltinio visi laidai įvilkti į juodą nailoninį tinklelį. Apibendrinant siūlomų jungčių skaičių, išties džiugu matyti net 4x PCI-E 6+2 bei 2x 8/4+4 kontaktų jungtis skirtas vaizdo plokštėms ir procesoriams maitinti. Be abejonės, FSP čia pagalvojo ir apie Aurum 700W naudojimą serverių sistemose, kuriose neretai būna po du centrinius procesorius. Kiek nuliūdino tik 4x Molex tipo jungtys, kurių ne vienam gali būti per maža, ir bijau, jog ir man pačiam jų gali neužtekti, norint prijungti visą mano turimą periferiją... Labai smulkus minusas, tačiau galime paminėti, jog tarp Aurum kabelių nesutinkamas 3pin laidas, skirtas, programinės įrangos pagalba, sekti ventiliatoriaus apsukas.</p>
<p><b>Maitinimo blokas (išorinis dizainas)</b></p>
<p>Maitinimo blokas aptrauktas juodais, pirštų atspaudų nerenkančiais ir šviesos neatspindinčiais dažais, o pats paviršius nėra glotnus ir perbraukus pirštu jaučiami nelygumai. Pro akis nepraslenka nepastebėta pigi, vietomis net persišviečianti, smėlio spalvos plastmasė, įsitaisiusi aplink ventiliacijos groteles. Prisimindamas pakuotės įvaizdį, to tikrai nesitikėjau. Grotelių centre užklijuotas FSP Group kompanijos logotipas. Galinėje dalyje matyti perforuotos grotelės, skirtos sušilusiam orui šalinti. Į kraštą patrauktas 90 laipsnių kampu paverstas AC kabelio lizdas ir srovės jungiklis. Tablo, kurioje paminėtos techninės specifikacijos, priklijuotos prie apatinio maitinimo šaltinio paviršiaus, su mintimi, jog Aurum bus montuojamas į korpuso apačią, mat sumontavus į viršutinę dalį, lentelė pasislėps ir teks pilnai išimti šaltinį, norint prisiminti specifikacijas, prieš tai po ranka neturint dokumentacijos ar interneto prieigos. Abiejuose maitinimo bloko šonuose išgraviruotas FSP užrašas. Pats įrenginys sveria 1.9 kilogramo ir yra išties kompaktiškas: ilgis siekia 150mm, plotis 140mm, o aukštis 86mm. Po šešiakampėmis ventiliacijos grotelėmis slepiasi juodas 120mm skersmens ventiliatorius. Netrukus išsiaiškinsime ne tik jo, bet ir vidinių maitinimo bloko komponentų charakteristikas.</p>
<p><a class="ns" href="http://technews.lt/SB/Aurum%20700W/Dideles/10.JPG">
<div class="imgright"><img src="http://technews.lt/SB/Aurum%20700W/Mazos/10.jpg"  /></div>
<p></a><a class="ns" href="http://technews.lt/SB/Aurum%20700W/Dideles/9.JPG"><br /><img src="http://technews.lt/SB/Aurum%20700W/Mazos/9.jpg" /><br /></a><br />
<br /><a class="ns" href="http://technews.lt/SB/Aurum%20700W/Dideles/12.JPG">
<div class="imgright"><img src="http://technews.lt/SB/Aurum%20700W/Mazos/12.jpg"  /></div>
<p></a><a class="ns" href="http://technews.lt/SB/Aurum%20700W/Dideles/11.JPG"><br /><img src="http://technews.lt/SB/Aurum%20700W/Mazos/11.jpg" /><br /></a></p>
<p>Taigi, minėtas 120mm ventiliatorius pagamintas Protechnic Electric kompanijos (tikslus modelis MGA12012HF-A25). Ventiliatorius naudoja paprastą dinaminį guolį ir geba suktis maksimaliu 2400 RPM dažnumu. Kaip 120mm ventiliatoriui tai išties daug. Nurodomas triukšmas esant maksimalioms apsukoms siekia 37 dBA , išstumiamo oro srauto kiekis - 84.8CFM, o gyvenimo trukmė siekia 100 000 valandų.</p>
<p><a class="ns" href="http://technews.lt/SB/Aurum%20700W/Dideles/14.JPG">
<div class="imgright"><img src="http://technews.lt/SB/Aurum%20700W/Mazos/14.jpg"  /></div>
<p></a><a class="ns" href="http://technews.lt/SB/Aurum%20700W/Dideles/13.JPG"><br /><img src="http://technews.lt/SB/Aurum%20700W/Mazos/13.jpg" /><br /></a></p>
<p><b>Maitinimo blokas (vidinis dizainas)</b></p>
<p>Nagrinėdamas vidinį dizainą, pirmiausia žvilgtelėjau į pirminio filtravimo grandinę, kuri tampa pradine stotele gryninant elektros srovę, atitekančią iš elektros tinklo. Paprastai nuo čia ir prasideda gamybos kaštų mažinimas, siekiant prekę padaryti kuo patrauklesnę pirkėjui. Panašu, jog tokį žingsnį padarė ir FSP. Pirminėje filtravimo grandinėje matome 4x Y formos kondensatorius, 2x X formos kondensatorius, 3x varines rites, bet kažkur pradingo metalo oksido varistorius, kurio pagrindinė paskirtis ir yra apsaugoti maitinimo šaltinį nuo impulsinių įtampų bei stabilizuoti atitenkančią srovę. Aktyvią PFC grandinę sudaro 2x MOSFET tipo tranzistoriai bei pagrindinis 450V, 390uF talpos Rubycon kondensatorius, gebantis ištverti 105C karštį. Netoliese randame ir didžiausią maitinimo blokuose esančią varinę ritę. PFC diodai ir tranzistoriai slepiasi po juodu radiatoriumi, kurių čia vos du. Matyt, itin efektyvūs komponentai nėra linkę stipriai kaisti, o ir nepamirštama apie kuo mažesnę bendrą įrenginio kainą. Likę kondensatoriai pagaminti CapXon firmos ir taip pat turėtų atlaikyti 105C karštį.</p>
<p><a class="ns" href="http://technews.lt/SB/Aurum%20700W/Dideles/16.JPG">
<div class="imgright"><img src="http://technews.lt/SB/Aurum%20700W/Mazos/16.jpg"  /></div>
<p></a><a class="ns" href="http://technews.lt/SB/Aurum%20700W/Dideles/15.JPG"><br /><img src="http://technews.lt/SB/Aurum%20700W/Mazos/15.jpg" /><br /></a></p>
<p>Siekiant padidinti efektyvumą, antrinėje įtampos išlyginimo stadijoje, gamintojas nusprendė pakeisti paprastai naudojamus diodus į tranzistorius. Elektros įtampa +12V ir +5V linijose išlyginama sinchroniškai, už ką atsakingas pačių FSP sukurtas FSP6601 kontroleris. Pastarasis taip pat atlieka ir DC-DC konverterių paskirtį, sugeneruodamas +3.3V įtampą iš +5V linijos. Taigi, dėl šio itin sumanaus FSP kontrolerio įprastinių DC-DC konverterių man aptikti nepavyko. Antrinį įtampų išlyginimą "stebi" integruota WT7579 diagnostikos grandinė, kuri yra atsakinga ir už apsaugų suveikimą kritiniais atvejais. Apibendrinant, norisi pasakyti, jog Aurum 700W vidinis dizainas kiek neįprastas: be abejonės, kalbame apie nestandartinį DC-DC valdiklį. Pati montažinė plokštė neužgriozdinta, tarp komponentų nemažos tuščios erdvės, todėl šiluma turėtų kiek lengviau pasišalinti. Viskas būtų vertinama tikrai aukštu balu, jei ne kažkur pradingęs varistorius tarp pradinio filtravimo grandinės komponentų.</p>
<p><a class="ns" href="http://technews.lt/SB/Aurum%20700W/Dideles/18.JPG">
<div class="imgright"><img src="http://technews.lt/SB/Aurum%20700W/Mazos/18.jpg"  /></div>
<p></a><a class="ns" href="http://technews.lt/SB/Aurum%20700W/Dideles/17.JPG"><br /><img src="http://technews.lt/SB/Aurum%20700W/Mazos/17.jpg" /><br /></a><br />
<br /><a class="ns" href="http://technews.lt/SB/Aurum%20700W/Dideles/20.JPG">
<div class="imgright"><img src="http://technews.lt/SB/Aurum%20700W/Mazos/20.jpg"  /></div>
<p></a><a class="ns" href="http://technews.lt/SB/Aurum%20700W/Dideles/19.JPG"><br /><img src="http://technews.lt/SB/Aurum%20700W/Mazos/19.jpg" /><br /></a></p>
<p><b>Testavimas</b></p>
<p>Gaila, bet priėjome prie liūdniausios apžvalgos dalies - testavimo. Ne per seniausiai Technews komandą palikus Suvirintojui, testavimo poligonas neteko maitinimo šaltinių apžvalgoms taip reikalingos techninės įrangos. Deja, bet teks grįžti prie ištakų: maitinimo bloko testavimo apkrovus turimą sistemą bei įtampų sekimo programine įranga. Sistemos apkrovimui naudosime <i>Prime95</i>, <i>Furmark</i> ir <i>O&O Defrag</i> aplikacijas, o maitinimo šaltinio įtampas stebėsime su CPUID HWMonitorPro programa, kuri leis sekti +3.3V, +5V ir +12V įtampų reikšmes. Be abejonės, toks maitinimo bloko testavimas nėra tikslus, ir kur kas geriau stebėti realias įtampas multimetru. Rezultatai bus fiksuojami vienos valandos periode, asmeniniam kompiuteriai esant ramybės ir apkrovos režimuose.</p>
<p>Testavimo sistema:</p>
<p>Centrinis procesorius: AMD Phenom II 955BE (3.2GHz)<br />
<br />Pagrindinė plokštė: Gigabyte MA790X-UD4P<br />
<br />Darbinė atmintis: Crucial Ballistix DDR2 2x 2GB 800CL4<br />
<br />Vaizdo plokštė: Inno3D GTX 260 (192sp/65nm @756/1512/2040 Mhz)<br />
<br />Kietasis diskas: WD 1TB RE3<br />
<br />Garso plokštė: Asus Xonar Essence ST Deluxe </p>
<p><img src=" http://technews.lt/SB/Aurum%20700W/Mazos/Testas.png" /></p>
<p>Primityvūs atlikti testai neparodė jokių įtampų reguliacijos problemų, nors jų čia tikėtis nelabai ir įmanoma, kai sistema apkrovos metu "tevalgė" 300-350W. Visos įtampos išliko nustatytuose ATX +/-5% intervaluose, ir blogiausiu atveju siekė +3.5% nuokrypį ramybės ir apkrovos režimuose +12V linijose. Likusiose +3.3V ir +5.5V linijose didžiausias nuokrypis buvo kur kas mažesnis - 1%. Ramybės būsenoje maitinimo šaltinio ventiliatorius buvo visiškai negirdimas, o apkrovos metu nesugebėjo užgožti dviejų sisteminių Nexus Real Silent 120mm PWM ventiliatorių. Norisi prisikabinti ir nedidelį minusą parašyti kabelių lankstumui, kurio tikrai trūko: teko paplušėt, kol perlenkiau ir įspraudžiau 2x 6(+2) kontaktų jungtis į vienas šalia kito esančius maitinimo lizdus vaizdo plokštėje. Dėja, bet pasitvirtino ir mano nuogąstavimai - keturių molex jungčių neužteko, todėl teko panaudoti papildomus adaptorius.</p>
<p><b>Išvados</b></p>
<p>Dėl ribotų techninių galimybių lieka neišmatuotas nepageidaujamas triukšmas linijose, realus efektyvumas, ventiliatoriaus triukšmo lygis bei temperatūros. Visa tai apsunkina galutinį FSP Aurum 700W vertinimą ir tuo pačiu padaro jį kiek nekorektišku. Be abejonės, šis gaminys čia surinko kur kas daugiau pliusų, nei minusų. Gero žodžio nusipelnė jungčių asortimentas ir laidų ilgis, nors vis tik norėtųsi papeikti vartotojui prieinamą Molex tipo jungčių skaičių - jų čia tik keturios. Nepaisant "pamesto" tokio pigaus komponento, kaip varistorius pirminio filtravimo grandinėje ir pigios plastmasės išorinėje maitinimo bloko dalyje, tiek vidinis, tiek ir išorinis dizainai nusipelnė pagyrų na, o kompaktiškas dizainas leis šį maitinimo bloką be problemų patalpinti ir į ankštesnius korpusus. </p>
<p>Anaiptol tai ne pagrindiniai dalykai už ką FSP Aurum 700W reiktų girti. Lietuvoje šis maitinimo blokas kainuoja ~340 litų, o tai leidžia FSP kompanijai stipriai pakelti, itin efektyvių, vidutinės klasės maitinimo blokų kartelę į aukštesnį lygį. Be abejonės, patraukli kaina ir <i>80+ Gold</i> efektyvumo standartas yra pagrindiniai Aurum 700W arkliukai. Nors maitinimo blokų kainų rinkoje, besirutuliojančioje ties 350lt, ir nerasime tokio galingumo ir <i>80+ Gold</i> sertifikatą turinčio įrenginio, konkurencija čia išties didelė. Už panašią kainą galima įsigyti atjungiamų kabelių funkciją turintį Chieftec Nitro 750W ar susigundyti Corsair TX750 V2. Čia potencialus pirkėjas ir turės pasirinkti, ko jam reikia: atjungiamų laidų, kurių FSP Aurum 700W neturi, išliaupsinto Corsair vardo ar vis tik itin aukšto efektyvumo. </p>
<p>Klaustukai iškyla ties maitinimo blokams jau laikomo nedidelio 120mm skersmens ventiliatoriaus triukšmo, pilnai apkrovus maitinimo šaltinį ir esant didesnėms išorės temperatūroms, o ar taip pat nebuvo per agresyviai sutaupyta vidinių radiatorių sąskaita. Nors pasaulinėje rinkoje FSP suteikia 5 metų garantiją, čia - Lietuvoje - garantija siekia "tik" 2 metus. Pasvėręs visus Aurum 700W pliusus, minusus ir klaustukus negaliu jam nesuteikti Technews kainos/kokybės apdovanojimo.</p>
<p>Ačiū visiems skaičiusiems mano pirmąją apžvalgą.</p>
<p><img src="http://sb.technews.lt/Awards/derinys.png" /></p>
