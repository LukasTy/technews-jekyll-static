---
layout: post
status: publish
published: true
title: Socialinis tinklas Google+ pagaliau prieinamas visiems
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5973
wordpress_url: http://localhost/site/new/socialinis_tinklas_google_pagaliau_prieinamas_visiems/
date: '2011-09-21 16:04:13 +0300'
date_gmt: '2011-09-21 16:04:13 +0300'
categories:
- Naujienos
---
<div class="imgright"><img src="http://technews.lt/upload/google-plus.jpg"  /></div>
<p>Interneto gigantas Google vakar su džiaugsmu pranešė, kad ilgai kompanijos brandintas vaisius, socialinis tinklas Google+ perėjo į atvirą bandomąją stadiją, kas reiškia, jog jis pagaliau priima visus norinčius interneto vartotojus.</p>
<p>Apie šį svarbų įvykį vakar, tai yra antradienį, Google tinklaraštyje pranešė pats kompanijos viceprezidentas Vicas Gundotras. Jis teigė, kad skubėti su Google+ tinklu tikrai nebuvo kur ir tos 12 savaičių, kol buvo atliekami uždari socialinio tinklo bandymai ir gauti atsiliepimai iš ten jau buvusių internautų, suteikė daug naudingos informacijos.</p>
<p>Taigi nuo vakar dienos Google kviečia visus, kurie dar negirdėjo ar neprisiregistravo jų Google+ socialiniame tinkle, tai padaryti ir padėti kompanijai tinklą plėtoti ir toliau. Interneto gigantas taip pat pažadėjo, kad per artimiausią savaitę visos esamos tinklo funkcijos bus prieinamos visoms pasaulio šalims.</p>
<p>Galime priminti, kad uždaroji Google+ socialinio tinklo bandomoji versija pasirodė birželio 28 dieną, o į tinklą buvo galima patekti tik gavus pakvietimą. Nepaisant to, praėjus vos vienam mėnesiui, socialiniu tinklu naudojosi jau kiek daugiau nei 25 milijonai vartotojų.</p>
