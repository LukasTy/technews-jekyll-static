---
layout: post
status: publish
published: true
title: Aukščiausiasis teismas priėmė galutinį sprendimą The Pirate Bay byloje
author:
  display_name: Zalias
  login: Zalias
  email: JustasD@hotmail.lt
  url: ''
author_login: Zalias
author_email: JustasD@hotmail.lt
wordpress_id: 6312
wordpress_url: http://localhost/site/new/auksciausiasis_teismas_prieme_galutini_sprendima_the_pirate_bay_byloje/
date: '2012-02-02 12:37:46 +0200'
date_gmt: '2012-02-02 12:37:46 +0200'
categories:
- Naujienos
---
<div class="imgright"><img src="http://technews.lt/upload/TBPlogo.jpg"  /></div>
<p>Švedijos aukščiausiasis teismas nenagrinės The Pirate Bay įkūrėjų apeliacijos, dėl trijų jos įkūrėjų įkalinamojo nuosprendžio ir milžiniškos piniginės baudos, trečiadienį pranešė teismas. </p>
<p>Daugiau nei prieš metus apeliacinis teismas skyrė laisvės atėmimo bausmę  The Pirate Bay ikūrėjams Fredrik Neij (10 mėnesių), Peter Sunde (8 mėnesius) ir Carl Lundström (4 mėnesius) bei įpareigojo sumokėti 46 milijonų kronų (daugiau nei 18 milijonų litų) baudą. </p>
<p>Aukščiausiasis teismas nagrinėja bylas, kurios yra svarbios Švedijos teisės taikymui arba esant tam tikroms ypatingoms aplinkybėms. Išnagrinėję Pirate Bay bylos medžiagą teismas nustatė, kad nėra jokių priežasčių, dėl kurių teismas turėtų šią bylą svarstyti, teigiama pranešime. </p>
<p>Ketvirtasis įkūrėjas Gottfrid Swartholm Warg buvo nuteistas vieneriems metams nelaisvės, tačiau dėl ligos niekada nepasirodė apeliacijos nagrinėjimuose ir neseniai sutiko su apygardos teismo sprendimu.</p>
<p>Piratų byla ginčų objektu tapo nuo pat pirmosios dienos ir net galutinis aukščiausiojo teismo sprendimas kai kurių žmonių nuomone yra neteisingas. „Ši byla yra esminė ir labai svarbi, todėl gaila, kad Aukščiausiasis teismas nusprendė jos nenagrinėti”, – savo pranešime spaudai teigė Anna Troberg, Švedijos Piratų partijos vadovė.</p>
<p>„Pramogų pasaulis yra patenkintas. Šis nuosprendis yra lemiamas kovoje už autorių teises internete. Aukščiausiasis teismas aiškiai nurodė, kad už padarytą žalą yra atsakingi visi, ne tik tie kurie dalinasi ar siunčiasi informaciją, bet ir tie, kurie teikia interneto paslaugas šiems žmonėms. O svarbiausia, dabar, kai galutinis sprendimas yra priimtas, Antipiratbyrån (Švedijos Antipiratinė organizacija) ketina pradėti veiksmus prieš daugiau nei 150 nelegalių failų dalinimosi paslaugas teikiančių puslapių ir kompanijų, kurios turi ryšį su Švedija“, - teigiama Antipiratbyrån  atstovų.</p>
<p>Ar panašus likimas laukia ir didžiausio Lietuvos failų dalinimosi puslapio Linkomanija?<br /></p>
