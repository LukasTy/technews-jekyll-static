---
layout: post
status: publish
published: true
title: NorthQ NQ-3330WLA Gamer Cooler procesoriaus aušintuvas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 112
wordpress_url: http://localhost/site/new/northq_nq-3330wla_gamer_cooler_procesoriaus_ausintuvas/
date: '2009-01-24 00:38:46 +0200'
date_gmt: '2009-01-24 00:38:46 +0200'
categories:
- Aušinimas
- Apžvalgos
---
<p>Aušinimo sprendimų gamintoja iš Danijos <i>NorthQ</i> atsiuntė mums dar vieną savo gaminį. Tai dar vienas procesoriaus aušintuvas, tiesa, šį kartą kiek įprastesnis "orinukas", <i>NQ-3330WLA Gamer Cooler</i>, kurio apžvalgą kviečiame skaityti šiandien.</p>
<p>Procesorių aušintuvai nuo pat asmeninių kompiuterių rinkos pradžios buvo daugiausiai dėmesnio susilaukiantis aušinimo elementai. Jie tokiais išlieka ir dabar (nors "karštoms" vaizdo plokštėms jau taip pat netrūksta įvairių aušintuvų), nors gamintojai ir mažina tranzistorių dydžius, tačiau jų sugeba procesoriaus kristale sudėti vis daugiau, o galingiausių procesorių energijos sąnaudos toli gražu nemažėja. O jeigu dar kyla pagunda tokių procesorių dažnį kilstelti dar labiau, norom nenorom tenka galvoti ir apie geresnį procesoriaus aušintuvą. Ar <i>NorthQ 3330WLA</i> pasirodys tam tinkamas, pabandysime ir išsiaiškinti.</p>
<p><b>Pakuotė ir vaizdas iš arčiau</b><br />
<br /><b>Specifikacijos</b><br />
<br /><b>Montavimas</b><br />
<br /><b>Testai</b><br />
<br /><b>Išvados</b></p>
<p><b>Pakuotė ir vaizdas iš arčiau</b></p>
<p><a class="ns" href="http://svarke.technews.lt/NorthQ/3.jpg">
<div class="imgright"><img src="http://svarke.technews.lt/NorthQ/s/3.jpg" border="1" /></div>
<p></a><a class="ns" href="http://svarke.technews.lt/NorthQ/2.jpg"><br /><img src="http://svarke.technews.lt/NorthQ/s/2.jpg" /><br /></a></p>
<p><i>NorthQ</i> šiam savo "bokšto" tipo aušintuvui parinko paprastą įpakavimą - plastikinę permatomą pakuotę. Ji neįmantri, tačiau leidžia puikiai matyti, kas yra viduje. O ten be paties aušintuvo yra ir LGA775 lizdo montavimo rėmeliai, fiksatoriai, ventiliatorius su baltais šviesos diodais, jo tvirtinimo vielutės, apsukų valdiklis, kabelis jam prijungti ir dvipusis lipdukas valdiklio tvirtinimui, vartotojo vadovas bei nedidelis kiekis termopastos. Užrašai ant pakuotės pakankamai informatyvūs. Dideliu šriftu užrašytas aušintuvo modelis, suderinamumas su procesorių lizdais, o kitoje pusėje yra ir specifikacijų lentelė.</p>
<p>[/url]<a class="ns" href="http://svarke.technews.lt/NorthQ/4.jpg"><br /><img src="http://svarke.technews.lt/NorthQ/s/4.jpg" /><br /></a></p>
<p>Iš tiesų beveik viskas, ko galima tikėtis yra aušintuvo komplektacijoje. Pridėtas netgi aušintuvo valdiklis, labai jau panašus į <i>Zalman Fanmate 2</i>. Bet kažko, atrodytų, vis tiek trūksta. Be abejo, tvirtinimo rėmelių AMD AM2(+) lizdui. Tačiau tai - ne bėda. Jų šiam aušintuvui netgi nereikia. Aušintuvas montuojamas tiesiog ant standartinio 754, 939, AM2(+) lizdo tvirtinimo rėmelio, kadangi jo fiksatoriai visiškai suderinami su standartiniais šių lizdų fiksavimo rėmeliais.</p>
<p><a class="ns" href="http://svarke.technews.lt/NorthQ/6.jpg">
<div class="imgright"><img src="http://svarke.technews.lt/NorthQ/s/6.jpg" border="1" /></div>
<p></a><a class="ns" href="http://svarke.technews.lt/NorthQ/5.jpg"><br /><img src="http://svarke.technews.lt/NorthQ/s/5.jpg" /><br /></a></p>
<p>Akį, be abejo, labiausiai patraukia pats aušintuvas. Jis nudažytas juoda spalva, turi tris U formos šiluminius iš vario pagamintus vamzdelius, kurie turi tiesioginį sąlytį su procesoriumi. Dėl to gamintojui nereikėjo rūpintis visiškai variniu aušintuvo pagrindu norint užtikrinti gerą šilumos perdavimą. Visgi kruopštesniu pagrindo apdirbimu greičiausiai reikėjo pasirūpinti. Ant jo matyti daug gana stambių apdirbimo žymių, kurias turės užpildyti termopasta.</p>
<p><a class="ns" href="http://svarke.technews.lt/NorthQ/10.jpg"><br /><img src="http://svarke.technews.lt/NorthQ/s/10.jpg" /><br /></a><br />
<br /><span class="saltinis">Monetos atspindžio neišvydome</span><br />
<br /><a class="ns" href="http://svarke.technews.lt/NorthQ/12.jpg">
<div class="imgright"><img src="http://svarke.technews.lt/NorthQ/s/12.jpg" border="1" /></div>
<p></a><a class="ns" href="http://svarke.technews.lt/NorthQ/11.jpg"><br /><img src="http://svarke.technews.lt/NorthQ/s/11.jpg" /><br /></a><br />
<br /><span class="saltinis">Termopastos pasiskirstymas ant procesoriaus ir ant aušintuvo</span></p>
<p>Aušintuvo šonuose yra įrengti fiksatoriai aušintuvo montavimui. Jie įtaisyti ant aušintuvo pagrindo, kuris, kitaip nei daugumoje kitų aušintuvų, yra sudarytas iš kelių plonesnių metalo lakštų.</p>
<p>Žvelgiant iš viršaus matyti šeši puikiai apdirbti šiluminių vamzdelių galai ir gamintojo logotipas. Kaip matome, įpjovos ventiliatoriaus tvirtinimui yra tik vienoje aušintuvo pusėje, todėl antro ventiliatoriaus ant šio aušintuvo uždėti nepavyks.</p>
<p><a class="ns" href="http://svarke.technews.lt/NorthQ/1.jpg"><br /><img src="http://svarke.technews.lt/NorthQ/s/1.jpg" /><br /></a></p>
<p>Aušintuvo ventiliatorius pagamintas iš skaidraus plastiko. Nors gamintojas deklaruoja, kad prie aušintuvo pridedamas 80 x 80 mm ventiliatorius, kažkodėl pridėtas ventiliatorius yra 92 x 92 mm. Bet kokiu atveju, aušintuvas suderinamas su abejų dydžių ventiliatoriais.</p>
<p><a class="ns" href="http://svarke.technews.lt/NorthQ/13.jpg"><br /><img src="http://svarke.technews.lt/NorthQ/s/13.jpg" /><br /></a></p>
<p><b>Specifikacijos</b></p>
<p><img src="http://svarke.technews.lt/NorthQ/tab.PNG" /></p>
<p>Daugiausiai gamintojo pateikiamų specifikacijų susiję su ventiliatoriumi. Pasikartosiu dar kartą: pridėtas ventiliatorius yra ne 80 x 80 x 25, o 92 x 92 x 25 mm. Maksimalios ventiliatoriaus apsukos siekia 3000 apsukų per minutę, o tai jau turėtų sukelti šiokį tokį garsą, kuris, pasak gamintojo, siekia 27 dbA. Kita vertus, ventiliatorius sukuria ir gana nemažą 53,5 CFM oro srautą. Kaip matote, ventiliatorius jungiamas trijų kontaktų jungtimi, dėl ko šiek tiek sumažėja jo apsukų reguliavimo galimybės.</p>
<p>Palaikomų procesorių sąrašo <i>NorthQ</i> greičiausiai vis dar neatnaujino. Neabejoju, kad tarp palaikomų procesorių turėtų būti ir <i>AMD Phenom</i> trijų bei keturių branduolių procesoriai.</p>
<p><b>Montavimas</b></p>
<p>Šio aušintuvo montavimas nesudėtingas. Pirmiausiai ant aušintuvo reiktų uždėti ventiliatorių, pasinaudojus tvirtinimo vielutėmis. Jeigu naudojate standartinius Intel arba AMD procesorių aušintuvus, pagrindinės plokštės neprireiks išimti iš korpuso. Aušintuvas sveria nedaug, todėl jam nereikalinga plokštės gale montuojama prilaikomoji plokštelė. Taigi nuėmus senąjį aušintuvą (<i>Intel</i> LGA775 sistemos atveju) reiktų įdėti tvirtinimo rėmelį. Jo fiksatoriai nesunkiai įlenda pro pagrindinės plokštės skylutes. Galutiniam sutvirtinimui į virš kiekvieno fiksatoriaus esančią skylutę belieka įdėti kaiščius, kurie praplečia fiksatorius (žr. nuotraukas). AMD sistemų savininkams viso to netgi nereikės daryti.</p>
<p><a class="ns" href="http://svarke.technews.lt/NorthQ/8.jpg">
<div class="imgright"><img src="http://svarke.technews.lt/NorthQ/s/8.jpg" border="1" /></div>
<p></a><a class="ns" href="http://svarke.technews.lt/NorthQ/9.jpg"><br /><img src="http://svarke.technews.lt/NorthQ/s/9.jpg" /><br /></a></p>
<p>Paties procesoriaus uždėjimas labai primena standartinio <i>AMD</i> procesoriaus aušintuvo montavimą. Nuo aušintuvo pagrindo nulupus apsauginę plėvelę ir ant procesoriaus užtepus reikiamą kiekį termopastos lieka užfiksuoti aušintuvo šonuose esančius fiksatorius. Aušintuvas yra sąlyginai nedidelis, todėl turėtų tikti daugumai pagrindinių plokščių, visgi montuojant jį vertikaliai šiek tiek trukdyti gali šiaurinio tilto aušintuvas. Bandytoje <i>Gigabyte 965P-DS3P</i> pagrindinėje plokštėje lustų rinkinio radiatorius buvo labai arti procesoriaus aušintuvo, tačiau jo uždėti netrukdė.</p>
<p><a class="ns" href="http://svarke.technews.lt/NorthQ/15.jpg"><br /><img src="http://svarke.technews.lt/NorthQ/s/15.jpg" /><br /></a></p>
<p><b>Testai</b></p>
<p>Ką gi, laikas išbandyti šio aušintuvo efektyvumą. Aušintuvas bandytas Su dviejų branduolių <i>Intel Pentium E2140</i> procesoriumi. Kadangi jis toli gražu nėra karščiausias, kokį dabar galima įsigyti, šiek tiek daugiau šilumos jį išskirti teko priversti dirbtinai. Jo dažnį pakėliau nuo 1.6 GHz iki 3.2 GHz, o temperatūrą iki 1.4V (realiai ji pakilo iki ~1.38V ramybės būsenoje ir iki 1.36V apkrovus procesorių). Kambaryje testavimo metu buvo +22 laipsnių pagal Celsijų temperatūra. Procesoriui apkrauti naudota <i>Prime 95 25.5</i> programa (Large FFTs testas), o temperatūrų stebėjimui – <i>CoreTemp 0.99</i>. Ramybės būsenos temperatūros fiksuotos praėjus 15 minučių nuo kompiuterio įjungimo. Po to tiek pat laiko procesorių apkrovus buvo fiksuotos apkrovos temperatūros. Pateikiami abiejų branduolių temperatūrų vidurkiai. <i>NQ-3330WLA</i> ventiliatorius veikiantis maksimaliomis ir minimaliomis apsukomis buvo palygintas su standartiniu E2140 aušintuvu. Testams naudota <i>Noctua NT-H1</i> termopasta. Visa kompiuterio konfigūracija pateikiama žemiau: </p>
<p><img src="http://svarke.technews.lt/NorthQ/config.PNG" /></p>
<p><i>Rezultatai</i></p>
<p><img src=" http://svarke.technews.lt/NorthQ/temp.PNG" /></p>
<p>Iš temperatūrų matyti, jog standartinis <i>Intel</i> aušintuvas nė iš tolo neprilygsta <i>NorthQ</i> gaminiui netgi ventiliatoriui veikiant minimaliomis apsukomis. Skirtumas ypač išryškėja paspartinus procesorių. Tiesa, turiu atkreipti dėmesį į ventiliatoriaus keliamą triukšmą. Veikdamas maksimaliomis apsukomis jis tikrai yra per daug triukšmingas ir erzinantis, todėl apsukų reguliatorius, jeigu pagrindinė plokštė negali reguliuoti ventiliatorių apsukų, tikrai pravers.</p>
<p><b>Išvados</b></p>
<p>Apžvelgti atsiųstus gaminius mėgstu vertinti pagal konkrečius skaičius, tiksliau pagal jų parodytą rezultatą. Standartinis <i>Intel</i> procesoriaus aušintuvas nebuvo tas aušintuvas, kuris galėtų sudaryti rimtą konkurenciją <i>NorthQ 3330WLA</i>. Kita vertus, matome, kaip stipriai gali pasikeisti temperatūros, pakeitus juo kartu su procesoriumi komplektuotą aušintuvą, nors dėl geriausio aušintuvo <i>NorthQ</i> gaminys titulo ko gero ir nekonkuruotų.</p>
<p>Pats aušintuvas yra lengvas, jo montavimas nesudėtingas, o pagaminimo kokybė taip pat nusipelno gerų žodžių (nors pagrindo apdirbimas galėtų būti ir šiek tiek geresnis). Visgi ventiliatorius, nors ir gražiai šviečia bei sukuria nemažą oro srautą, veikia gana garsiai. Malonu, kad tą triukšmą galima sumažinti pasinaudojus apsukų reguliatoriumi (minimaliomis apsukomis veikiančio ventiliatoriaus beveik negirdėti).</p>
<p>Rekomenduojama šio aušintuvo kaina siekia beveik 47 eurus, o tai tikrai nėra maži pinigai. Gerai tai, jog kai kuriose Europos internetinėse parduotuvėse jį galima įsigyti ir už kur kas mažesnę kainą  <i>NorthQ</i> produktų Lietuvoje rasti būtų labai sudėtinga, tačiau užsienio interneto parduotuvėse Europoje šį aušintuvą galima įsigyti ir už mažiau nei 100 litų.</p>
<div class="imgright"><img src="http://svarke.technews.lt/NorthQ/northq_logo.jpg" border="1" /></div>
<p>Dėkojame <a class="ns" href="http://www.northq.com/"><i>NorthQ</i></a> už suteiktą galimybę išbadyti šį gaminį.</p>
