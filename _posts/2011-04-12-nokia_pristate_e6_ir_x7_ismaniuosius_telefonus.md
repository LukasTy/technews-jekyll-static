---
layout: post
status: publish
published: true
title: Nokia pristatė E6 ir X7 išmaniuosius telefonus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5770
wordpress_url: http://localhost/site/new/nokia_pristate_e6_ir_x7_ismaniuosius_telefonus/
date: '2011-04-12 23:37:16 +0300'
date_gmt: '2011-04-12 23:37:16 +0300'
categories:
- Naujienos
---
<div class="imgright"><img src="http://technews.lt/upload/NokiaE6_Black_front.jpg"  /></div>
<p>Suomių gigantas Nokia stiprina išmaniųjų telefonų portfelį pristatydama du naujus modelius ir atnaujindama Symbian operacinę sistemą. Kompanija spaudos pranešime rašo, kad naujieji E6 bei X7 išmanieji telefonai Lietuvoje pasirodys netrukus.</p>
<p>Nokia E6 yra pritaikytas verslo poreikiams, tuo tarpu X7 – pramogų mėgėjams. Šie du įrenginiai bus pirmieji, kuriuose įdiegta atnaujinta Symbian operacinė sistema, pakeitusi ne tik savo išvaizdą, bet ir siūlanti patogesnį telefono valdymą, pavyzdžiui, teksto įvedimą, taip pat iki trijų kartų spartesnę interneto naršyklę ir atnaujintus Ovi Žemėlapius.</p>
<p>„Šiandien plečiame Nokia išmaniųjų telefonų asortimentą pristatydami du naujus modelius, kurie turi ir vizualiai, ir valdymo prasme patobulintą operacinę sistemą. Ją netrukus galės įsidiegti ir kitų neseniai pristatytų Symbian telefonų turėtojai, – sakė Nokia išmaniųjų įrenginių verslo vadovė Jo Harlow. – Esame tikri, kad su šiais dviem ir kitais greitai pasirodysiančiais Symbian telefonais bei programinės įrangos patobulinimais mes galime sudominti Nokia klientus bei kitus vartotojus, kurie dar nesinaudojo išmaniaisiais telefonais, arba turėjo kitų gamintojų išmaniuosius telefonus“.</p>
<p>Tęsdama itin sėkmingų Nokia E71 ir Nokia E72 telefonų tradicijas, bendrovė pristatė Nokia E6 – ploną verslo poreikiams pritaikytą išmanųjį telefoną su visaženkle QWERTY klaviatūra ir didelės raiškos lietimui jautriu ekranu. Telefonas, kurio korpusas nulietas iš aukščiausios kokybės medžiagų – stiklo ir nerūdijančio plieno, yra kompaktiškas, juo patogu naudotis tiek viena, tiek iškart abiem rankomis. Nokia E6 taip pat išsiskiria ir ilga baterijos veikimo trukme bei suderinamumu su Microsoft verslo sprendimais Microsoft Exchange, Microsoft Communicator Mobile ir Microsoft SharePoint.</p>
<p>Nokia X7 modelis yra pritaikytas pramogauti. Jis turi didelį 4 colių (10,16 cm) skersmens lietimui jautrų ekraną, puikiai tinkantį žaisti žaidimus, 8 megapikselių raiškos kamerą, kuri vaizdą filmuoja HD kokybe. Charakteringos išvaizdos telefono korpusas pagamintas iš nerūdijančio plieno ir stiklo – tai suteikia telefonui tvirtumo ir vientisumo. Nokia X7 modelyje bus iš anksto įdiegti populiarūs žaidimai Galaxy on Fire ir Asphalt 5.</p>
<p><img src="http://technews.lt/upload/Nokia X7_light steel 2.jpg" /></p>
<p>Šiandien pristatyti Nokia išmanieji telefonai bus pirmieji, kuriuose įdiegta atnaujinta Symbian platforma. Joje padaryta daug patobulinimų – ne tik naujos programų ikonos, bet ir patogesnė teksto įvestis, greitesnė interneto naršyklė ir atnaujinta Ovi Žemėlapių programa su patobulinta paieška ir naujais viešojo transporto maršrutais. Naujų patogumų ras ir verslo klasės vartotojai – programinėje įrangoje numatyti aukščiausio lygio apsaugos sprendimai, naujos el. pašto funkcijos, pavyzdžiui, kalendoriaus įrašų, susitikimų (angl. meeting request) priėmimas ir patvirtinimas.</p>
<p>Per artimiausius mėnesius Symbian operacinės sistemos atnaujinimas, vadinamas Symbian Anna vardu, taip pat bus pradėtas diegti ir į naujai gaminamus Nokia N8, Nokia E7, Nokia C6 ir Nokia C7 išmaniuosius telefonus. Pirkėjai, anksčiau įsigiję šiuos modelius, taip pat galės parsisiųsti ir įsidiegti atnaujintą Symbian OS.<br /></p>
