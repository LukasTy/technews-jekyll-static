---
layout: post
status: publish
published: true
title: Microsoft patvirtino nVidia Ion platformą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 343
wordpress_url: http://localhost/site/new/microsoft_patvirtino_nvidia_ion_platforma__daugiau_informacijos_apie_ja/
date: '2009-02-13 16:27:27 +0200'
date_gmt: '2009-02-13 16:27:27 +0200'
categories:
- Naujienos
---
<div class="imgright"><img src="http://tbn3.google.com/images?q=tbn:lI5nvMat_hvKhM:http://www.geeky-gadgets.com/wp-content/uploads/2008/12/nvidia-ion11.jpg" border="1" /></div>
<p>Kaip pranešama, <i>nVidia</i> korporacijos <i>Ion</i> platforma skirta <i>Intel Atom</i> procesoriams jau gavo <i>Microsoft Windows Vista</i> sertifikatą, kuris leidžia <i>nVidia</i> pardavinėti <i>GeForce 9400M</i> lustu grįstą <i>Ion</i> su jau instaliuota <i>Windows Vista</i> operacine sistema, įskaitant <i>Intel Atom</i> procesoriumi grįstus internetinius nešiojamuosius ir pigius stalinius kompiuterius.</p>
<p>Microsoft Windows Aparatinės Įrangos Kokybės Įvertinimo Laboratorija (angl. WHQL) patvirtino <i>nVidia Ion</i> platformą <i>Windows Vista Home Premium</i> operacinei sistemai kaip „paruoštą vartojimui“. Kaip žinia, <i>Ion</i> platforma asocijuojasi su mažais kompiuteriais, kurie grįsti <i>nVidia GeForce 9400M</i> serijos lustu su integruotu grafiniu branduoliu, o praktinis patvirtinimas leidžia gamintojams be problemų siūlyti įvairaus plauko kompiuterius, kad ir su <i>Intel Core 2</i> ar <i>Pentium</i> procesoriais bei jau ankščiau minėtu <i>GeForce</i> serijos lustu. Tai jiems nekels nepatogumų ir suderinamumo problemų, nes viskas, dėl patvirtinimo, turėtų pilnai veikti <i>Windows Vista</i> operacinėje sistemoje.</p>
<p>Atsižvelgiant į tai, kad ypač pigūs personaliniai kompiuteriai (angl. ULCPC) sparčiai didina populiarumą šiomis dienomis, <i>nVidia</i> pozicija <i>GeForce 9400M/Ion</i> platformos atžvilgiu, įskaitant pigiais Intel Atom procesoriais grįstas sistemas, yra pirmoje vietoje. <i>nVidia</i> pareiškė, kad aktyviai dirba su <i>Microsoft</i>, AK gamintojais, programinės įrangos kūrėjais ir kitais partneriais, kad pristatytų <i>nVidia Ion</i> platforma grįstus kompiuterius jau 2009 metų vasarai. Kompanija taip pat prižadėjo, kad tiek internetiniai nešiojamieji, tiek ir kompaktiškieji staliniai kompiuteriai, „bus greičiausi savoje kainos zonoje, kuri neviršys 300 JAV dolerių“.</p>
<p>„Pirkėjai ir klientai mums sakė, kad jie tikisi pilno <i>Windows</i> palaikymo per daugybę įvairiausių PC variantų. Daugelio žmonių vartojamas žodis „internetinis nešiojamasis“ iš tikrųjų yra mažas nešiojamasis kompiuterius, o jie tiesiog ir laukia viso šito pasirodymo kaip vieno aiškaus objekto. Su <i>nVidia Ion</i> platforma ir <i>Windows Vista Home Premium</i> operacine sistema, mes pirkėjams galėsime pasiūlyti įkandamą kainą su visomis <i>Windows</i> galimybėmis mažame nešiojamajame kompiuteryje ar pigiame staliniame kompiuteryje. Nuo naršymo internete ir elektroninio pašto tikrinimo, iki muzikos klausymo ar filmų žiūrėjimo, tai bus puikus sprendimas kasdieniam vartojimui“, - sakė Maikas Ybaras (Mike Yabrra), <i>Windows</i> divizijos generalinis vadybininkas.</p>
<p>Dėka spartesnio grafinio posistemio, <i>Microsoft</i> atkakliai tvirta ir garantuoja, kad artėjanti <i>nVidia Ion</i> platforma susitvarkys su aukštos raiškos video turiniu, net <i>Blu-Ray</i> filmais, <i>DirectX 10</i> aplikacijimos ir palaikys <i>Windows Vista</i> ypatybes, kaip <i>Aero Glass</i> ar <i>Flip3D</i>. </p>
<p>“Tai yra nuostabu, kad <i>Microsoft</i> dirba su mumis perkelti <i>Windows Vista</i> operacinę sistemą su <i>Ion</i> į naujos kartos pigius nešiojamuosius ir mažus stalinius kompiuterius, kas su ankstesniais sprendimai nebuvo įmanoma. Tai didelis laimėjimas pirkėjams“, - džiaugėsi Driu Henris (Drew Henry), generalinis <i>nVidia</i> verslo vadybininkas.</p>
<p>Nežinia, ar pasitvirtins kompanijų prognozės, ar iš tiesų <i>nVidia Ion</i> platforma bus gera, tačiau uždirbi pinigėlio turėtų tiek ta pati <i>nVidia</i>, tiek ir <i>Microsoft</i>. Optimizmu kompanijos tiesiog trykšta, o tai proga <i>Microsoft</i> sustiprinti <i>Vista</i> pozicijas, net nepaisant to, kad artėja <i>Windows 7</i>.<br /></p>
