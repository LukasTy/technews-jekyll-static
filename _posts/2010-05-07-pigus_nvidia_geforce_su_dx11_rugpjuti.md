---
layout: post
status: publish
published: true
title: Pigūs nVidia GeForce su DX11 rugpjūtį?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4791
wordpress_url: http://localhost/site/new/pigus_nvidia_geforce_su_dx11_rugpjuti/
date: '2010-05-07 16:48:04 +0300'
date_gmt: '2010-05-07 16:48:04 +0300'
categories:
- Naujienos
---
<div class="imgright"><img src="http://t0.gstatic.com/images?q=tbn:m42MX4h7iDoWkM:http://www.dazmode.com/store/images/nvidia-logo-2.jpg"  /></div>
<p>Mažesni bei pigesni nVidia Fermi architektūros lustai gali pasirodyti žymiai ankščiau, nei mes manėme. Bent jau taip praneša DigiTimes, kurie remiasi šaltiniais iš vaizdo posistemių gamintojų ir teigia, kad jų pasirodymas įvyks dar šią vasarą.</p>
<p>Pranešime teigiama, kad nVidia pristatys naują GF104 lustą birželį, kuris įsitaisys GeForce GTX 460 vaizdo posistemyje. Spėjama, kad pastarasis kainuos apie 300 JAV dolerių ir bus pagrįstas ne kiek apkarpytu GF100 lustu, tačiau nauja jo versija. Ši turėtų nVidia leisti kiek sumažinti kaitimą bei pagaminimo kaštus.</p>
<p>DigiTimes taip pat rašo, kad kiek vėliau, tai yra kažkada liepą, nVidia pristatys GF106 lustą, o galiausiai ir GF108 lustą, kuris pasirodys rugpjūtį. Pastaruoju lustu pagrįstos vaizdo plokštės turėtų kainuoti apie 100 JAV dolerių. Tiesa, pateikiama informacija nėra išsami, tad išskyrus faktą, kad išvysime vaizdo posistemius, daugiau nieko ir nesužinome.</p>
<p>nVidia turi tikrai daug darbo. Šiuo metu AMD su savąja Radeon HD 5000 serija yra užsiėmusi visus rinkos segmentus ir po truputėlį ruošia naujos kartos grafinius lustus, kai konkurentai pilnai neišplėtojo esamos. Atrodo, kad AMD yra žingsniu priekyje, tačiau nenuvertinkime nVidia – jie turi resursų atsigriebti ir vėl mesti rimtą iššūkį AMD su patobulinta Fermi architektūra.<br /></p>
