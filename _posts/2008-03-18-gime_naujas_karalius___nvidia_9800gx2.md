---
layout: post
status: publish
published: true
title: Gimė naujas karalius - nVidia 9800GX2
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 1495
wordpress_url: http://localhost/site/new/gime_naujas_karalius___nvidia_9800gx2/
date: '2008-03-18 19:32:36 +0200'
date_gmt: '2008-03-18 19:32:36 +0200'
categories:
- Naujienos
---
<div class="imgright"><img src="http://www.technews.lt/upl/Failai/zotac_9800gx2_1.jpg" border="1"></div>
<p>„Naujas karalius jau čia“ – galime būti tikri, išgirstume iš <i>nVidia</i> lūpų. Bet kokiu atveju tai būtų tiesa. Kad ir kiek daug minusų turėtų šis <i>nVidia</i> kūrinys, jis pasirodo jau šiandien ir yra sparčiausia vaizdo plokštė visame pasaulyje. Apie šį sumuštinį pirmą kartą jums pranešėme jau <a class="ns" href="http://www.technews.lt/index.php?id=Kas&Id=824">sausio pradžioje</a>. Dar prieš plokštės pasirodymo datos <a class="ns" href="http://www.technews.lt/index.php?id=Kas&Id=1031">paskelbimą</a>, kuri vėliau <a class="ns" href="http://www.technews.lt/index.php?id=Kas&Id=1240">keitėsi</a>, jūs išgirdote apie šio spartuolio bei dar kelių nVidia produktų <a class="ns" href="http://www.technews.lt/index.php?id=Kas&Id=945">atidėjimą</a>. Prieš mažiau nei mėnesį mes jums pateikėme <a class="ns" href="http://www.technews.lt/index.php?id=Kas&Id=1104">nuotraukas, įrodančias specifikacijų patikimumą</a> bei vienos pirmųjų, <i>Albatron</i> <a class="ns" href="http://www.technews.lt/index.php?id=Kas&Id=1211">oficialias nuotraukas</a>.<br />
<br><br />
<br> Apskritai, <i>9800GX2</i>, greičiausiai, yra sulaukusi didžiausio rašytojų ir lankytojų dėmesio, įvairiuose portaluose apie „dvigalvius slibinus“ iš <i>nVidia</i> ir <i>ATi(3870X2)</i> vykdavo karščiausios diskusijos. Dabar visos abejonės ir spėjimai baigėsi, <i>nVidia</i> oficialiai pradeda prekybą savo sumuštinio tipo vaizdo korta ir mums telieka apibendrinti specifikacijas ir kompanijos, kurios jau dabar turi šį modelį savo fronte.<br />
<br><br />
<br>Standartinėje versijoje <i>G92</i> branduoliai dirba 600, <i>shader</i> procesoriai 1500, o vaizdo atmintis 2000 MHz dažniu. Žinoma, kad visose <i>9800GX2</i> versijose <i>stream</i> procesorių kiekis siekia 256 vienetus(2x128), o magistralės plotis siekia 512 bitus (2x256 bitai). Šiame vaizdo posistemyje yra naudojama trečios kartos <i>GDDR</i> atmintis, kuri leis pasiekti 128 GB/s pralaidumą. Plokštė turi dvi <i>DVI</i> išvestis, kuris išdėstytos labai neįprastai – plokštės viduryje. Kad <i>9800GX2</i> veiktų be problemų, rekomenduojama turėti mažiausiai 580 W maitinimo bloką.<br />
<br><br />
<br><br><img src="http://www.technews.lt/upl/Failai/msi_9800gx2.jpg"><br> <span class="saltinis">Gamykliniu būdu spartinta MSI 9800GX2 versija</span><br />
<br><br />
<br>Pirmieji oficialiai plokštę pristatė jau minėta <i>Albatron</i> kompanija bei <i>Sparkle</i> ir <i>Inno3D</i>. Jų gaminiai visiškai standartiniai, todėl nieko naujo apie juos pasakyti negalime. Po jų seka <i>BFG</i>, <i>Gainward</i>, <i>XFX</i>, <i>EVGA</i> ir <i>Zotac</i>, kurią reikia pagirti už teikiamą neįprastą žaidimą - <i>Lost : Via Domus</i>. <i>MSI</i> pati pirmoji, ir kol kas vienintelė, pristatė savo 10 procentų gamykliniu būdu spartintą variantą, kuris dirba 660/1650/2400 MHz dažniais (atitinkamai branduolio/<i>shader‘ių</i>/atminties).  Plokščių kaina, kaip jau ir buvo kalbama, siekia maždaug 600 JAV dolerių.</p>
