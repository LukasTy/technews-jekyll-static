---
layout: post
status: publish
published: true
title: Patriot Xporter Magnum 64 GB USB atmintinės apžvalga
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3380
wordpress_url: http://localhost/site/new/patriot_xporter_magnum_64_gb_usb_atmintines_apzvalga/
date: '2009-04-05 23:12:24 +0300'
date_gmt: '2009-04-05 23:12:24 +0300'
categories:
- Duomenų kaupikliai
- Apžvalgos
---
<p>Šiandien mūsų akys yra nukreiptos į ypač didelę talpą siūlančią <i>Xporter</i> <i>Magnum</i> USB atmintinę. Kaip turbūt jau spėjote pastebėti, kad ši 64 GB talpos atmintuko apžvalga – pirmasis bendradarbiavimo su <i>Patriot</i> vaisius. Tikėkimės, kad tai tikrai ne paskutinis testuotas šio gamintojo produktas ir ateityje mes galėsime pateikti jums dar įdomesnių operatyviosios atminties apžvalgų. </p>
<p>Dar gerai pamenu, kai USB atmintinės ėmė populiarėti Lietuvoje. Pirmasis mano raktukas buvo berods <i>PQI</i> kompanijos 128 MB talpos įrenginukas, kuris tuo momentu, be abejo, buvo skirtas saugoti paprasčiausiems dokumentams ar kelioms nuotraukoms bei dainoms. Nuo to laiko viskas smarkiai pasikeitė – po trupučiuką atmintinės vis pigo, didėjo jų talpa, vis daugiau žmonių ėmė naudoti jas kitiems tikslams – filmų ir kitų „sunkesnių“ failų laikymui.</p>
<p>Visai neseniai pasirodė ir 64 GB talpos atmintinės, iš kurių vieną ir apžvelgiame šiandien. Jei neklystu, viena pirmųjų buvo <i>Corsair</i> su savo <i>Voyager</i> atmintinuku. Kaip bebūtų gaila, šiandien neturėsime galimybės palyginti jo su naujesniu <i>Xporter</i> <i>Magnum</i>, tačiau į kompaniją pasitelkėme nemažai kitų įrenginių. Malonaus skaitymo ir, kaip visada, laukių komentarų po apžvalga.</p>
<p><b><u>Turinys:</u></b></p>
<p><b>Apie <i>Patriot</i> <i>Memory</i></b><br />
<br /><b>Pakuotė ir komplektacija</b><br />
<br /><b>USB atmintinė ir specifikacijos</b><br />
<br /><b>Testai</b><br />
<br /><b>Išvados</b></p>
<p><b>Apie <i>Patriot</i> <i>Memory</i></b></p>
<p>Turbūt geriausiai <i>Patriot</i> yra žinoma, kaip operatyviosios atminties modulių gamintojas – populiarūs yra tiek pigesnės, vidutinės klasės <i>Signature</i> produktų šeima, tiek ir <i>Viper</i> gaminių linija entuziastams. <i>Patriot</i> buvo įkurta dar prieš daugiau nei 20 metų – 1985-iais. Pagrindinė kompanijos būstinė veikia JAV, Kalifornijoje, Fremonto mieste. Čia ne tik rūpinamasi marketingu, pardavimais, tačiau ir gaminami <i>Patriot</i> produktai. Kompanijos produktų galima nusipirkti visame pasaulyje ir nors sąraše nėra minimas Australijos žemynas, manau produktų pardavimu ten turėtų rūpintis Azijos ofisas.</p>
<p><b>Pakuotė ir komplektacija</b></p>
<p><i>Patriot</i> <i>Xporter</i> <i>Magnum</i> atmintinė gavome <i>FedEx </i> siuntų tarnybos pagalba. Gauto gaminio pakuotė buvo idealios kokybės – be menkiausio įbrėžimo. <i>Patriot</i> <i>Memory</i> savo produktą pardavinėja įprastame tokio tipo produktams įpakavime. Tai paprastas plastikinis kiautas, apsaugantis įrenginį nuo pašalinio poveikio. Kaip ten bebūtų, tokio tipo įpakavimą ypatingai sudėtinga atidaryti – visi jo kraštai yra sulydyti, todėl tenka pasinaudoti žirklėmis, o tai reiškia, kad pirkdami gaminį parduotuvėje neturėsime galimybės jį apžiūrėti.</p>
<p><a class="ns" href="http://akuba.technews.lt/Ptrt_Mgnm/1.jpg">
<div class="imgright"><img src="http://akuba.technews.lt/Ptrt_Mgnm/mazos/1.jpg" border="1" /></div>
<p></a><a class="ns" href="http://akuba.technews.lt/Ptrt_Mgnm/2.jpg"><br /><img src="http://akuba.technews.lt/Ptrt_Mgnm/mazos/2.jpg" /><br /></a></p>
<p>Priekinėje dalyje matome kompanijos bei produkto pavadinimus, <i>Windows Vista</i> logotipą ir patvirtinimą, kad <i>Magnum</i> palaiko <i>ReadyBoost</i> technologiją. Žemiau – pati USB atmintinė, kurios formą galima jausti dėka deformuotos dėžutės. Gamintojas taip pat nepamiršta pasipuikuoti 210x duomenų perdavimo sparta, kuri, jei neklystu, yra pati didžiausia tarp dabar pardavinėjamų laikmenų. Kitoje pusėje rasime keliomis kalbomis surašytas gaminio savybes, dar kartą pažymimą spartą, kuri išryškinta pateiktoje diagramoje, bei gaminio brūkšninį kodą.</p>
<p><a class="ns" href="http://akuba.technews.lt/Ptrt_Mgnm/3.jpg">
<div class="imgright"><img src="http://akuba.technews.lt/Ptrt_Mgnm/mazos/3.jpg" border="1" /></div>
<p></a><a class="ns" href="http://akuba.technews.lt/Ptrt_Mgnm/4.jpg"><br /><img src="http://akuba.technews.lt/Ptrt_Mgnm/mazos/4.jpg" /><br /></a></p>
<p>Po ganėtinai sudėtingos atidarymo procedūros (reikėjo žirklėmis apkirpti visus kraštus), galėjome apčiupinėti atmintinę ir jos komplekte esančius priedus. Be pačios atmintinės pakuotėje rasime USB kabelį skirtą prijungti <i>Magnum</i>, nes pastarojo plotis gali lemti tai, kad bus uždengtas šalia esantis lizdas. Tai ypač būdinga nešiojamiesiems kompiuteriams, kuriuose lizdai yra montuojami horizontaliai vienas šalia kito. Taip pat komplekte – ir pakabukas, leidžiantis USB raktą nešiotis ant kaklo.</p>
<p><a class="ns" href="http://akuba.technews.lt/Ptrt_Mgnm/5.jpg">
<div class="imgright"><img src="http://akuba.technews.lt/Ptrt_Mgnm/mazos/5.jpg" border="1" /></div>
<p></a><a class="ns" href="http://akuba.technews.lt/Ptrt_Mgnm/15.jpg"><br /><img src="http://akuba.technews.lt/Ptrt_Mgnm/mazos/15.jpg" /><br /></a></p>
<p><b>USB atmintinė ir specifikacijos</b></p>
<p>Pirmas jausmas paėmus į rankas gaminį gali apie jį pasakyti tikrai nemažai. Džiugu, kad šiuo atveju jis yra tikrai geras ir neleidžia suabejoti gamintojo kompetencija. Atmintinė yra itin tvirta, jos raudonos spalvos korpusas yra pagamintas iš metalo, o tai garantuoja duomenų saugumą ir netgi didelę tikimybę, kad duomenys nebus pažeisti įrenginiui patekus į ekstremalią situaciją – nukritus iš didelio aukščio, įmetus į vandenį ar netgi pervažiavus transporto priemonei, kad ir kokią mažą tikimybę turėtų toks įvykis.</p>
<p><a class="ns" href="http://akuba.technews.lt/Ptrt_Mgnm/6.jpg">
<div class="imgright"><img src="http://akuba.technews.lt/Ptrt_Mgnm/mazos/6.jpg" border="1" /></div>
<p></a><a class="ns" href="http://akuba.technews.lt/Ptrt_Mgnm/7.jpg"><br /><img src="http://akuba.technews.lt/Ptrt_Mgnm/mazos/7.jpg" /><br /></a></p>
<p>Priekinėje dalyje matome gaminio pavadinimą, o apvertus atmintinę vaizdas praktiškai nepasikeičia – skirtumas tik tas, kad čia nupieštas <i>Patriot</i> logotipas. Priešingoje dangteliui dalyje yra išsikišimas skirtas pririšti atmintinę prie pakabuko, kurį radome komplekte. Kaip tai padaryti, manau žino didžioji dauguma, tačiau nusprendžiau parodyti, kaip toks tvirtinimas atrodo su šiuo <i>Xporter</i> serijos raktu. Dar vienas dalykas, kurį reikia paminėti kalbant apie šią atmintinės dalį – po skaidriu tamsaus plastiko sluoksniu paslėpta lemputė, parodanti, kada įrenginys veikia.</p>
<p><a class="ns" href="http://akuba.technews.lt/Ptrt_Mgnm/8.jpg">
<div class="imgright"><img src="http://akuba.technews.lt/Ptrt_Mgnm/mazos/8.jpg" border="1" /></div>
<p></a><a class="ns" href="http://akuba.technews.lt/Ptrt_Mgnm/9.jpg"><br /><img src="http://akuba.technews.lt/Ptrt_Mgnm/mazos/9.jpg" /><br /></a></p>
<p>Labai svarbi USB atmintinės dalis yra dangtelis. Dar pirmieji šių produktų vartotojai skundėsi tuo, kad dažnai pameta šią apsauginę dalį ir dėl to jungtyje prisikaupia įvairių šiukšlių ar dulkių, ypač tuo atveju, kai įrenginys yra nešiojamas kišenėje. Nors ir dabar rinkoje pakankamai plačiai yra išplitęs apsaugos būdas, nenaudojantis dangtelių – <i>Magnum</i> jį turi. Kaip bebūtų, tam negalima turėti pernelyg daug priekaištų, nes plastmasinis pilkos spalvos dangtelis su juodu apvadu tvirtinasi užtikrintai ir visada laikosi stabiliai. Nors galbūt gamintojas ir galėjo palikti galimybę jį pririšti prie apatinės laikmenos dalies.</p>
<p><a class="ns" href="http://akuba.technews.lt/Ptrt_Mgnm/10.jpg">
<div class="imgright"><img src="http://akuba.technews.lt/Ptrt_Mgnm/mazos/10.jpg" border="1" /></div>
<p></a><a class="ns" href="http://akuba.technews.lt/Ptrt_Mgnm/11.jpg"><br /><img src="http://akuba.technews.lt/Ptrt_Mgnm/mazos/11.jpg" /><br /></a></p>
<p>64 GB – tai talpa, kuri yra tikras iššūkis nešiojamųjų laikmenų gamintojui, išskyrus, žinoma, išorinius kietuosius diskus. Dar visai neseniai, dabar juokingos 128 MB talpos, atmintines buvo galima laikyti tiesiog gigantiškomis, palyginus su šių dienų analogais. Todėl neturėtumėme stebėtis dideliu <i>Magnum</i> pločiu, kuris kompensavo įrenginio storį, ir todėl šis <i>Patriot</i> gaminys yra tikrai plonas, lyginant jį su analogais. Pagrindinis konkurentas iš <i>Corsair</i> yra žymiai siauresnis, tačiau kartu ir storesnis. </p>
<p><a class="ns" href="http://akuba.technews.lt/Ptrt_Mgnm/12.jpg">
<div class="imgright"><img src="http://akuba.technews.lt/Ptrt_Mgnm/mazos/12.jpg" border="1" /></div>
<p></a><a class="ns" href="http://akuba.technews.lt/Ptrt_Mgnm/16.jpg"><br /><img src="http://akuba.technews.lt/Ptrt_Mgnm/mazos/16.jpg" /><br /></a></p>
<p>Visgi nusprendėme išbandyti praktiškumą – ar nesukeltų sunkumų <i>Xporter</i> atmintinės jungimas nenaudojant komplekte esančio kabelio. Vertikaliose USB jungtyse <i>Magnum</i> yra patogos, tačiau užmiršus kabelį nusinešti pas draugus ar kitur, kur tenka naudotis nešiojamuose kompiuteriuose esančiomis horizontaliomis jungtimis, galima pamiršti apie galimybę prijungti kitą įrenginį prie šalia esančios jungties. Tačiau jokiu būdu negalima to vadinti produkto trūkumu, nes gamintojas suteikė visas galimybes to išvengti.</p>
<p><a class="ns" href="http://akuba.technews.lt/Ptrt_Mgnm/13.jpg">
<div class="imgright"><img src="http://akuba.technews.lt/Ptrt_Mgnm/mazos/13.jpg" border="1" /></div>
<p></a><a class="ns" href="http://akuba.technews.lt/Ptrt_Mgnm/14.jpg"><br /><img src="http://akuba.technews.lt/Ptrt_Mgnm/mazos/14.jpg" /><br /></a></p>
<p>Gamintojo pateikiamuose duomenyse, <i>Magnum</i> USB atmintinė kartu su kamšteliu sveria 19,5 gramus, o jos išmatavimai siekia 26,7 x 71,8 x 8,9 mm. Kaip ir praktiškai visi rinkoje parduodami USB raktai, <i>Magnum</i> be jokių papildomų tvarkyklių veiks su <i>Windows ME/2K/XP/Vista, Mac OS 9.x OS X </i>bei <i>Linux</i> operacinėmis sistemomis ir jų variacijomis. Be abejo, <i>Magnum</i> su kompiuteriu ar kitu įrenginiu duomenimis keičiasi naudodamas USB 2.0 sąsają, jei tik tam yra galimybė. Kitu atveju yra galimas ir USB 1.1 duomenų perdavimo režimas.</p>
<p><a class="ns" href="http://akuba.technews.lt/Ptrt_Mgnm/17.jpg">
<div class="imgright"><img src="http://akuba.technews.lt/Ptrt_Mgnm/mazos/17.jpg" border="1" /></div>
<p></a><a class="ns" href="http://akuba.technews.lt/Ptrt_Mgnm/18.jpg"><br /><img src="http://akuba.technews.lt/Ptrt_Mgnm/mazos/18.jpg" /><br /></a></p>
<p>Kaip jau minėjau, gamintojas mini ir <i>ReadyBoost</i> technologijos palaikymą <i>MS Vista</i> sistemoje. Tiems, kurie nežino jos tikslo, galiu pasakyti, kad ji leidžia USB atmintinę naudoti kaip operatyviosios atminties pakaitalą, kai pastaroji užsipildo. Nors ir vartotojų atsiliepimai apie šią technologiją nėra patys geriausi, o ir nedažnas ją taiko, tai kompanijai gali būti vienas iš būdų pritraukti potencialų pirkėją.</p>
<p><img src="http://akuba.technews.lt/Ptrt_Mgnm/palyginimas.jpg" /></p>
<p><b>Testai</b></p>
<p>Atmintinės testavimui naudojome tokią pačią testavimo metodiką, kaip ir seniau testuotoms atmintinėms. USB atmintinės spartai buvo panaudotos <i>ATTO 2.34, HD Tach 3.0.4.0, IOMeter</i> programos ir išbandyta, kiek laiko trunka smulkių bei stambių failų kopijavimas iš atmintinės ir į ją. Spartos palyginimui panaudojome <i>Kingston DataTraveler 100</i> 2GB, <i>ToughDrive Camo</i> 2 GB, <i>ATP EarthDrive</i> 2 GB, <i>Traxdata Yego EZ</i> 2 GB USB atmintines. Bandymų kompiuteris veikė naudodamas <i>Gigabyte 965P-DS3P</i> motininę plokštę bei <i>Intel Pentium E2140</i> procesorių.</p>
<p><img src="http://akuba.technews.lt/Ptrt_Mgnm/tach.PNG" /></p>
<p>Pirmiausiai – <i>HD Tach</i> linijinio nuskaitymo ir pasiekties laiko testas. Ir jis iš tiesų nuteikia labai džiugiai. <i>Patriot</i> <i>Xporter</i> <i>Magnum</i> nuskaitymo greitis siekia net 35,1 MB/s, o tai yra netgi daugiau už didžiausią spartą iki šiol rodžiusį <i>ATP EarthDrive</i>.</p>
<p><img src="http://akuba.technews.lt/Ptrt_Mgnm/atto.PNG" /></p>
<p>Toliau - <i>ATTO</i> rezultatai. Kaip ir lyderiavęs <i>EarthDrive</i>, <i>Magnum</i> taip pat pasiekia aukštus rezultatus, o maksimalus įrašymo greitis siekia maždaug 23-24 MB/s, kas yra tikrai puiku. Iš esmės rezultatai yra labai panašūs, tik su smulkių duomenų blokais <i>Patriot</i> gaminys tvarkosi ne taip gerai.</p>
<p><img src="http://akuba.technews.lt/Ptrt_Mgnm/write_res.PNG" /></p>
<p><img src="http://akuba.technews.lt/Ptrt_Mgnm/read_res.PNG" /></p>
<p>Praktinė testo dalis - realus failų kopijavimas iš ir į atmintinę. Testo tikslas - išaiškinti, kaip atmintinei sekasi kopijuoti smulkius bei didelius failus. Į atmintines ir iš jų buvo kopijuotas 118 MB dydžio aplankas su 2771 smulkių rinkmenų bei vienas 697 MB failas. Rezultatai pateikiami aukščiau esančioje lentelėje. Galime įsitikinti, kad <i>Magnum</i> rodo tikrai neblogą spartą, tačiau su mažesniais failais jam susidoroti sekasi sunkiai. Taip, žinoma, yra dėl naudojamos, kur kas didesnės talpos atminties lustų. Duomenys lentelėse pateikti sekundėmis.</p>
<p>Kadangi gamintojas teigia, jog atmintinė palaiko <i>Vista ReadyBoost</i>, patikrinome ir tai. Tam padėjo <i>IOMeter</i> programa, kurios pagalba reikėjo išsiaiškinti ar atmintinė sugeba 2,5 MB/s greičiu nuskaityti 4 KB duomenų blokus atsitiktine tvarka, bei 1,75 MB/s greičiu 512 KB dydžio blokus atsitiktine tvarka. Su 4 KB blokais atmintinė susitvarko be didesnių problemų – skaitymo greitis siekia 7,26 MB/s, tačiau 512 KB blokų įrašymo sparta nesiekia rekomenduojamos (1,63 MB/s). Nors tai ir neturėtų sukelti bėdų ir OS galės naudoti šią atmintinę kaip pakaitalą operatyviajai atminčiai, negalime tikėtis pastebimo spartos pokyčio į gerąją pusę. </p>
<p><b>Išvados</b></p>
<p>Neslėpsiu, kad sužinojęs, jog turėsiu progą apžvelgti net 64 GB talpos <i>Magnum</i> atmintinę, nekantravau išbandyti šią pakankamai karštą naujovę IT rinkoje. Tiesiog nepriekaištinga pagaminimo kokybė ir solidus dizainas palieka puikų pirmą įspūdį, o tai, kad kompanija neužmiršta galimų problemų, ir suteikia ilginimo kabelį bei „Lifetime“ tipo garantiją, neleidžia jo sugadinti.</p>
<p>Sparta taip pat yra tikrai nebloga, ypač jeigu nesusidursite su itin mažų failų kopijavimu. Nors kaina ir nėra labai patraukli – ji prasideda nuo maždaug 110 JAV dolerių, tačiau įnoringam vartotojui, ieškančiam kišenėje telpančios laikmenos, galinčios saugoti itin didelį kiekį informacijos, - tai vienas iš geriausių sprendimų. Kita vertus, jei Jums užimama vieta nėra tokia svarbi, galite įsigyti išorinį kietąjį diską, tačiau bent savo nišoje <i>Xporter</i> <i>Magnum</i> yra vienas iš lyderių.</p>
<p><img src="http://www.technews.lt/upl/Failai/renkasi.png" /> </p>
