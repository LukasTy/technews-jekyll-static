---
layout: post
status: publish
published: true
title: "„Enermax Liqtech 240“: paruošimas ploniau lygu išaugusiam efektyvumui?"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8149
wordpress_url: http://localhost/site/new/enermax_liqtech_240_uzteptas_ploniau__efektyvesnis/
date: '2014-07-17 00:10:18 +0300'
date_gmt: '2014-07-17 00:10:18 +0300'
categories:
- Aušinimas
- Apžvalgos
---
<p>Likę sužavėti „Enermax Liqtech 120X“ išvaizda ir surinkimo kokybe šiek tiek pritrūkome efektyvumo, ypač įvertinus radiatoriaus storį ir pridedamų ventiliatorių sūkių intensyvumą. Pirma kilusi mintis - nepakankamo statinio slėgio sukūrimas išties storam radiatoriaus kūnui, todėl šįkart daliname „Liqtech 120X“ radiatorių pusiau, išdėstome gautas dvi dalis vienoje horizontalioje plokštumoje, uždedame tuos pačius du 120 mm ventiliatorius ir testuojame. Ar gautas „Liqtech 240“ pasirodys geriau?</p>
<p><img class="aligncenter" style="width: 520px; height: 390px;" src="http://technews.lt/userfiles/Liqtech240logo.png" alt="" /></p>
<ul>
<li><strong>Pakuotė ir komplektacija</strong></li>
<li><strong>Žvilgsnis iš arčiau </strong></li>
<li><strong>Montavimas</strong></li>
<li><strong>Testavimas</strong></li>
<li><strong>Rezultatai</strong></li>
<li><strong>Išvados</strong></li>
</ul>
<p>&nbsp;</p>
<p><strong>Pakuotė ir komplektacija</strong></p>
<p>Dėžutės matmenys išaugusios, tačiau dizainas ir akcentuojamos savybės – nepakitusios. Priekinė dalis labiau informuoja ne apie pačios AIO sistemos savybes, bet pridedamų ventiliatorių. Sužinome, kad abu pridedami ventiliatoriai turi „Twister“ guolius, tris maksimalius sūkius nustatančius režimus, yra pritaikyti radiatorių apipūtimui ir pasižymi unikalia savybe – mentelių nuėmimu. Gera žinia ta, kad „Liqtech 240“, kaip ir „Liqtech 120X“, yra suderinamas tiek su „Intel“, tiek su AMD sistemomis.</p>
<p style="text-align: center;"><a href="http://technews.lt/userfiles/SAM_1389.jpg"><img style="width: 232px; height: 155px;" src="http://technews.lt/userfiles/SAM_1389.jpg" alt="" /></a><a href="http://technews.lt/userfiles/SAM_1390.jpg"><img style="width: 232px; height: 155px;" src="http://technews.lt/userfiles/SAM_1390.jpg" alt="" /></a></p>
<p>Priešinga pusė prakalbsta daugiau apie patį radiatorių ir pompą. Gamintojas pateikia išsamų schematinį radiatoriaus brėžinį ir lentelę su pompos/ventiliatoriaus specifikacijomis. Labiausiai vertėtų pažymėti, kad dar kartą susiduriame su vien iš aliuminio surinktu CPU bloku, keramikinius guolius naudojančia pompa ir išradingos struktūros dvigubo ilgio radiatoriumi.</p>
<p style="text-align: center;"><a href="http://technews.lt/userfiles/SAM_1392.jpg"><img style="width: 232px; height: 155px;" src="http://technews.lt/userfiles/SAM_1392.jpg" alt="" /></a><a href="http://technews.lt/userfiles/SAM_1394.jpg"><img style="width: 232px; height: 155px;" src="http://technews.lt/userfiles/SAM_1394.jpg" alt="" /></a></p>
<p>Viso komplekto apsauga - pavyzdinė. Gražu matyti Y kabeliuką, švirkštelį termo pastos, tačiau nuliūdino ta žinia, jog „Enermax“ nesiteikė pridėti tvirtinimo varžtų, jei užsigeistume push - pull konfigūracijos.</p>
<p style="text-align: center;"><a href="http://technews.lt/userfiles/SAM_1399(1).jpg"><img style="width: 232px; height: 155px;" src="http://technews.lt/userfiles/SAM_1399(1).jpg" alt="" /></a><a href="http://technews.lt/userfiles/SAM_1422.jpg"><img style="width: 232px; height: 155px;" src="http://technews.lt/userfiles/SAM_1422.jpg" alt="" /></a></p>
<p style="text-align: center;">
<p><strong>Žvilgsnis iš arčiau</strong></p>
<p>Dvylika termo vamzdelių turintis 273 mm ilgio „Liqtech 240“ radiatorius pasižymi ta pačia vientisa - besiūle plokštelių išdėstymo aplink karščio vamzdelius technologija, kuri padidina aušinimo plotą ir bendrą aušinimo efektyvumą. Aliuminio plokštelėms papildomai suteikta tokia forma, kuri nukreiptų oro srautą labiau į centrą. „Enermax“ nusprendė nesustorinti radiatoriaus: jo storis siekia tik 27 mm, todėl galime drąsiai sakyti, kad problemų su aukštais pagrindinių plokščių viršutiniais radiatoriais neturėtų kilti. Išilginiai radiatoriaus kraštai padengti raudonos spalvos guma, pirmiausiai siekiant išvengti nepageidaujamų ventiliatorių keliamų vibracijų. Nors radome šiek tiek palenktų plokštelių fragmentų, besiūlis plokštelių dizainas dar kartą iškelia „Liqtech“ seriją į itin aukštą kokybės sektorių. Standartiniuose AIO sprendimuose palenktų, suspaustų ar kitaip deformuotų aliuminio gijų tenka rasti ne vieną ir ne dvi.</p>
<p style="text-align: center;"><a href="http://technews.lt/userfiles/SAM_1400.jpg"><img style="width: 232px; height: 155px;" src="http://technews.lt/userfiles/SAM_1400.jpg" alt="" /></a><a href="http://technews.lt/userfiles/SAM_1402.jpg"><img style="width: 232px; height: 155px;" src="http://technews.lt/userfiles/SAM_1402.jpg" alt="" /></a></p>
<p style="text-align: center;"><a href="http://technews.lt/userfiles/SAM_1408.jpg"><img style="width: 232px; height: 155px;" src="http://technews.lt/userfiles/SAM_1408.jpg" alt="" /></a><a href="http://technews.lt/userfiles/SAM_1410.jpg"><img style="width: 232px; height: 155px;" src="http://technews.lt/userfiles/SAM_1410.jpg" alt="" /></a></p>
<p>Radiatorius su metaliniu šarvu apgaubtu pompos bloku jungiamas ~310 mm ilgio lanksčiomis guminėmis žarnelėmis. Pastarosios 90 laipsnių kampu įeina į CPU bloką ir ties pagrindu gali būti sukiojamos tokiu laipsniu, kokį leidžia montavimo kojelės. Standartiniu atveju „Liqtech 240“ atkeliauja su „Intel“ rankutėmis, tačiau mes paskubėjome ir sumontavome skirtas AMD procesoriams. 2500 RPM dirbanti keramikinė pompa maitinama per +12V liniją (tam skirtas kokybiškai į rankovę įvilktas 3-pin kabeliukas), o patį bloką dengia nedidelis rėvėtas radiatorius, turintis kompanijos pavadinimą ir mėlynai šviečiantį „Enermax“ ženklą.</p>
<p style="text-align: center;"><a href="http://technews.lt/userfiles/SAM_1406.jpg"><img style="width: 232px; height: 155px;" src="http://technews.lt/userfiles/SAM_1406.jpg" alt="" /></a><a href="http://technews.lt/userfiles/SAM_1407.jpg"><img style="width: 232px; height: 155px;" src="http://technews.lt/userfiles/SAM_1407.jpg" alt="" /></a></p>
<p>Varinis pagrindas prisuktas aštuoniais varžtais ir palieka tokį įspūdį, jog poliravimo etapas gamykloje tikrai nebuvo praleistas.</p>
<p style="text-align: center;"><a href="http://technews.lt/userfiles/SAM_1413.jpg"><img style="width: 232px; height: 155px;" src="http://technews.lt/userfiles/SAM_1413.jpg" alt="" /></a><a href="http://technews.lt/userfiles/SAM_1494.jpg"><img style="width: 232px; height: 155px;" src="http://technews.lt/userfiles/SAM_1494.jpg" alt="" /></a></p>
<p>Kaip ir „Liqtech 120X“, „Liqtech 240“ naudoja tuos pačius du 120 mm ventiliatorius, kurių ilgaamžiškumas prilyginamas 100 000 valandų. Tai yra PWM signalu valdomi ventiliatoriai, tačiau jie turi tris makismalių sūkių ribojimo režimus, kurie gali būti keičiami mažyčio slankiklio dėka. Gamintojo nurodomas dugnas siekia 600 (28.6 CFM/ 0.8 mm H<sub>2</sub>O/ 15 dBA) RPM. Pasitelkiant į pagalbą minėtą slankiklį maksimalūs sūkiai gali būti fiksuojami ties 1300(60.3 CFM/ 1.7 mm H<sub>2</sub>O/ 21.5 dBA), 2000 (88.9 CFM/ 4.7 mm H<sub>2</sub>O/ 27 dBA) arba 2500 (111 CFM/ 7.4 mm H<sub>2</sub>O/ 30 dBA) RPM. Išties sunku atspėti kaip „Enermax“ gavo tokias statinio slėgio ir keliamo triukšmo skaitines vertes, nes vienintelis su realybe neprasilenkiančios ventiliatorių specifikacijos tėra sukuriamo oro srautas.</p>
<p style="text-align: center;"><a href="http://technews.lt/userfiles/SAM_1416.jpg"><img style="width: 232px; height: 155px;" src="http://technews.lt/userfiles/SAM_1416.jpg" alt="" /></a><a href="http://technews.lt/userfiles/SAM_1417.jpg"><img style="width: 232px; height: 155px;" src="http://technews.lt/userfiles/SAM_1417.jpg" alt="" /></a></p>
<p style="text-align: center;"><a href="http://technews.lt/userfiles/SAM_1418.jpg"><img style="width: 232px; height: 155px;" src="http://technews.lt/userfiles/SAM_1418.jpg" alt="" /></a><a href="http://technews.lt/userfiles/SAM_1420.jpg"><img style="width: 232px; height: 155px;" src="http://technews.lt/userfiles/SAM_1420.jpg" alt="" /></a></p>
<p style="text-align: center;">
<p><strong>Montavimas </strong></p>
<p>Kai gamykliškai prisuktos „Intel“ kojytės atsisuka lengvai - nebeturime jokių problemų montuojant „Liqtech“ seriją. Šiuo atveju taip ir įvyko. Greičiausiai padėjo idealiai tinkantis įsigytas rankinis atsuktuvas. Tvirtinimo sistema yra absoliučiai identiška sutiktai su „Liqtech 120X“, yra patogi (gal ne pati patogiausia iš visų sutiktų), bet ir tvirta.</p>
<p>Niuansas tik toks, kad ilgesnės AMD kojytės sudaro nedidelių nepatogumų bandant priveržti viršutinę dešiniąją veržlę - šlangelės judesiai yra būtent blokuojami kojytės kūno.</p>
<p style="text-align: center;"><a href="http://technews.lt/userfiles/SAM_1624.jpg"><img style="width: 232px; height: 155px;" src="http://technews.lt/userfiles/SAM_1624.jpg" alt="" /></a><a href="http://technews.lt/userfiles/SAM_1621.jpg"><img style="width: 232px; height: 155px;" src="http://technews.lt/userfiles/SAM_1621.jpg" alt="" /></a></p>
<p style="text-align: center;"><a href="http://technews.lt/userfiles/SAM_1498.jpg"><img style="width: 232px; height: 155px;" src="http://technews.lt/userfiles/SAM_1498.jpg" alt="" /></a><a href="http://technews.lt/userfiles/SAM_1500.jpg"><img style="width: 232px; height: 155px;" src="http://technews.lt/userfiles/SAM_1500.jpg" alt="" /></a></p>
<p style="text-align: center;"><a href="http://technews.lt/userfiles/SAM_1497(1).jpg"><img style="width: 232px; height: 155px;" src="http://technews.lt/userfiles/SAM_1497(1).jpg" alt="" /></a><a href="http://technews.lt/userfiles/SAM_1618.jpg"><img style="width: 232px; height: 155px;" src="http://technews.lt/userfiles/SAM_1618.jpg" alt="" /></a></p>
<p>&nbsp;</p>
<p><strong>Testavimas</strong></p>
<p>Testavimo sistemą sudarė:</p>
<ul>
<li><strong>Procesorius:</strong> AMD Phenom II X4 955 BE</li>
<li><strong>Pagrindinė plokštė: </strong>Gigabyte GA-990XA-UD3 (F13)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Korpusas: </strong>Bitfenix Colossus Window Green</li>
</ul>
<p>Ramybės ir apkrovos režimų temperatūros buvo matuojamos tokia tvarka: dvi minutės kompiuteriui „apšilti“, tuomet septynioms minutėms įjungiamas Prime95 (small FFT’s) testas. Temperatūrų sekimui naudota CPUID HWMonitor PRO programinė įranga. Termo pasta - Noctua NT-H1. Aplinkos temperatūra - 19 °C. Sistemos generuojamas garsas matuojamas ~1 metro atstumu, prieš tai maksimaliai prityldžius sisteminius ventiliatorius, kurie tampa virtualiai negirdimais. Visiška aplinkos tyla atitinka 38 dBA.</p>
<p>&nbsp;</p>
<p><strong>Rezultatai</strong></p>
<p style="text-align: center;"><img style="width: 512px; height: 426px;" src="http://technews.lt/userfiles/Liqtech240h2o.png" alt="" /></p>
<p style="text-align: center;"><img style="width: 512px; height: 426px;" src="http://technews.lt/userfiles/Liqtech240air.png" alt="" /></p>
<p>Lyginant su „Liqtech 120X“ matome apčiuopiamą efektyvumo padidėjimą, kuris kinta priklausomai nuo ventiliatorių sūkių. Namų sąlygomis ausims priimtiniausiu scenarijumi (2x 1300 RPM) „Liqtech 240“ atkanda net 3.5 °C. Sūkiams intensyvėjant skirtumas mažėja iki 2 ir 1.3 °C. „Liqtech 240“ su 2000 RPM sugeba parodyti praktiškai tokį patį našumą, kokį demonstruoja „Liqtech 120X“ ir dviejų 2500 RPM konfigūracija. Visgi aukščiau „Liqtech 240“ diagramoje nepalypėja – atsiduria už „NZXT Kraken X40“ aušinimo skysčiu sistemos, kuri ne tik šiek tiek efektyvesnė, bet ir triušmauja mažiau (50.5 vs 52.5 dBA).</p>
<p style="text-align: center;"><img style="width: 512px; height: 427px;" src="http://technews.lt/userfiles/Liqtech240dba.png" alt="" /></p>
<p>Ištraukiančio ventiliatoriaus ant radiatoriaius stoka paverčia „Liqtech 240“ tylesniu produktu, nors naudojami aušinimo įrenginiai identiški. Skirtumas skaitine išraiška tarp „Liqtech 240“ ir „Liqtech 120X“ ventiliatorių konfigūracijų labai žymus, tačiau tenka pripažinti, kad ventiliatoriams dirbant maksimaliu režimu (2x 2500 RPM), abi „Enermax“ sistemos yra labai garsios. Nors apžvalgos herojaus pasiektas aušinimo/triukšmo santykis nė iš tolo neprilygsta geriausiams oriniams aušintuvams, 2x 2000 RPM konfigūracijos skleidžiamam triukšmui galima būti pakantiems, ko nepasakyti apie tų pačių sūkių ventiliatorius ant 120X radiatoriaus.</p>
<p>&nbsp;</p>
<p><strong>Išvados</strong></p>
<p>„Enermax Liqtech 240“ - trečia to pačio OEM‘o (dėja mums nežinomo) surinkta sistema, tačiau tai pirmasis AIO rinkinys, turintis 240 mm radiatorių. Prieš testavimą buvo labai įdomu sužinoti, kaip elgsis jau nesustorintas besiūlio dizaino radiatorius su pora „Enermax“ ventiliatorių, kuriems įtarėme – trūksta generuojamo statinio slėgio. Atsižvelgiant į tai, kad „Liqtech 240“ paviršiaus plotas ne ką daug tedidesnis už „Liqtech 120X“, gavome su iškelta teorija neprasilenkiančius rezultatus.</p>
<p>Akivaizdu, kad į komplektaciją pridedami „Enermax“ ventiliatoriai geba patenkinti plonesnio „Liqtech 240“ radiatoriaus reikalavimus kur kas geriau. Nors maksimalus efektyvumas akivaizdžiai nepasikeitė (-1.3 °C),prie minimalių sūkių (2x 1300 RPM) pamatėme net 3.5 °C geresnius rezultatus. Ir visa tai pavyko pasiekti sumažinus generuojamą triukšmą nuo 43.5 iki 41 dBA, paverčiant „Liqtech 240“ neabejotinai komfortabiliu. Nors toliau didinant ventiliatorių sūkius „Liqtech 240“ labai aiškiai išmetė daug daugiau garso ir tapo triukšmingu, triukšmo emisijos nepasiekė 53 dBA, kuomet „Liqtech 120X“ „sėkmingai“ priartėjo prie 60 dBA.</p>
<p>Tie, kas dairėsi storojo „Liqtech 120X“, tačiau kišenėje turi papildomus 30 litų ir 240 mm radiatorių palaikantį korpusą, neabejotinai turi persigalvoti ir pasirinkti „Liqtech 240“. Be puikios surinkimo kokybės, estetinio vaizdo ir patikimos montavimo sistemos, šis modelis pasiūlys mažesnes temperatūras gretimai sumažėjusio triukšmo, papildomai gaunant galimybę sumontuoti push- pull konfigūraciją. Dėja, bet „Enermax“ pamiršo papildomiems ventiliatoriams skirtus montavimo varžtus, kurie galėtų padėti pagrindą aukščiau diagramose likusių, bet brangesnių (išimtis iš rinkos traukiamas „Antec Kuhler 920 v4“) AIO sistemų vyjimuisi.</p>
<p style="text-align: center;"><img style="width: 200px; height: 200px;" src="http://technews.lt/userfiles/technews9%281%29.png" alt="" /></p>
