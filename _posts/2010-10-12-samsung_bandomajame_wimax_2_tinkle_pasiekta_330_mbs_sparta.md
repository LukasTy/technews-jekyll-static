---
layout: post
status: publish
published: true
title: Samsung bandomajame WiMax 2 tinkle pasiekta 330 Mb/s sparta
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5157
wordpress_url: http://localhost/site/new/samsung_bandomajame_wimax_2_tinkle_pasiekta_330_mbs_sparta/
date: '2010-10-12 20:48:48 +0300'
date_gmt: '2010-10-12 20:48:48 +0300'
categories:
- Naujienos
---
<div class="imgright"><img src="http://www.part.lt/img/cc9bd1561b1615dc1deddfdbcbb88ef6350.gif"  /></div>
<p>Samsung spalio 5-9 d. Tokijuje vykusioje parodoje pristatė naujausius pasiekimus tobulinant 4G mobiliojo ryšio WiMAX technologiją. Naudojant Samsung sukurtą bandomąją IEEE 802.16m standarto versiją pasiekta 330 Mb/s duomenų perdavimo sparta.</p>
<p>Parodos lankytojams taip pat buvo demonstruojamos galimybės WiMAX 2 ryšiu perduoti trimatę (3D) vaizdo medžiagą, keturiuose didelio formato TV ekranuose buvo rodoma, kaip WiMAX 2 ryšiu gali būti siunčiama 16 didelės raiškos HDTV transliacijų vienu metu.   </p>
<p>„Mobiliojo plačiajuosčio interneto poreikis nuolat auga, todėl WiMAX – tikrosios 4G kartos technologijos – pripažinimas didės ne tik Japonijoje, bet ir visame pasaulyje.“, – tvirtina UQ Communications prezidentas Akio Nozaka. Anot jo, demonstruojant WiMAX 2 pranašumus, buvo siekiama pabrėžti technologijos perspektyvą ir parodyti ateities galimybes.</p>
<p>„Vartotojų poreikis siųsti kuo didesnius duomenų srautus vis didesniais greičiais nuolat auga, todėl ir technologijos turi atitikti šią tendenciją. WiMAX atvėrė duris į naują mobiliojo plačiajuosčio ryšio erą ir yra sėkmingai naudojama. Esame įsitikinę, kad WiMAX 2 suteiks dar daugiau galimybių mobiliojo ryšio operatoriams, o jų klientams bus teikiamos dar vertingesnės paslaugos“, – sako Samsung vykdantysis viceprezidentas, telekomunikacijų sistemų padalinio vadovas Woonsub Kim.</p>
<p>Jo teigimu, Samsung įdėjo daug pastangų, kad pažangiausi sprendimai būtų sukurti tinkamu laiku ir kad mobiliojo WiMAX ryšio vartotojai gautų maksimalią naudą. IEEE 802.16m standarto patvirtinimą tikimasi užbaigti iki 2010 m. lapkričio mėnesio. Pirmą komercinį WiMAX 2 sprendimą Samsung planuoja pristatyti 2011 metų pradžioje.</p>
<p>Samsung, tuo tarpu, užima svarią vietą pasaulinėje WiMAX įrangos tiekimo rinkoje, tačiau kompanija siekia dar labiau išplėsti savo veiklą ir būti šios srities lydere.</p>
<p>Šiuo metu Samsung įrangą naudoja 57 mobiliojo WiMAX ryšio operatoriai 36 pasaulio šalyse, taip pat ir Lietuvoje – Samsung bendradarbiauja su Lietuvos radijo ir televizijos centru, teikiančiu WiMAX technologijos mobiliojo 4G interneto MEZON paslaugas.</p>
<p>„Mūsų partnerio Samsung pasiekimai neabejotinai pasieks ir Lietuvos interneto vartotojus. Plėsdami WiMAX ryšio tinklą, mes iš karto planuojame ir jo modernizavimą – tai padaryti nėra sudėtinga, nes nereikia diegti naujos įrangos, o tik atnaujinti šiuo metu naudojamą. Įdiegę IEEE 802.16m standartą, savo tinkle galėtume pasiekti iki 1000 Mb/s greitaveiką, o klientams galėtume pasiūlyti iki 100 Mb/s mobilųjį MEZON interneto ryšį.”, – sakė Telecentro techninės plėtros direktorius Gediminas Būdvytis.</p>
