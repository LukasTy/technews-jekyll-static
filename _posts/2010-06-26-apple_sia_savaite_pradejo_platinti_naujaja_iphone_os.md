---
layout: post
status: publish
published: true
title: Apple šią savaitę pradėjo platinti naująją iPhone OS
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4883
wordpress_url: http://localhost/site/new/apple_sia_savaite_pradejo_platinti_naujaja_iphone_os/
date: '2010-06-26 12:04:24 +0300'
date_gmt: '2010-06-26 12:04:24 +0300'
categories:
- Naujienos
---
<div class="imgright"><img src="http://t2.gstatic.com/images?q=tbn:NhwyMZx8S_rSqM:http://www.reportingasia.com/blog/wp-content/uploads/2009/08/iphone.jpg"  /></div>
<p>Gerai žinoma kompanija Apple pranešė, kad jau galima atsisiųsti ketvirtosios kartos operacinę sistemą skirtą mobiliems kompanijos gaminiams. Mes, žinoma, kalbame apie Apple iPhone telefonus bei iPod Touch grotuvus.</p>
<p>Naujoji operacinė sistema nuo šiol žinoma ne iPhone OS, o iOS vardu, o ja naudotis gali visi tie, kurie turi Apple iPhone 3G bei 3GS ir antros bei trečios kartos iPod Touch grotuvus. Tai taipogi pirmoji operacinė sistema iPod Touch grotuvams, už kurią nereikia mokėti. Naująją operacinę sistemą taip pat naudoja naujos kartos Apple iPhone 4 išmanusis telefonas, o Apple iPad planšetas jos sulauks šių metų rudenį.</p>
<p>Kalbant apie atnaujinimus, vienas iš pagrindinių yra tas, jog su naująją operacine sistema galima dirbti su keliomis programomis vienu metu. Deja, tačiau šia funkcija galės pasinaudoti tik Apple iPhone 3GS bei iPhone 4 telefonų ir trečiosios kartos iPod Touch grotuvų turėtojai. Pranešta, jog senesni Apple iPhone bei iPod Touch gaminiai šios funkcijos nepalaikys.</p>
<p>Kaip teigia kompanija, operacinėje sistemoje yra apie 100 naujovių, tačiau veikiausiai mes pastebėsime tik dar keletą. Tai galimybę prijungti bevielę klaviatūrą prie telefono, naująją iBooks aplikaciją, kuri kol kas buvo galima tik Apple iPad planšete, bei atnaujintą elektroninio pašto dėžutę. Visi kiti atnaujinimai nėra labai reikšmingi.<br /></p>
