---
layout: post
status: publish
published: true
title: Išorinis Prestigio Data Racer 1 PDR150 kietasis diskas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3663
wordpress_url: http://localhost/site/new/isorinis_prestigio_data_racer_1_pdr150_kietasis_diskas/
date: '2009-06-26 23:17:14 +0300'
date_gmt: '2009-06-26 23:17:14 +0300'
categories:
- Duomenų kaupikliai
- Apžvalgos
---
<p>Nuo pasirodymo, kai USB Flash atmintinių talpa siekė vos 16 ar 32 MB, šių įrenginių talpinamas duomenų kiekis išaugo tūkstančius kartų. Dar visai neseniai <a class="ns" href="http://www.technews.lt/tekstas/Patriot_Xporter_Magnum_64_GB_USB_atmintines_apzvalga.html;;">apžvelgėme</a> 64 GB USB atmintinę iš <i>Patriot</i>, o <i>Kingston</i> prieš kelias dienas <a class="ns" href="http://www.technews.lt/tekstas/Kingston__USB_kaupikliu_talpos_lyderiai.html;;">pristatė</a> ir savo 128 GB variantus. Visgi nors Flash atmintis ir pinga, iki įprastinių kietųjų diskų kainos už 1 GB jai dar gana toli. Būtent dėl to dauguma žmonių nepaiso didesnių gabaritų ir, kai reikia didelės talpos ir portabilumo, renkasi išorinius kietuosius diskus. </p>
<p>2.5" kietieji diskai vis dar yra geriausiai kainos, portabilumo ir talpos santykiu suderinti išoriniai duomenų kaupikliai. Vieną tokį išorinį diską iš <i>Verbatim</i> teko <a class="ns" href="http://www.technews.lt/tekstas/500GB_2,5%5C%5C_isorinio_Verbatim_kietojo_disko_apzvalga.html;;">apžvelgti</a> dar praeitą vasarą. Tada buvo akivaizdu, kad USB 2.0 magistralė šiuolaikinius 2,5" diskų potencialų gana stipriai riboja. Visgi dabar mano rankose kitas analogiškas <i>DataRacer 1 PDR150</i> 500 GB 2,5" išorinis kietasis diskas iš <i>Prestigio</i>, be USB 2.0 jungties turintis dar ir sparčiąją eSATA, todėl bandysime išsiaiškinti, kaip prijungimas SATA magistrale įtakos kietojo disko spartą.</p>
<p><b>Apie gamintoją</b><br />
<br /><b>Pakuotė ir komplektacija</b><br />
<br /><b>Diskas ir specifikacijos</b><br />
<br /><b>Testai</b><br />
<br /><b>Išvados</b></p>
<p><b>Apie gamintoją</b></p>
<div class="imgright"><img src="http://svarke.technews.lt/PrestigioHDD/prestigio_logo.PNG" border="1" /></div>
<p>Tarp <i>Prestigio</i> prekių asortimento rasime tiek stilingų išorinių kietųjų diskų ar Flash atmintinių odiniuose dėkluose, tiek ir periferijos įrenginių ar krepšių jūsų turimai technikai gabenti ar GPS imtuvų, monitorių bei periferijos. Gamintojas pakankamai daug dėmesio skiria Lietuvos rinkai ir netgi turi lietuvišką savo <a class="ns" href="http://www.prestigio.lt/">tinklapio</a> versiją. Iš jos pateikiame kelis sakinius, kaip kompanija pristato save:</p>
<p><i>Prestigio International Inc.</i> - tai vienas dinamiškiausių IT produktų gamintojų, kuris nuo 2003 m. susijungimo su <i>Canyon Technology Group</i> dirba tarptautinėje rinkoje. Šiuo metu <i>Prestigio</i> aktyviai veikia Europoje, vidurio Rytų ir Afrikos (EMEA) regionuose įsteigtose atstovybėse ir verslo centruose. Bendradarbiaudama su verslo partneriais, savo klientams kompanija siūlo didelį šiuolaikinių produktų ir naudingų paslaugų pasirinkimą.</p>
<p><i>Prestigio</i> siekia tapti svarbiu pasauliniu tiekėju, pristatančiu aukščiausios kokybės šiuolaikinius produktus ir tenkinančiu individualius klientų poreikius. Kompanijos tikslas - klientams tiekti aukštos technologijos, rafinuoto stiliaus produktus, kuri pakeltų gyvenimo kokybę. <i>Prestigio</i> tiki, jog sėkmę rinkoje atneša novatoriškos produkcijos pasiūla, pažangios technologijos ir griežta kokybės kontrolė. Kompanija visuose regionuose klientams garantuoja didžiausią dėmesį.</p>
<p><b>Pakuotė ir komplektacija</b></p>
<p>Pirkėjui <i>Data Racer 1</i> pateikiamas pakankamai didelėje tokiam gaminiui juodoje dėžutėje su raudonos spalvos elementais. Matyti, jog dėžutė kurta pirmiausiai galvojant apie stilių. Informacijos ant jos nelabai daug, visgi galinėje dalyje randame informaciją, kas per daiktas slepiasi toje dėžutėje (netgi lietuvių kalba), pagrindinių savybių bei suderinamų operacinių sistemų sąrašą, kuriame matome tiek Windows (nuo 2000), tiek Mac OSX (nuo 9.x), tiek ir Linux (nuo 2.6 kernelio versijos). </p>
<p><a class="ns" href="http://svarke.technews.lt/PrestigioHDD/2.jpg">
<div class="imgright"><img src="http://svarke.technews.lt/PrestigioHDD/s/2.jpg" border="1" /></div>
<p></a><a class="ns" href="http://svarke.technews.lt/PrestigioHDD/1.jpg"><br /><img src="http://svarke.technews.lt/PrestigioHDD/s/1.jpg" /><br /></a></p>
<p><a class="ns" href="http://svarke.technews.lt/PrestigioHDD/9.jpg">
<div class="imgright"><img src="http://svarke.technews.lt/PrestigioHDD/s/9.jpg" border="1" /></div>
<p></a><a class="ns" href="http://svarke.technews.lt/PrestigioHDD/8.jpg"><br /><img src="http://svarke.technews.lt/PrestigioHDD/s/8.jpg" /><br /></a></p>
<p>Dėžutė "atsidaro" (jeigu taip galima pavadinti) gana įdomiai. Iš jos šonų tiesiog išsistumia dvi mažesnės dėžutės, kuriose randame patį kaupiklį, dėklą jam, išklotą švelniu, nuo braižymosi apsaugotu paviršiumi, vieną trumpą mini USB laidą, kitą, ilgesnį mini USB kabelį su dviem jungtimis į kompiuterį, jeigu kartais viena jungtis negalėtų tiekti pakankamos srovės įrenginio maitinimui, eSATA kabelį, daugiakalbę vartotojo instrukciją (ją taip pat galima atsisiųsti iš <i>Prestigio</i> tinklapio), 2009 metų <i>Prestigio</i> produktų katalogą ir garantinio aptarnavimo knygutę (diskui suteikiama 2 metų garantija).</p>
<p><a class="ns" href="http://svarke.technews.lt/PrestigioHDD/4.jpg">
<div class="imgright"><img src="http://svarke.technews.lt/PrestigioHDD/s/4.jpg" border="1" /></div>
<p></a><a class="ns" href="http://svarke.technews.lt/PrestigioHDD/3.jpg"><br /><img src="http://svarke.technews.lt/PrestigioHDD/s/3.jpg" /><br /></a></p>
<p><b>Diskas ir specifikacijos</b></p>
<p>Kietasis diskas, kaip matote, atrodo gana ryškiai. Iš metalo pagaminta raudona korpuso dalis ir "anglies pluošto elementai" greičiausiai turėtų padidnti greičio įspūdį, paašiai kaip juostelės ant tiuninguotų automobilių. Visgi akies disko išvaizda per daug nerežia, o surinkimo kokybei priekaištų nėra - paėmus į ranką korpusas atrodo tvirtas, nekliba jokie jo elementai.</p>
<p><a class="ns" href="http://svarke.technews.lt/PrestigioHDD/10.jpg">
<div class="imgright"><img src="http://svarke.technews.lt/PrestigioHDD/s/10.jpg" border="1" /></div>
<p></a><a class="ns" href="http://svarke.technews.lt/PrestigioHDD/5.jpg"><br /><img src="http://svarke.technews.lt/PrestigioHDD/s/5.jpg" /><br /></a></p>
<p>Galinėje disko dalyje yra gana retai 2.5" diskuose sutinkamas įjungimo/išjungimo mygtukas, USB 2.0 jungtis ir eSATA jungtis. Ji, kaip vėliau matysite testuose, padės diskui demonstruoti kur kas geresnius spartos rezultatus nei įprastinė USB. Kiti disko šonai neturi jokių jungčių ar mygtukų. Viršutinėje kaupiklio dalyje yra ne du šviesos diodai, indikuojantys disko veikimą, o visa eilutė mėlynų diodų, kurie pradeda <a class="ns" href="http://svarke.technews.lt/PrestigioHDD/lights.AVI">bėgioti</a> kaip girlianda, skaitant ar rašant duomenis. Praktinės naudos iš to, žinoma, jokios, bet, galbūt, tai kai kam ir patiks.</p>
<p><a class="ns" href="http://svarke.technews.lt/PrestigioHDD/6.jpg">
<div class="imgright"><img src="http://svarke.technews.lt/PrestigioHDD/s/6.jpg" border="1" /></div>
<p></a><a class="ns" href="http://svarke.technews.lt/PrestigioHDD/7.jpg"><br /><img src="http://svarke.technews.lt/PrestigioHDD/s/7.jpg" /><br /></a></p>
<p><i>Prestigio</i> šiame produkte naudoja kompanijos <i>Toshiba</i> kietąjį diską. [http://sdd.toshiba.com/main.aspx?Path=StorageSolutions/2.5-inchHardDiskDrives/MKxx55GSXSeries/MKxx55GSXSpecs]MK5055GSX[/url] turi dvi plokšteles, kurios bendrai talpina iki 500 GB (465 GiB) duomenų. Diskas sukasi 5400 RPM greičiu ir naudoja 8 MB spartinančiosios atminties. Pasak gamintojo, vidutiniškai diskas naudoja 1,4 W skaitant ar rašant duomenis.</p>
<p><a class="ns" href="http://svarke.technews.lt/PrestigioHDD/11.jpg"><br /><img src="http://svarke.technews.lt/PrestigioHDD/s/11.jpg" /><br /></a></p>
<p>Į korpusą įdėtas diskas dydžiu nedaug tesiskiria (yra truputį žemesnis) nuo <i>Verbatim</i> gaminio. Žemiau esančioje lentelėje rasite pagrindines <i>Prestigio</i> <a class="ns" href="http://www.prestigio.lt/products/Racer-Collection/External-HDDs/DataRacer-I">pateikiamas</a> gaminio specifikacijas:</p>
<p><img src="http://svarke.technews.lt/PrestigioHDD/specs1.png" /></p>
<p><b>Testai</b></p>
<p>Šią skiltį pradėsiu ne nuo testų, o nuo paties disko prijungimo prie kompiuterio. Prijungti jį USB jungtimi nesukelia jokių problemų. Užtenka jį prijungti, paslinkti disko jungiklį iš „off“ padėties į „on“, palaukti kelias sekundes, kol diskas atpažįstamas ir juo jau galima naudotis. Prijungti eSATA jungtimi dažniausiai taip greitai nepavyks. Pirmiausia, be eSATA kabelio vis tiek teks jungti ir USB kabelį, kuriuo kietasis diskas gaus elektros energiją. Jeigu kompiuteryje nėra instaliuotos SATA tvarkyklės, ir BIOS nustatymuose nenurodyta, kad SATA valdiklis veiktų AHCI režimu, kompiuteris disko tik prijungus prie kompiuterio neaptiks. Kad diskas taptų pasiekiamas, teks perkrauti operacinę sistemą. Žinoma, jeigu AHCI veikia taip, kaip turėtų, kompiuteris diską "pagaus" iškart. Apie tai <i>Prestigio</i> rašo ir vartotojo vadove, todėl net ir naujokas, paskaitęs instrukcijas, susiorientuos nesunkiai. Visgi tai reiškia, kad norint prijungti diską prie draugo ar darbovietės kompiuterio (pirmiausia kyla klausimas, ar tas kompiuteris turės eSATA jungtį) ir perkeliant duomenis dar teks pagalvoti, ar verta sugaišti laiką kompiuterio perkrovimui, ar duomenis (jeigu jie užima sąlyginai mažai) kopijuoti naudojant tik USB magistralę, nes, pripažinkim, nedaug žmonių yra įjungę SATA valdiklio AHCI galimybes.</p>
<p>O dabar pereisime prie testavimo. Diskas buvo išbandytas ir prijungtas prie USB, ir prie eSATA magistralių. Taip pat palyginime dalyvavo ir 2.5" USB 500 GB kietasis diskas iš <i>Verbatim</i>, kurį jau apžvelgėme anksčiau. Maksimalūs pralaidumo rezultatai šiandienos testuose nebus labai įspūdingi, kadangi diskai bandomi su <i>ASRock A780GXE/128M</i> pagrindine plokšte, kurioje už USB ir SATA valdymą atsakingas neypatingai greitas SB700 pietinis tiltas. Kompiuteryje taip pat buvo naudojamas <i>Phenom II X4 910</i> procesorius (2.6 GHz) ir 4 GB <i>A-Data Overclock Extreme DDR2-800</i> 4-4-4-12 darbinės atminties. Testai atlikti <i>Windows Vista Ultimate</i> SP1 32 bitų operacinėje sistemoje, abu diskai Device Manager nustatymuose veikė "Optimize for performance" režimu.</p>
<p><i>Rezultatai</i></p>
<p><i>HD Tach 3,04</i></p>
<p><img src="http://svarke.technews.lt/PrestigioHDD/presttachusb.jpg" /></p>
<p><span class="saltinis">Prestigio DataRacer 1 USB 2.0</span></p>
<p><img src="http://svarke.technews.lt/PrestigioHDD/presttachesata.png" /></p>
<p><span class="saltinis">Prestigio DataRacer 1 USB eSATA</span></p>
<p><img src="http://svarke.technews.lt/PrestigioHDD/verbatimtach.png" /></p>
<p><span class="saltinis">Verbatim USB 2.0</span></p>
<p>Linijinio nuskaitymo testuose abiejų diskų sparta apribota USB 2.0 pralaidumo ties 26-28 MB/s riba, <i>Verbatim</i> gaminys turi minimalią ir mažai ką reiškiančią persvarą skaitymo greityje. Tiesa, <i>DataRacer</i> disko pasiekties laikas 2.1 ms mažesnis. Užtenka prijungti <i>DataRacer</i> eSATA jungtimi, ir kreivė šoka į viršų. Vidutinis nuskaitymo greitis pakyla dvigubai, iki beveik 60 MB/s.</p>
<p><i>ATTO 2,34</i></p>
<p><img src="http://svarke.technews.lt/PrestigioHDD/prestattousb.png" /></p>
<p><span class="saltinis">Prestigio DataRacer 1 USB 2.0</span></p>
<p><img src="http://svarke.technews.lt/PrestigioHDD/prestattoesata.jpg" /></p>
<p><span class="saltinis">Prestigio DataRacer 1 USB eSATA</span></p>
<p><img src="http://svarke.technews.lt/PrestigioHDD/verbatimatto.png" /></p>
<p><span class="saltinis">Verbatim USB 2.0</span></p>
<p>Rezultatai ir vėl panašūs. Prijungti prie USB jungties abu diskai vos perlipa 27 MB/s skaitymo greičius. Rašyme <i>Prestigio DataRacer</i> rezultatas ~2 MB geresnis su didesniais blokų dydžiais. eSATA dėka skaitymo ir rašymo greičiai kyla iki ~75 MB/s.</p>
<p><i><a class="ns" href="http://www.xbitlabs.com/">Xbitlabs</a>FC-Test 0.3</i></p>
<p><img src="http://svarke.technews.lt/PrestigioHDD/fc1.png" /></p>
<p><img src="http://svarke.technews.lt/PrestigioHDD/fc2.png" /></p>
<p><i>File Copy Test</i> imituoja realų failų rašymą ir kopijavimą, todėl šio testo rezultatai labiausiai atspindi greičius, kokius matysite kopijuodami vieno ar kito tipo failus.</p>
<p>Šiame teste rezultatai žymiai kuklesni nei ankstesniuose. Didesnis skirtumas tarp USB ir eSATA matyti ten, kur operuojama didesniais failais. Tuomet didesnis pralaidumas pasitarnauja labiausiai.</p>
<p><b>Išvados</b></p>
<p>Flash atmintinių savininkams dažniausiai nekyla jokių problemų užpildyti atmintinę duomenimis, tačiau į didelių talpų kietuosius diskus užpildyti naudojant sąlyginai lėtą USB magistralę. eSATA yra išsigelbėjimas tokių diskų savininkams. 3,5" išoriniuose kietuosiuose diskuose ši jungtis nėra taip retai sutinkama. Gaila, tačiau nors 2.5" kietieji diskai jau talpina pusė terabaito duomenų, o dėl didelio duomenų tankio jų linijiniai skaitymo ir rašymo greičiai yra gana aukšti nepaisant nedidelio apsukų skaičiaus, vis dar gana retai tokiuose išoriniuose diskuose sutinkama eSATA jungtis. Kadangi ir eSATA jungtis pagrindinėje plokštėje tampa ne tokia ir reta, turėtume išvysti daugiau kaupiklių su šia jungtimi.</p>
<p><i>Prestigio Data Racer 1</i> dėmesį patraukia pirmiausia savo greičiu. Skirtumas tarp USB ir eSATA jungties yra tikrai pastebimas ir juntamas. Joks kitas kietasis diskas su USB 2.0 jungtimi negali pasiekti tokių aukštų duomenų perdavimo rezultatų. Pridedame prie to kokybišką korpusą didelę ir turime gerą kompaktišką įrenginį duomenų perkėlimui.</p>
<p>Tačiau geras visgi nėra puikus. eSATA be privalumų turi ir trūkumų, tokių kaip papildomas laidas disko maitinimui ar nedideli nesklandumai dėl AHCI nesuderinimo, kuriuos greičiausiai teks patirti jungiant diską prie svetimo kompiuterio eSATA magistrale. Be to, <i>Prestigio DataRacer 1</i> už eSATA neturinčius analogus iš kitų kompanijų, kainuoja pastebimai daugiau (~450 litų). Ar verta išleisti tokią sumą? Taip, jeigu jums dažnai tenka perkeldinėti daug stambių failų.<br /></p>
