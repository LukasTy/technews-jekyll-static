---
layout: post
status: publish
published: true
title: Lietuvoje pradedama prekyba Nokia X6 telefonu
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4680
wordpress_url: http://localhost/site/new/lietuvoje_pradedama_prekyba_nokia_x6_telefonu/
date: '2010-03-18 15:44:12 +0200'
date_gmt: '2010-03-18 15:44:12 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:Wjk0GQUy_GCWcM:http://lh4.ggpht.com/_eBLD29CmhWQ/SvLjLifrxyI/AAAAAAAAAl0/FsA3lNzv8rg/nokia-x6-1_thumb%255B2%255D.jpg"  /></div>
<p>Nuo šiandien Lietuvoje pradedama prekyba Nokia X6 telefonais. Pramogoms ir muzikai subalansuotas Nokia X6 yra pirmasis Nokia modelis, turintis jutiklinį ekraną, reaguojantį ne į ekrano paspaudimą, o į prisilietimą.</p>
<p>„Iki šiol Nokia naudojo į ekrano paspaudimus reaguojančią jutiklinę technologiją, kuri leidžia valdyti ekraną baksnojant jį nagu, rašikliu ar užsimovus pirštinę. Didinant pasirinkimą vartotojams, Nokia X6 modelyje panaudota vadinama capacitive technologija, kuri reaguoja į prisilietimą pirštu.“, – pasakojo Nokia produktų vadovas Baltijos šalims Dalius Nalivaika. </p>
<p>Pasak jo, naujasis Nokia X6 yra skirtas pramogų ieškančiam jaunimui, kurie išnaudoja pačias įvairiausias telefono galimybes – siunčiasi į telefoną programas ir žaidimus, klausosi muzikos, fotografuoja, filmuoja ir dalinasi savo įspūdžiais socialiniuose tinkluose. „Kadangi Nokia X6 yra muzikinės serijos telefonas, pirmiesiems 200 pirkėjų dovanosime bilietus į legendinės roko grupės Metallica koncertą Vilniuje balandžio mėnesį.", – sakė Nokia Lietuva pardavimų vadovas Vytenis Koryzna.</p>
<p>Nokia X6 modelis leidžia be sustojimo muzikos klausytis 35 valandas, o budėjimo režime veikia net 18 dienų. Telefone integruota 16 gigabaitų vidinė atmintis, sumontuota 5 megapikselių raiškos kamera.  3,2 colio skersmens 16:9 formato ekranas yra pritaikytas žiūrėti nuotraukas, vaizdo įrašus, naršyti po internetą.  </p>
<p>Į Nokia X6 darbastalį galima įtraukti 20 artimiausių draugų kontaktų ir virtualias bendruomenes, tokias kaip Facebook. Darbastalyje yra tiesioginė nuoroda į mobiliųjų programų ir žaidimų parduotuvę Ovi Store. Šiame lobyne vartotojai gali rasti tūkstančius Nokia telefonams pritaikytų programų – muzikos grotuvų, el. pašto, bendravimo per socialinius tinklus programų (Skype, Fring ir kt.) bei kitų. Maždaug pusė visų programų ir žaidimų store.ovi.com parduotuvėje yra nemokamos. </p>
<p>Įsigyjantys Nokia X6 modelius taip pat galės nemokamai naudotis Ovi žemėlapiais ir navigacijos funkcija. Į telefoną galima parsisiųsti išsamius 180 pasaulio šalių žemėlapius, o navigacija balsu veikia 74-iose pasaulio šalyse ir net 46 skirtingomis kalbomis, tarp kurių, žinoma, ir lietuvių kalba. Nemokamai Ovi žemėlapiais ir navigacija telefone nuo šių metų pradžios gali naudotis ir kitų Nokia išmaniųjų telefonų savininkai.</p>
