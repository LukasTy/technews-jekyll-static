---
layout: post
status: publish
published: true
title: Naujienos iš IDF San Franciske 2
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 451
wordpress_url: http://localhost/site/new/naujienos_is_idf_san_franciske_2/
date: '2007-09-20 17:48:54 +0300'
date_gmt: '2007-09-20 17:48:54 +0300'
categories:
- Naujienos
---
<p>Šiandien dar šiek tiek naujienų iš kasmetinio Intel Developer Fuorum, kur kompanija Intel atskleidžia ateities planus bei technikos naujoves.<br />
<br><br />
<br>Šiuo metu Intel gamina tik integruotus grafikos lustus, kuriuos, reikia pripažinti, konkurentų gaminiai dažnai pranokdavo. Tačiau, pasak Intel, situacija turėtų keistis.<br />
<br><br />
<br>Nuo kitų metų Intel pereis prie kito technologinio proceso, kas leis vaizdo lustų branduoliams turėti daugiau tranzistorių. O tai reiškia, kad turėtume matyti ir pakilusią spartą bei naujų technologijų palaikymą. 2008 metų pradžioje Intel su savo grafikos lustais pereis prie 65nm techproceso, o 2009 - prie 45nm. Tuo pačiu metu bus pradėti gaminti ir procesoriai su integruotu grafikos posistemiu.<br />
<br><br />
<br>2010 metais pasirodysiantys Intel procesoriai, kodiniu pavadinimu Westmere, pagaminti pagal 32nm techprocesą, kurie turės integruotus grafikos posistemius maždaug dešimt kartų spartesnius nei dabartiniai integruoti lustai.<br />
<br><br />
<br>Tačiau vien integruotais grafikos posistemiais Intel apsiriboti neketina. Jau pakankamai seniai sklando kalbos, apie vaizdo procesorių, kodiniu pavadinimu Larabee.<br />
<br><br />
<br>Larabee bus Intel bandymas įsiterpti tarp aukštos klasės AMD ir Nvidia gaminių. Larabee lustas turėtų sugebėti atlikti 10^12 slankaus kablelio operacijų per sekundę (maždaug keturis kartus daugiau nei dabartiniai Radeon HD2900XT ir Geforce 8800GTX). Tačiau tai nebus vien tik vaizdo spartintuvas. Larabee turėtų suprasti X86 instrukcijas, taigi turėtų stipriai pasitarnauti ir aritmetiniuose skaičiavimuose, smarkiai neapsunkinant programuotojų darbo. Dėl to Intel mano, kad naujasis gaminys bus ypatingai tinkamas superkompiuteriams.<br />
<br><br />
<br>Intel tikisi pademonstruoti Larabee 2008 metais, o į prekybą spartintuvą išleisti tikimasi 2010 metais.<br />
<br><br />
<br><br />
<br><br />
<br>Dar viena naujiena iš IDF - Skulltrail platforma. Tai antros kartos V8 platforma, turėsianti tiesiogiai konkuruoti su AMD <a class="ns" href="http://www.technews.lt/index.php?id=Kas&amp;Id=85">FASN8</a>. Skulltrail bus dviejų keturių branduolių HarpertownDP procesorių sitema su galimybe PCI-E 2.0 pagistrale prijungti net keturias vaizdo plokštes.<br />
<br><br />
<br><br><img src="http://img187.imageshack.us/img187/9660/st2ss1.jpg"><br><br />
<br><br />
<br>Skulltraild buvo pademonstruota veikianti su pačios Intel gaminta pagrindine plokšte (X38 lusto pagrindas) bei dviem 45nm keturių branduolių skysčiu aušinamais Intel procesoriais, kurių kiekvienas dirbo 3.2GHz dažniu. Įdomu tai, kad sistemoje veikė dvi Nvidia vaizdo plokštės, kas reiškia, kad Skulltrail palaikys SLI.<br />
<br><br />
<br><br />
<br><br />
<br>Spartinimo mėgėjus turėtų pradžiuginti ir naujųjų Penryn šeimos procesorių turbinimo galimybės. Tarp spartintojų gerai žinomas Charles Wirth (FUGGER) iš XtremeSystems.org sugebėjo keturių branduolių Yorkfield procesorių paspartinti iki 5.56GHz, naudojant trijų kompresorių aušinimo sistemą (-160 laipsnių pagal Celsijų).<br />
<br><br />
<br><br><img src="http://img261.imageshack.us/img261/5913/fugger2bs2.jpg"><br><br />
<br><br />
<br>Procesorius, veikdamas X38 pagrindinėje plokštėje, iš karto sumušė kelis pasaulio rekordus (Super PI 1M, Aquamark 3 ir kt.). FUGGER teigė, jog tai 5.56GHz dar nėra šio procesoriaus riba.<br />
<br><br />
<br>Įvertinant dar ir tai, kad to paties 3GHz dažnio Yorkfield, Intel teigimu, yra nuo 7 iki kai kuriais atvejais net 63 proc. greitesnis už dabartinį keturių branduolių Kensfield, matyti, kad AMD turės stiprią konkurenciją Phenom ir Operon procesoriams.</p>
