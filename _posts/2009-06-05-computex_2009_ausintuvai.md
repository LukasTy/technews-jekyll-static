---
layout: post
status: publish
published: true
title: 'Computex 2009: aušintuvai'
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3580
wordpress_url: http://localhost/site/new/computex_2009_ausintuvai/
date: '2009-06-05 23:36:36 +0300'
date_gmt: '2009-06-05 23:36:36 +0300'
categories:
- Naujienos
---
<p>Šių metų <i>Computex</i> parodoje gamintojai pristatė nemažai naujų produktų, tarp jų - ir kompiuterių aušinimo gaminių. <i>Thermalright, Zalman, Noctua</i> ir kitų garsių vardų logotipais išmargintuose stenduose buvo galima išvysti netrukus pasirodysiančius aušintuvų modelius.</p>
<div class="imgright"><img src="http://svarke.technews.lt/ac2.jpg" border="1" /></div>
<p><img src="http://svarke.technews.lt/ac1.jpg" /></p>
<p><i>Arctic Cooling</i> stende buvo galima išvysti atnaujintus jau pažįstamų produktų modelius. Vizualiai nedaug nuo savo populiariojo pirmtako besiskiriantis <i>Freezer 7 Pro Rev 2</i> turi naują baltos spalvos 92 x 92 mm ventiliatorių bei tvirtinimo mechanizmą, teigia <a class="ns" href="http://www.guru3d.com/article/computex-2009--day-3--the-big-one-oh-one/17"><i>Guru3D</i></a>. Pademonstruotas ir dar vienas žemo profilio aušintuvas <i>Freezer 11 LP</i> su dviem šiluminiais vamzdeliais, kuris bus orientuotas HTPC rinkai. Atnaujintas ir nemažo pasisekimo sulaukęs <a class="ns" href="http://www.technews.lt/naujiena/n/a/Accelero_Twin_Turbo_apzvalga.html"><i>Accelero Twin Turbo</i></a> vaizdo plokštės aušintuvas. Pro versija nuo pirmtakės skiriasi ventiliatoriais, kiek pakeista atrodo ir šiluminių vamzdelių padėtis. Vaizdo plokštėms, neišskiriančioms tiek daug šilumos, <i>Arctic Cooling</i> taip pat paruošė taip pat tylų <i>Accelero L2 Pro</i> aušintuvą.</p>
<div class="imgright"><img src="http://svarke.technews.lt/venom.jpg" border="1" /></div>
<p><img src="http://svarke.technews.lt/cyclone1.jpg" /></p>
<p><i>Thermalright</i> lankytojų dėmesį <a class="ns" href="http://www.nordichardware.com/Reviews/?skrivelse=555">traukė</a> <i>Cyclone</i> aušintuvu procesoriams. Didelis šulinio formos 152 x 152 x 160 mm matmenų aušintuvas turi šešis U formos šiluminius vamzdelius ir yra suderinamas su visais šiuolaikiniais <i>AMD</i> ir <i>Intel</i> procesorių lizdais (įskaitant ir LGA 1156). Netrukus pasirodysiantis aušintuvas kainuos apie 60 eurų ir savo aušinimo rezultatais, pasak gamintojo, lenks <i>Ultra-120 Extreme</i>. Taip pat paruošta ir žemesnė šio aušintuvo versija HTPC tipo kompiuteriams. <i>Ultra-120 Extreme</i> taip pat sulauks pamainos. <i>Venomous X</i> ištaisys bene daugiausiai nepasitenkinimo kėlusį <i>Ultra</i> trūkumą - nelygų radiatoriaus pagrindo paviršių. Taip pat V formos išpjova, atsiradusi radiatoriaus plokštelėse, turėtų pagerinti oro srauto tekėjimą.</p>
<div class="imgright"><img src="http://svarke.technews.lt/noct2.jpg" border="1" /></div>
<p><img src="http://svarke.technews.lt/noct1.jpg" /></p>
<p>Austrų kompanija <i>Noctua</i> į parodą <a class="ns" href="http://www.techpowerup.com/96157/Noctua_Intros_14_cm_Fan_&_Massive_New_Coolers_Coolink_Joins_the_Party_With_New_Look.html">atvežė</a> užbaigtą anksčiau <a class="ns" href="http://www.technews.lt/tekstas/Computex_2008:_nauji_ausintuvai.html;;"><i>Sandwich</i></a> kodiniu pavadinimu vadintą masyvų procesoriaus aušintuvą su šešiais U formos šiluminiais vamzdeliais, pavadintą <i>NH-D14</i> vardu. Aušintuvas pasirodyti turėtų greičiau nei po mėnesio. Kartu pademonstruotas ir naujas 140 x 140 mm ventiliatorius, kurio montavimo angos yra tose pačiose vietose, kaip 120 x 120 mm ventiliatoriaus. Dėl to jis suderinamas ir su senesniais kompanijos aušintuvais.</p>
<p><img src="http://svarke.technews.lt/zalman.jpg" /></p>
<p><i>Zalman</i> į parodą atvežė kelis „tower“ tipo <a class="ns" href="http://www.guru3d.com/article/computex-2009-day-4-wrapping-it-up/">aušintuvus</a> procesoriams, kurie, atrodytų, visiškai nedera prie ankstesnių kompanijos produktų. Penkių termovamzdelių padedamas <i>CNPS 10X Extreme</i> aušintuvas turėtų pasižymėti geru našumu, kaip, beje, ir didele kaina (apie 80 JAV dolerių). <i>Zalman</i> aušintuvo viršuje sumontavo ventiliatoriaus apsukų reguliatorių. Pigesnis šio aušintuvo variantas šio valdiklio neturi, tačiau pasižymi tylesniu veikimu.</p>
<div class="imgright"><img src="http://svarke.technews.lt/tun2.jpg" border="1" /></div>
<p><img src="http://svarke.technews.lt/tun1.jpg" /></p>
<p><i>Sunbeamtech</i> ir <i>Tuniq</i> stende buvo galima <a class="ns" href="http://www.guru3d.com/article/computex-2009-day-4-wrapping-it-up/6">išvysti</a> nikeliu padengtą ir blizgantį <i>Tower 120 Extreme</i> aušintuvo modelį. Tai dar vienas seno modelio (šiuo atveju <i>Tower 120</i>) atnaujinimas. Šalia demonstruojamas buvo ir <i>Thermaltake Big Typ 14 Pro</i> šiek tiek primenantis <i>Tuniq Propeller</i>. Už pirmąjį aušintuvą jis ženkliai mažesnis ir turi 120 x 120 mm ventiliatorių.</p>
<p><img src="http://svarke.technews.lt/frio.jpg" /></p>
<p><i>Thermaltake</i> taip pat turėjo ką pademonstruoti. Kompanija <a class="ns" href="http://www.techpowerup.com/95963/Thermaltake_Displays_Frio_and_SpinQ_VT.html">leido apžiūrėti</a> <i>Frio</i> vardu pavadintą 130 x 92 x 160 mm matmenų „tower“ tipo aušintuvą su dviem ventiliatoriais. Rudenį pasirodysiantis ventiliatorius turėtų kainuoti 65 - 70 JAV dolerių. <a class="ns" href="http://www.tweaktown.com/news/12416/exclusive_video_look_at_thermaltake_s_frio_cooler/index.html"><i>TweakTown</i></a> įamžino šį aušintuvą veikiantį su spartintu procesoriumi.</p>
<p><img src="http://svarke.technews.lt/glacial.jpg" /></p>
<p>Nebrangių aušintuvų gamintoja <i>Glacialtech</i> į <i>Computex</i> parodą taip pat <a class="ns" href="http://www.techpowerup.com/95932/Glacialtech_Presents_New_CPU_Coolers_and_HTPC_Cases.html">atvežė</a> kelis naujus gaminius. Ko gero įdomiausias jų yra 120 mm ventiliatorių turintis <i>F101</i>. Neįprasta forma išsiskiriantis aušintuvas savo dalimi uždengia ir lustų rinkinį. </p>
