---
layout: post
status: publish
published: true
title: Mass Effect 3 pasiūlys keturių žaidėjų režimą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6059
wordpress_url: http://localhost/site/new/mass_effect_3_pasiulys_keturiu_zaideju_rezima/
date: '2011-10-11 19:51:41 +0300'
date_gmt: '2011-10-11 19:51:41 +0300'
categories:
- Naujienos
---
<div class="imgright"><img src="http://technews.lt/upload/mass_effect_3_1440x900_by_lukemat-d36ukgo.jpg"  /></div>
<p>Jei jūs norėsite artėjantį RPG/šaudyklės hibridą Mass Effect 3 sužaisti su draugais, tam tikrai turėsite galimybę. Žaidimo plėtotojas BioWare atskleidė, jog žaidimas pasižymės net keturių žaidėjų režimu daugelio žaidėjų režime.</p>
<p>Jūsų sekmė žaidime žaidžiant daugelio žaidėjų rėžimu turės įtakos žaidžiant vieno žaidėjo režimu, tačiau, pasak pačių BioWare, daugelio žaidėjų režime misijos bus visiškai laisvai pasirenkamos, taigi jos neturėtų kirstis su tomis, kurios bus žaidimą žaidžiant vienam.</p>
<p>BioWare užtikrino fanus, jog naujasis daugelio žaidėjų režimas tikrai neturės neigiamos įtakos vieno žaidėjo režimui, bet tik teigiamos. Daugelio žaidėjų režimu rūpinasi naujoji BioWare studija Montrealyje, o pagrindinė studija Edmontone yra visiškai susikaupusi ties pagrindiniu žaidimu.</p>
<p>Jau aišku ir tai, kad vieno žaidėjo režime bus galima valdyti tik žaidimo pagrindinį veikėją Shepardą, o jei su draugais norėsite išbandyti daugelio žaidėjų režimą, turėsite susikurti savo veikėjus. Bus galima pasirinkti iš skirtingų klasių, kurios turės unikalias galimybes žaidime.</p>
<p>Galime priminti, kad žaidėjai Mass Effect 3 galės išbandyti jau kitais metais, kovo 6 dieną. Žaidimas pasirodys tuo pačiu metu visoms trims didžiausioms žaidimų platformoms – asmeniniams kompiuteriams bei Xbox 360 ir PlayStation 3 žaidimų kompiuteriams.</p>
