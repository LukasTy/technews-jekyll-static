---
layout: post
status: publish
published: true
title: Microsoft pristatys nemokamą antivirusinę
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3611
wordpress_url: http://localhost/site/new/microsoft_pristatys_nemokama_antivirusine/
date: '2009-06-13 12:33:45 +0300'
date_gmt: '2009-06-13 12:33:45 +0300'
categories:
- Naujienos
---
<div class="imgright"><img src="http://tbn3.google.com/images?q=tbn:MsKvo-PA6YiWKM:http://blogs.zdnet.com/security/images/windows_live_one_care.jpg" border="1" /></div>
<p>Galimas daiktas, kad netrukus jums nebeteks pirkti antivirusinės programos. Kaip praneša <i>Microsoft</i>, jie žada jau šiais metais pristatyti pirmosios savo nemokamos antivirusinės programinės įrangos <i>Morro</i> beta versiją <i>Windows 7, Windows Vista</i> ir <i>Windows XP</i> turėtojams.</p>
<p>Korporacijos atstovas spaudai pareiškė, kad kompanija konkuruos su <i>Symantec</i> ir <i>McAffe</i> siūlomais produktais. Kompanija taip pat jau padėjo vidinius <i>Morro</i> testus, nors vis dar neaišku, kada išvysime pirmąją bandomąją versiją, ar užbaigtą produktą.</p>
<p>Žinoma, <i>Symantec</i> ir <i>McAffe</i> šiek tiek susirūpino ir atkreipė dėmesį į šią situaciją, nors analitikai nežada staigios <i>Microsoft</i> programinės įrangos įtakos, tačiau pažvelgus į ilgalaikę perspektyvą, galimas daiktas, jog tai suduos skaudų smūgį kompanijoms, kurios siūlo komercines apsaugos sistemas. </p>
<p>Beabejo, <i>Microsoft</i> tvirtina, kad <i>Morro</i> atliks tai, ką atlieka ir komerciniai produktai bei kovos su visų tipų kenkėjais, taip padarant šią programą lygiavertę varžovų analogams, tačiau korporacijos programinė įranga turės aiškų pranašumą – ji bus nemokama, kai už komercines apsaugos priemones tenka sumokėti po keletą dešimčių JAV dolerių per metus. </p>
<p>Prieš beveik trejus metus <i>Microsoft</i> žengė į apsaugos sistemų rinką su <i>OneCare</i> programine įranga, tačiau šis projektas komerciškai nenusisekė. <i>Symantec</i> nemano, kad <i>Morro</i> kels grėsmę, nes tiki, kad tai tebus supaprastinta <i>OneCare</i> programinė įranga, kuria korporacija šiuo metu pardavinėja beveik pusvelčiui, o jos platinimą nutrauks metų pabaigoje. Ar <i>Microsoft</i> nustebins? Parodys tik laikas.</p>
