---
layout: post
status: publish
published: true
title: GT300 TDP sieks 225W ?
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3594
wordpress_url: http://localhost/site/new/gt300_tdp_sieks_225w_/
date: '2009-06-09 16:29:44 +0300'
date_gmt: '2009-06-09 16:29:44 +0300'
categories:
- Naujienos
---
<p><i><a class="ns" href="http://technews.lt/tekstas/Jau_paruosti_pirmieji_nVidia_GT300_pavyzdziai.html;;">GT300</a></i> - naujausias <i>Nvidia</i> grafikos procesorius su <i>DirectX 11</i> galimybėmis, kuris, kaip teigiama, architektūriškai ženkliai skirsis nuo dabartinių <i>Nvidia</i> grafikos procesorių. Sprendžiant pagal ankstesnius internete pasirodžiusius pranešimus, spartos šuolis taip pat turėtų būti didelis.</p>
<p>Jeigu tikėsime tinklapiu <a class="ns" href="http://www.brightsideofnews.com/news/2009/6/8/nvidia-gt300-targets-225w-tdp.aspx"><i>BrightSideofNews</i></a>, pagal 40 nm technologinį procesą pagamintas grafikos procesorius veikia 700 MHz, o 512 bitų magistrale su grafikos procesoriumi sujungta GDDR5 tipo atmintis - 1100 MHz (4400 MHz efektyviu) taktiniu dažniu. 512 „Stream“ procesorių šiame GPU turėtų veikti 1600 MHz dažniu.</p>
<p>Be abejo, žvelgiant į specifikacijas ir prisimenant ankstesnių <i>Nvidia</i> plokščių istoriją, nekyla abejonių, kad plokštės su šiuo grafikos procesoriumi naudos daug elektros energijos. Visgi, 40 nm technologinio proceso dėka, energijos sąnaudų rekordų jos negerins. Teigiama, jog maksimalus šio grafikos procesoriaus TDP sieks 225 W, kas yra šiek tiek mažiau už pagal 65 nm pagamintą <i>GT200</i>, tačiau pastebimai daugiau už 55 nm <i>GT200b</i> versiją. Plokštės maitinimui reikės dviejų 6 kontaktų PCI-E maitinimo kabelių.</p>
