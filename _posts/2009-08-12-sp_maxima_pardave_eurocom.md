---
layout: post
status: publish
published: true
title: "(SP) Maxima pardavė Eurocom"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3885
wordpress_url: http://localhost/site/new/sp_maxima_pardave_eurocom/
date: '2009-08-12 14:05:39 +0300'
date_gmt: '2009-08-12 14:05:39 +0300'
categories:
- Naujienos
---
<div class="imgright"><img src="http://tbn3.google.com/images?q=tbn:nOQPAHtnXoi3CM:http://www.tucoo.com/logo/logo_eps048/s/Maximas.png"  /></div>
<p>Maxima LT pardavė jai priklausiusią mobiliojo ryšio bendrovę Eurocom. Nuo vakar dienos oficialus Eurocom savininkas - telekomunikacijų verslo konsultavimo ir valdymo paslaugas teikianti lietuviško kapitalo bendrovė – UAB Telco Consulting Group.</p>
<p>„Esame mažmeninės prekybos tinklas ir siekiame išgryninti bei optimizuoti savo veiklą, pagrindinį dėmesį skiriant ne  šalutinems  veikloms, o prekybos procesui, todėl manome, kad sprendimas parduoti mums priklausiusią mobiliojo ryšio bendrovę yra pasvertas, logiškas ir motyvuotas žingsnis“, - sako MAXIMA LT, UAB generalinis direktorius Gintaras Jasinskas. </p>
<p>Pasak G. Jasinsko, veiklos išgryninimo praktika sunkmečiu padės MAXIMA bendrovei užtikrinti optimalų prekybos proceso vystymą bei didesnę visų prekybos proceso grandžių kontrolę. „Susitelksime ties tuo, kas mums dabar yra svarbiausia“, - sako G. Jasinskas.</p>
<p>Derybos dėl „Eurocom“ pirkimo buvo vedamos su keliomis telekomunikacijų bendrovėmis. Mobiliojo ryšio bendrovė „Eurocom“ buvo parduota geriausias sąlygas pasiūliusiam investuotojui – UAB „Telco Consulting Group“ (TCG), kuris perėmė ne tik bendrovės valdymą, bet ir visus jos įsipareigojimus klientams, partneriams bei darbuotojams. „Veiklos tęstinumas ir esamų įsipareigojimų vykdymas buvo viena iš pagrindinių „Eurocom“ sandorio sąlygų“, - sako G. Jasinskas.</p>
<p>Siekiant užtikrinti bendrovės darbo ir bendradarbiavimo su strateginiais partneriais tęstinumą, direktoriaus pareigas ir toliau pavesta eiti Gediminui Jovaišai, UAB „Eurocom“ vadovaujančiam  nuo 2007 metų. </p>
<p>„Eurocom“ struktūra ir veiklos kryptis nesikeičia, tiesiog bendrovės akcijos pereina į kito akcininko rankas. „Eurocom“ ir toliau tęs savo veiklą ir vykdys savo įsipareigojimus klientams bei partneriams“, - sako UAB „Eurocom“ direktorius Gediminas Jovaiša. Pasak jo, vienas iš pagrindinių naujojo akcininko bendrovei keliamų tikslų išlikti konkurencingiems ir didinti bendrovės pelningumą. </p>
<p>Virtualus ryšio operatorius „Eurocom“ savo veiklą pradėjo 2001-ųjų gegužę. Nuo 2003 metų pradžios, demonopolizavus Lietuvos telekomunikacijų rinką, „Eurocom“ pradėjo teikti fiksuoto ryšio paslaugas, o 2003-ųjų liepos mėnesį - ir mobiliojo ryšio paslaugas. Bendrovė dirba pelningai. „Eurocom“ oficialiai paskelbtos finansinės atskaitomybės duomenimis, 2008 m. bendrovės ikimokestinis pelnas siekė 1,61 mln. litų.</p>
<p>Nuo 2001 m. didžiausias ir vienintelis UAB „Eurocom“ akcininkas buvo MAXIMA LT, UAB. Šiuo metu MAXIMA LT, UAB  priklauso „teleMAXIMA“ ryšio paslaugas teikianti „Eurocom Plius“, UAB, bei fiksuoto ryšio paslaugas teikianti UAB „Eurocom SIP“.<br /></p>
