---
layout: post
status: publish
published: true
title: "(SP) Lietuvoje jau siūloma įsigyti išmanųjį nešiojamąjį"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4648
wordpress_url: http://localhost/site/new/sp_lietuvoje_jau_siuloma_isigyti_ismanuji_nesiojamaji/
date: '2010-03-04 21:04:43 +0200'
date_gmt: '2010-03-04 21:04:43 +0200'
categories:
- Naujienos
---
<div class="imgright"><img src="http://www.part.lt/img/ca5b2ca29e31c10d06a0b1dd07013be3356.jpg"  /></div>
<p>Telecentras, prieš metu pradėjęs teikti WiMAX technologijos belaidžio interneto MEZON paslaugą, pristato Lietuvos rinkai pirmąjį kompiuterį su integruotu šios technologijos modemu.</p>
<p>„Naujieji UMID Mbook M1 kompiuteriai WiMAX tinkle interneto ryšį priima be jokių papildomų įrenginių, tokių kaip USB modemas. Pietų Korėjos bendrovės pagaminti kompiuteriai yra užrašų knygutės dydžio, todėl juos ypač patogu nešiotis.“, - sako Telecentro WiMAX projekto vadovas Mindaugas Kuprys. </p>
<p>Intel procesorių turintis UMID kompiuteris palaiko Windows XP ir Linux operacines sistemas, todėl vartotojai gali naudotis visomis įprastomis programomis. Vos 315 g sveriančio UMID Mbook M1 baterija be papildomo įkrovimo veikia 5 valandas. Kompaktiškame korpuse įmontuotas 1,3 GHz procesorius ir įdiegtas SSD kietasis diskas, kuris naudoja mažai energijos, greičiau nuskaito duomenis, užtikrina duomenų saugumą. Lietimui jautrus monitorius suteikia galimybę rinkti tekstą ekrane. Galima naudotis ir įprasta klaviatūra.</p>
<p><img src="http://www.part.lt/img/b8018bdaeff9ad422b44a950d82b1d48971.jpg" /></p>
<p>„Stengiamės, kad MEZON belaidžio interneto paslaugos vartotojai galėtų naudotis visais WiMAX technologijos teikiamais privalumais. Lietuvos gyventojai yra imlūs pažangiosioms informacinėms technologijoms, todėl tikime, kad naujasis UMID Mbook M1 sulauks dėmesio.", - teigia M.Kuprys. Pirmieji kompaktiški, mažai energijos vartojantys kompiuteriai, kuriuos valdo mobilioji operacinė sistema ir kurie nuolat būna prijungti prie interneto (vadinamieji smartbook įrenginiai) vartotojams buvo pateikti 2008 metais. Kaip praneša leidinys PC World, analitikai prognozuoja didžiulį tokių kompiuterių populiarumo augimą.  Bendrovės ABI Research specialistų teigimu, iki 2015 m. pasaulyje bus parduota maždaug 163 mln. „smartbook“ įrenginių.</p>
<p>Iki šiol belaidžio interneto MEZON paslauga buvo galima naudotis tik su papildomu įrenginiu – prie kompiuterio prijungiant USB modemą. Anot M.Kuprio, toks būdas ir toliau yra pagrindinis, tačiau ateityje MEZON vartotojams žadama pasiūlyti dar didesnį kompiuterių su integruotais WiMAX modemais pasirinkimą. 4G ryšio WiMAX tinklas veikia 43 Lietuvos miestuose ir priemiesčiuose ir toliau plečiamas. Sparčiausias belaidis internetas MEZON yra prieinamas jau 50 proc. šalies gyventojų, jis veikia penkiuose didžiausiuose Lietuvos miestuose, taip pat Alytuje, Lentvaryje, Marijampolėje, Mažeikiuose, Nemenčinėje, Nidoje, Palangoje, Plungėje, Raseiniuose, Šventojoje, Tauragėje, Telšiuose, Utenoje, Vievyje ir daugelyje kitų vietovių. Preliminariais Lietuvos ryšių reguliavimo tarnybos duomenimis, 2009 m. IV ketvirtį apie 21 proc. naujų interneto vartotojų pasirinko 4G internetą MEZON.<br /></p>
