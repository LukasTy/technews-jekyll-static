---
layout: post
status: publish
published: true
title: "(SP) HP įdiegė nešiojamuosiuose kompiuteriuose „DreamColor“ technologijos
  tikslumą"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2332
wordpress_url: http://localhost/site/new/sp_hp_idiege_nesiojamuosiuose_kompiuteriuose__dreamcolor__technologijos_tiksluma/
date: '2008-08-22 12:27:27 +0300'
date_gmt: '2008-08-22 12:27:27 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:k4SAavQ58ZUXQM:http://blog.kir.com/archives/HP%2520logo.JPG" border="1"></div>
<p><br><i>HP</i> papildė savo <i>DreamColor</i> technologijos produktų gamą nauja galinga nešiojamąja darbo stotimi, pritaikytą profesionalams, kuriems reikalingas mobiliumas ir išskirtinis spalvų tikslumas.<br />
<br><br />
<br>Be <i>HP EliteBook 8730w</i> mobiliosios darbo stoties su 17 colių įstrižainės <i>DreamColor</i> ekranu, bendrovė <i>HP</i> taip pat pristatė naują mobiliąją darbo stotį <i>HP EliteBook 8530w</i>, nešiojamąjį kompiuterį <i>HP EliteBook 8530p</i>, jau parduodamo monitoriaus <i>DreamColor LP2480zx</i> kalibravimo rinkinį ir dar du aukštos klasės monitorius, pritaikytus klientų, dirbančių su naujos kartos kompiuterine grafika, poreikiams.<br />
<br><br />
<br>„Reikliausiems mūsų klientams vis svarbesnis dalykas tampa mobilumas, – sakė Evelina Rimkienė, <i>HP</i> Asmeninių įrenginių grupės rinkodaros vadovė Baltijos šalims. - <i>HP</i> puikiai supranta profesionalių kūrėjų poreikius ir siekia juos visiškai patenkinti. Todėl dabar pristatome nešiojamąsias darbo stotis, kurios puikiai tinka dirbti su sudėtinga kompiuterine grafika ir kurias galima pasiimti su savimi, kad ir kur vyktumėte“.<br />
<br><br />
<br>Profesionaliems kūrėjams skirtos mobiliosios darbo stotys<br />
<br>Naujoji <i>HP EliteBook 8730w</i> darbo stotis, skirta sudėtingiausioms programoms su daugybe grafinių funkcijų. Tai yra vienintelė šiuo metu parduodama mobilioji darbo stotis, kurioje yra 17 colių įstrižainės <i>HP DreamColor</i> ekranas, keturių branduolių <i>Intel</i> procesorius(1) ir 8 GB atmintinė. Integruotame <i>DreamColor</i> ekrane gali būti perteikta net 16,7 mln. spalvų, t. y. ženkliai daugiau nei 260 000 spalvų, kurias gali perteikti įprastų nešiojamųjų kompiuterių ekranai.<br />
<br><br />
<br><i>HP EliteBook 8530w</i> ir <i>HP EliteBook 8530p</i> teikia profesionaliems naudotojams reikalingas grafikos galimybes patogiu mobiliuoju formatu, todėl šie kompiuteriai idealiai tinka ypač reikliems naudotojams, dirbantiems kūrybinėse srityse, tokiose kaip animacijos bei vaizdų gamyba, transliavimas, fotografija, dizainas ir inžinerija. Abiejose sistemose įrengtas 15,4 colių LED ekranas, dviejų branduolių <i>Intel</i> procesorius(1) ir 8 GB atmintinė (naudojant 64 bitų operacinę sistemą).<br />
<br><br />
<br><i>EliteBook</i> kompiuteriuose įdiegtos naujausios mobiliosios technologijos, jie buvo išbandyti atlikus daugelį įvairių patvarumo bandymų. Šių kompiuterių <i>HP DuraCase</i> korpusas atrodo ypač patraukliai ir yra labai patikimas, o jo išorinė šlifuoto aliuminio danga puikiai dera su vidiniu magnio lydinio rėmu, tad kompiuteris yra puikiai ir ilgą laiką apsaugotas.<br />
<br><br />
<br><b><i>DreamColor</i> ekranų technologija</b><br />
<br><br />
<br>24 colių įstrižainės <i>HP DreamColor</i> monitorius yra pirmasis pasaulyje monitorius, parduodamas už prieinamą kainą ir pritaikytas darbams, kai reikia ypač tiksliai perteikti spalvas, atlikti. Šis gaminys – tai puikus technologinio bendradarbiavimo su bendrove <i>DreamWorks Animation SKG</i> rezultatas. Šio 24 colių įstrižainės <i>HP DreamColor</i> skystųjų kristalų monitoriaus (LCD) kaina yra daugiau nei keturis kartus mažesnė už konkurentų siūlomų 30 bitų gaminių kainą, o jo LED diodais apšviečiamas 30 bitų spalvų gamos ekranas gali perteikti daugiau nei 1 mlrd. spalvų.<br />
<br><br />
<br><i>DreamColor</i> monitorių naudotojai dabar gali įsigyti naują <i>HP DreamColor Advanced Profiling Solution</i> komplektą ir naudodamiesi juo sukalibruoti savo <i>HP DreamColor</i> monitorių spalvų nuostatas, jeigu gamyklinės nuostatos ne visiškai atitinka jų poreikius. Šį kalibravimo komplektą sudaro specialus <i>DreamColor</i> kolorimetras ir programinė kalibravimo įranga.<br />
<br>Dar daugiau <i>DreamColor</i> monitoriaus galimybių galima atskleisti naudojant jį kartu su naujos kartos 30 bitų grafikos spartintuvais, puikiai tinkančiais pažangiausioms taikomosioms programoms ir atitinkančiais aukščiausius trimatės vizualizacijos poreikius, pavyzdžiui, <i>ATI FireGL V7700</i>. Kaip ir <i>HP DreamColor</i> monitorius, <i>ATI FireGL V7700</i> gali atvaizduoti tikros 30 bitų gamos spalvas, tad spalvų paletė bus kaip niekad didelė. Kai <i>DreamColor</i> monitorius naudojamas su 30 bitų vaizdo plokšte, pasiekiamas aukščiausias įmanomas spalvų tikslumo laipsnis.<br />
<br><br />
<br>Darbo stočių naudotojams skirti plačiaekraniai monitoriai<br />
<br>Naujieji <i>HP LP2475w</i> 24 colių ir <i>HP LP 2275w</i> 22 colių plačiaekraniai LCD monitoriai skirti visiems darbo stočių naudotojams, kuriems reikia perteikti grafikos, vaizdo ir duomenų projektus plačiame ekrane. Be didelės skiriamosios gebos, šių monitorių ekranai pasižymi 1000:1 kontrasto santykiu ir ypač dideliu šviesiu.<br />
<br><br />
<br><i>LP2475w</i> ekrane vaizdas yra ypač tikslus dėl 1920x1200 taškų skiriamosios gebos ir 102 proc. spalvų gamos, tuo tarpu LP2275w ekrane perteikiamo vaizdo skiriamoji geba yra 1680x1050, o spalvų intervalas – 92 proc. Abiejuose monitoriuose rodomo vaizdo matymo kampas yra didelis. Monitorių aukštis reguliuojamas, juos galima palenkti, pasukti ir paversti 90 laipsnių kampu. Be to, integruotu <i>HP Quick Release</i> stovu monitorius galima pritvirtinti prie sienos ar laikiklio, kai reikia išgauti panoraminį vaizdą. Abu monitoriai atitinka griežtus <i>ENERGY STAR®</i> reikalavimus ir yra įregistruoti kaip atitinkantys <i>EPEAT Silver</i> kategoriją.<br />
<br><br />
<br><b>Kainos ir pardavimo pradžia</b><br />
<br><br />
<br><i>HP EliteBook 8730w</i> mobilioji darbo stotis turėtų pasirodyti Baltijos  šalių rinkose spalio mėnesį ir kainuoti nuo 5250 Lt.<br />
<br><br />
<br><i>HP EliteBook 8530w</i> mobilioji darbo stotis ir <i>HP EliteBook 8530p</i> nešiojamasis kompiuteris pasirodys Baltijos šalių rinkose spalio mėnesį ir kainuos atitinkamai nuo 5025 Lt ir  nuo 5520 Lt.<br />
<br><br />
<br>22 colių <i>HP LP 2275w</i> ir 24 colių <i>HP LP2475w</i> plačiaekranius LCD monitorius Baltijos šalyse galima bus įsigyti rugsėjo mėnesį, o jų kaina bus atitinkamai nuo 1430 Lt ir nuo 2410 Lt.<br />
<br><br />
<br><i>DreamColor LP2480zx</i> kalibravimo rinkinys Baltijos šalyse kainuoja nuo 8940 Lt.<br />
<br><br />
<br><i>Windows</i> sistemai skirtą <i>HP DreamColor Advanced Profiling Solution</i> komplektą bus galima įsigyti jau rugpjūčio antroje pusėje, tada bus nustatyta ir galutinė jo kaina. <i>Macintosh</i> naudotojams skirtą komplektą planuojama išleisti rugsėjo mėnesį.<br />
<br><br />
<br><br />
<br></p>
