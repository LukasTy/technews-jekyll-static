---
layout: post
status: publish
published: true
title: Lenovo pristato nešiojamąjį su dvejais ekranais
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2877
wordpress_url: http://localhost/site/new/lenovo_pristato_nesiojamaji_su_dvejais_ekranais/
date: '2008-12-22 15:23:39 +0200'
date_gmt: '2008-12-22 15:23:39 +0200'
categories:
- Naujienos
---
<div class="imgright"><img src="http://www.techpowerup.com/img/08-12-22/w700ds3_thm.jpg" border="1"></div>
<p><br>Šį savaitgalį kompanija <i>Lenovo</i> oficialiai pristatė naują nešiojamąjį - <i>ThinkPad W700ds</i>. Pavadinime esančios DS raidės reiškia, kad šis produktas puikuojasi dvejais ekranais (angl. dual-screen) ir yra įvardijama kaip „mobili darbo stotis“. Ir iš tiesų, grafikos darbams 17 ir 11 colių ekranai turėtų būti kaip tik.<br />
<br><br />
<br>Fotografijoje galime pamatyti, kad vienas iš ekranų yra įprastas, 17 colių, tuo tarpu kitas, kuris yra 11 colių, tarsi priedas pagrindiniam. Pastarasis taip pat galės būti pakreipiamas iki 30 laipsnių kampu, panašiai kaip automobilio veidrodėlis, taip sukuriant ergonomišką darbo vietą. Didysis ekranas pasižymės net 1920 x 1200 raiška, o antrasis - 768 x 1280. Taipogi <i>Lenovo</i> tapo pirmaisiais, kurie pristato nešiojamąjį su dvejais ekranais.<br />
<br><br />
<br>„Žmonės, kurie naudoja aukštos klasės kompiuterius, nesvarbu, tai profesionalūs fotografai, ar kitos specifikos darbuotojai, jie turi du ekranus stalinėse versijose...Mes stengėmės tai perteikti ir mobiliajam variantui, tad pristatome mobilią darbo stotį, kuri perteiks tokius pat patyrimus. Galbūt jums nereikia ypač gero ekrano, geros grafikos, gero procesoriaus ar RAID sąsaja sujungtų kietųjų diskų, tačiau jums sunku grįžti į vieno ekrano rėžimą“, - sakė Wesas Williamsas (Wes Williams), <i>ThinkPad</i> nešiojamųjų kompiuterių marketingo vadovas.<br />
<br><br />
<br>Kaip pranešama, <i>Lenovo</i> <i>ThinkPad W700DS</i> pristatys <i>CES</i> parodoje, kuri prasidės kitų metų sausio 5 dieną. Taip pat kompiuteris pasižymės ypač našiu <i>Intel Core 2 Quad 45 nm</i> procesoriumi, turės <i>Nvidia Quadro</i> vaizdo plokštę (aišku, kad <i>Quadro FX 3700M</i>, tačiau neaišku su kokia darbine atmintimi), 8 GB DDR3 operatyviąją atmintine ir pora kietųjų diskų, kurių talpa galės siekti iki 1 TB. <i>Lenovo</i> siūlys modelius ir su <i>SSD</i> kaupikliais. Pats kompiuteris yra vargiai mobilus, veikiau pernešamas, nes sveria net 5 kilogramus. Tiesa, ir jo kaina, kaip svoris, nebus maža – ji prasidės nuo 3600 JAV dolerių, bet tai nestebina, nes produktas skirtas profesionalams.<br />
<br><br />
<br><br><img src="http://www.techpowerup.com/img/08-12-22/w700ds1.jpg"><br><br />
<br><br />
<br><br />
<br></p>
