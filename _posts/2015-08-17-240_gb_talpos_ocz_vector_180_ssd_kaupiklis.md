---
layout: post
status: publish
published: true
title: 240 GB talpos „OCZ Vector 180“ SSD kaupiklis
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8886
wordpress_url: http://localhost/site/new/240_gb_talpos_ocz_vector_180_ssd_kaupiklis/
date: '2015-08-17 18:23:23 +0300'
date_gmt: '2015-08-17 18:23:23 +0300'
categories:
- Duomenų kaupikliai
- Apžvalgos
---
<p style="text-align: justify;">Antros kartos 19 nm „Toshiba“ atmintį jau spėjome dviejuose „OCZ“ produktuose (aukštesnės klasės „Radeon R7“ ir kišenei patrauklesniuose ARC 100 SSD kaupikliuose), tačiau kompanijos flagmanas, „Vector 150“, vis dar naudojo pirmos kartos MLC atmintį. Bent oficialiai. Akivaizdu, kad atėjo metas flagmanui įskiepyti naujausius A19 lustus. Nors dėl tokio patobulinimo popierinės 240 GB talpos „Vector 180“ specifikacijos  išliko identiškos senajam „Vector 150“ modeliui, šalia integruotos PFM+ technologijos ir visiškai naujo „SSD Guru“ stebėjimo įrankio mes galime tikėtis tam tikrų teigiamų nuokrypių. Galbūt to užteks pavyti visai netoli esantį „Samsung 850 Pro“?</p>
<p style="text-align: center;"><img style="width: 520px; height: 186px;" src="http://technews.lt/userfiles/vector180moto.jpg" alt="" /></p>
<p>&nbsp;</p>
<p><strong>Pakuotė ir komplektacija </strong></p>
<p style="text-align: justify;">Dominuoja tamsios spalvos ir labai solidus kiekis informacijos. Sužinome, kad „Vector 180“ šeima sudaryta iš trijų skirtingos talpos SSD kaupiklių, pradedant 240 GB ir baigiant 960 GB modeliu. Tai nėra tiesa, nes vėliau „OCZ“ persigalvojo ir papildė šeimą 120 GB kaupikliu. Į komplektaciją pridedama „Acronis True Image HD“ klonavimo įranga bei 2,5 -&gt; 3,5 tvirtinimo dėklas – apie tai buvo užsiminta nugarinėje pakuotės dalyje.</p>
<p style="text-align: center;"><a href="http://technews.lt/userfiles/SAM_4713(1).png"><img style="width: 232px; height: 155px;" src="http://technews.lt/userfiles/SAM_4713(1).png" alt="" /></a><a href="http://technews.lt/userfiles/SAM_4714.png"><img style="width: 232px; height: 155px;" src="http://technews.lt/userfiles/SAM_4714.png" alt="" /></a></p>
<p style="text-align: center;"><a href="http://technews.lt/userfiles/SAM_4716.png"><img style="width: 468px; height: 312px;" src="http://technews.lt/userfiles/SAM_4716.png" alt="" /></a></p>
<p>&nbsp;</p>
<p><strong>Žvilgsnis į produktą ir jo specifikacijas</strong></p>
<p style="text-align: justify;">Lyginant su „Vector 150“, 7 mm storio korpuso dažymas pastebimai pasikeitęs: vietoje mėlynos spalvos dominuoja juoda. „OCZ“ nepanoro skirtis su sunkiu metaliniu korpusu – sverdamas daugiau nei 100 gramų „Vector 180“ yra kone dvigubai sunkesnis už tokius SSD kaupiklius kaip „Crucial MX200“ ar „Plextor PX-256M6S“.</p>
<p style="text-align: center;"><a href="http://technews.lt/userfiles/SAM_4717.png"><img style="width: 232px; height: 155px;" src="http://technews.lt/userfiles/SAM_4717.png" alt="" /></a><a href="http://technews.lt/userfiles/SAM_4720.png"><img style="width: 232px; height: 155px;" src="http://technews.lt/userfiles/SAM_4720.png" alt="" /></a></p>
<p style="text-align: justify;">Montažinės plokštės spalvos „OCZ“ nepakeitė. Ant jos teberandame iš „ARM Cortex“ procesoriaus ir „OCZ Aragon“ pagalbinio procesoriaus sudarytą „Barefoot 3“ valdiklį, kuis veikia maksimaliu 397 MHz dažniu. Priminsime, kad M10 žymėjimą turintis valdiklis dirba sumažintu 352 MHz dažniu ir yra montuojamas pavyzdžiui į ARC 100 serijos kaupiklius. 240 GB talpos „Vector 180“ abipus PCB iš viso turi šešiolika „Toshiba“ MLC NAND lustų, kurie sudaryti iš dviejų 64 Gbit dydžio šerdžių. Kaip minėjome, tai antros kartos A19 nm atmintis, pažymėta TH58TEG7DDKBA4C kodu. Tokiu pačiu kodu pažymėtą atmintį radome ir „Radeon R7“ bei ARC 100 SSD kaupikliuose, tačiau į „Vector 180“ montuojami NAND lustai yra rinktiniai, todėl ir ištvermės indeksas (91,2 TB) yra daugiau nei dukart didesnis už R7 ir daugiau nei keturis kartus už ARC 100.  Dėl šios priežasties „OCZ“ sau drąsiai leidžia Spartinančiosios atminties kiekis siekia 512 MB – ji paskirstyta po du „Micron“ gamybos lustus.</p>
<p style="text-align: center;"><a href="http://technews.lt/userfiles/SAM_4726.png"><img style="width: 232px; height: 155px;" src="http://technews.lt/userfiles/SAM_4726.png" alt="" /></a><a href="http://technews.lt/userfiles/SAM_4725.png"><img style="width: 232px; height: 155px;" src="http://technews.lt/userfiles/SAM_4725.png" alt="" /></a></p>
<p style="text-align: justify;">Į akis krinta oranžinės spalvos kondensatorius. Jame kaupiama energija pradedama naudoti vos tik sutrinka nuolatinės energijos tiekimas. DRAM buferis, kuriame įprastai saugojamaja visa kartografavimo lentelė, yra labai jautrus staigiam energijos dingimui, todėl „OCZ“ pasistengė papildomo energijos rezervo pagalba sudaryti sąlygas kartografavimo lentelės greitam nukopijavimui į NAND atmintį. Kondensatoriuje sukauptos energijos turėtų pakakti tol, kol kopijavimas bus galutinai pabaigtas ir SSD galės automatiškai išsijungti. Deja, bet apsauga suteikiama tik jau spėtai įrašyti informacijai, o visi DRAM buferyje saugojami ir įrašymo laukiantys duomenys nėra apsaugoti. „OCZ“ šią technologiją vadina „Power Failure Management Plus“ arba tiesiog PFM+.</p>
<p style="text-align: center;"><img style="width: 520px; height: 292px;" src="http://technews.lt/userfiles/aboutOCZPFM+.PNG" alt="" /></p>
<p style="text-align: justify;">Kaip jau minėjome, ant popieriaus „Vector 180“ sparta išliko identiška buvusiam flagmanui. Linijiniai skaitymo ir rašymo greičiai atitinkamai siekia 550 / 530 MB/s. Maksimali 4 KB blokų skaitymo sparta nesiekia 100 000 IOPS, tačiau yra netoli magiškos žymos – 95 000 IOPS. Rašymo sparta nežymiai mažesnė ir siekia 90 000 IOPS.</p>
<p style="text-align: center;"><img style="width: 511px; height: 217px;" src="http://technews.lt/userfiles/Vector180240gbspecs.png" alt="" /></p>
<p style="text-align: justify;">„Barefoot 3“ valdiklis nėra turtingas nei šifravimo, nei energijos taupymo galimybėmis, todėl nereikia stebėtis, kad „Vector 180“ yra dar vienas kūrinys, kuris nepalaiko nei „DevSleep“ gairių, nei išplėsto TCG Opal 2.0 su „Microsoft eDrive“ šifravimo metodų. Galimas tik AES-256 šifravimas aparatiniu lygmeniu.</p>
<p style="text-align: justify;"><a href="http://technews.lt/userfiles/OCZSSDsforconsumers.jpg"><img class="aligncenter" style="width: 520px; height: 292px;" src="http://technews.lt/userfiles/OCZSSDsforconsumers.jpg" alt="" /></a></p>
<p style="text-align: justify;">
<p><strong>„SSD Guru“</strong></p>
<p style="text-align: justify;">„OCZ“ keičia „SSD Toolbox“ įrankį į „SSD Guru“. Tai yra gražiau apipavidalintas produktas, papildomai suteikiantis daugiau informacijos apie „OCZ“ kaupiklį. Nuo šiol rodoma laisva/užimta dalis, SSD temperatūra ir susidėvėjimo būsena. Vis dar galima ne tik pasinaudoti TRIM ir „Secure Erase“ komandomis, bet ir keisti atidėjinių dydį. Be abejonės, išliko ir programinio kodo atnaujinimo funkcija. Lyginant su „Toolbox“, „Guru“ ženkliai patobulėjo, tačiau norėtųsi žinoti ir į SSD įrašytų duomenų kiekį...</p>
<p style="text-align: center;"><a href="http://technews.lt/userfiles/OCZguru(1).png"><img style="width: 232px; height: 174px;" src="http://technews.lt/userfiles/OCZguru(1).png" alt="" /></a><a href="http://technews.lt/userfiles/OCZguru(2).png"><img style="width: 232px; height: 174px;" src="http://technews.lt/userfiles/OCZguru(2).png" alt="" /></a></p>
<p style="text-align: center;"><a href="http://technews.lt/userfiles/OCZguru(3).png"><img style="width: 232px; height: 174px;" src="http://technews.lt/userfiles/OCZguru(3).png" alt="" /></a><a href="http://technews.lt/userfiles/OCZguru(4).png"><img style="width: 232px; height: 174px;" src="http://technews.lt/userfiles/OCZguru(4).png" alt="" /></a></p>
<p>&nbsp;</p>
<p><strong>Testavimas </strong></p>
<p>&nbsp;</p>
<p style="text-align: justify;">Testavimas buvo atliekamas jungiant „Vector 180“ prie vieno iš „Gigabyte MA-990XA-UD3“ pagrindinės plokštės SATA III 6 Gb/s lizdų. SATA AHCI tvarkyklės – AMD 1.2.1.331. Norėdami objektyviau įvertinti  SSD spartą, testavimui parinkome ne tik sintetinių, bet ir realesnę SSD spartą atspindinčių testų rinkinį. ATTO, „CrystalDiskMark“ ir „FutureMark PCMark 7“ testai buvo atlikti SSD diskams esant šviežios būsenos, o likusieji testai buvo atlikti kaupikliams perėjus į labiau nusistovėjusią būseną. Ji buvo pasiekta pilnai pripildžius kaupiklius duomenimis ir juos ištrynus esant aktyviai TRIM funkcijai. Testavimo metodika nėra ideali ir atspindi daugmaž tokią situaciją: SSD yra sisteminis diskas (OS užima &lt; 15 % SSD talpos), kuris buvo užpildytas duomenimis (žaidimais, sunkiasvorėmis programomis) ir tuomet nutarta kaupiklį išvalyti. Informacija buvo ištrinta ir palikta tik operacinė sistema. Realaus naudojimosi testai kartojami du kartus ir išvedamas vidurkis. Po kiekvieno testo kompiuteris perkraunamas, siekiant išvengti bet kokio galimo informacijos įsiminimo (angl. caching).</p>
<ul>
<li><strong>Procesorius:</strong> AMD Phenom II X4 955 BE @4.263GHz (203x21) 1.504v/ CPU NB @ 2.842GHz 1.325v</li>
<li><strong>Pagrindinė plokštė: </strong>Gigabyte GA-990XA-UD3 (F12)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Kietasis diskas </strong></li>
<li><strong>WD RE3 </strong>(1 TB / 7200 RPM / SATA II)</li>
<li><strong>SSD kaupikliai: </strong></li>
</ul>
<ol>
<li>Corsair Force LS 240 GB (FW S8FM06.5) read 560 MB/s, 50 000 IOPS / write 535 MB/s, 62 000 IOPS;</li>
<li>Crucial MX 200 250 GB (FW MU01) read 555 MB/s, 100 000 IOPS / write 500 MB/s, 87 000 IOPS;</li>
<li>Kingston KC300 240 GB (FW 507KC4), read 525 MB/s, 84 000 IOPS / write 500 MB/s, 52 000 IOPS;</li>
<li>OCZ Vector 150 240 GB (FW 1.2), read 550 MB/s, 90 000 IOPS / write 530 MB/s, 95 000 IOPS;</li>
<li>Plextor PX-256M6S 256 GB (FW 1.7); read 520 MB/s, 90 000 IOPS / write 420 MB/s, 80 000 IOPS;</li>
<li>Samsung 850 Pro 256 GB (FW EXM01B6Q); read 550 MB/s, 100 000 IOPS / write 520 MB/s, 90 000 IOPS;</li>
<li>Transcend SSD370 256 GB (FW 20140516); read 570 MB/s, 75 000 IOPS / write 310 MB/s, 75 000 IOPS;</li>
<li>AMD Radeon R7 240 GB (FW 1.01) read 550 MB/s, 95 000 IOPS / write 530 MB/s, 90 000 IOPS;</li>
<li>ADATA SP920 256 GB (FW MU02) read 560 MB/s, 96 000 IOPS / write 360 MB/s, 80 000 IOPS</li>
</ol>
<p>&nbsp;</p>
<p><strong>Rezultatai</strong></p>
<p style="text-align: justify;">„HDTunePro“ - kur kas realesnius linijinius greičius parodantis testas, tikrinantis visą SSD paviršių ir eliminuojantis proveržinę spartą.</p>
<p style="text-align: justify;">„Vector 180“ rodo labai pastovią skaitymo spartą. Tai nėra nieko netikėto, kaip ir tai, jog gauti rezultatai praktiškai sutampa su „Vector 150“ ir „Radeon R7“ rezultatais.</p>
<p style="text-align: center;"><img style="width: 520px; height: 456px;" src="http://technews.lt/userfiles/OCZV180hdtuneproread.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/VTR180HDTuneproread.png" alt="" /></p>
<p style="text-align: justify;">Rašymas - labai nepastovus, periodiškai krentant spartai iki 70 MB/s. „Vector 150“ elgėsi kur kas pastoviau, o „Radeon R7“ lieka su didesne minimalia rašymo verte (96,6 MB/s).</p>
<p style="text-align: center;"><img style="width: 520px; height: 456px;" src="http://technews.lt/userfiles/OCZV180hdtuneprowrite(1).png" alt="" /></p>
<p style="text-align: center;"><img style="width: 518px; height: 288px;" src="http://technews.lt/userfiles/VTR180HDTuneprowrite.png" alt="" /></p>
<p style="text-align: justify;">„CrystalDiskMark“ (CDM) v 3.0.1c – sintetinis testas, fiksuojantis tiek linijinę, tiek atsitiktinę skaitymo/rašymo spartą. Testavimo įrankis geba dirbti tiek su spūdžiais, tiek ir su ne spūdžiais duomenimis.</p>
<p style="text-align: justify;">Skaitymo sparta naudojant spūdžius/nespūdžius duomenis šiek tiek išsiskiria, tačiau tai labiau panašu į atsitiktinį nuokrypį, nes „Barefoot 3“ valdiklis pasižymi savybe vienodai gerai dirbti su abiem duomenų tipais. Tiek „Vector 150“, tiek „Radeon R7“ siūlo didesnę skaitymo spartą, tačiau „Vector 180“ išeina priekin duomenis rašant.</p>
<p style="text-align: center;"><strong><img style="width: 517px; height: 288px;" src="http://technews.lt/userfiles/VTR180CDM(1).png" alt="" /></strong></p>
<p style="text-align: center;"><strong><img style="width: 517px; height: 288px;" src="http://technews.lt/userfiles/VTR180CDM(2).png" alt="" /></strong></p>
<p style="text-align: justify;">„Vector 180“ gali pasigirti ~2 MB/s prieaugiu skaitant 4 kb failus - sparta identiška „Radeon R7“ kaupikliui. Rašant visi trys „OCZ“ gaminiai žengia koja kojon,  už „ADATA SP920“ ir „Samsung 850 Pro“.</p>
<p style="text-align: center;"><strong><img style="width: 517px; height: 288px;" src="http://technews.lt/userfiles/VTR180CDM(3).png" alt="" /></strong></p>
<p style="text-align: center;"><strong><img style="width: 517px; height: 288px;" src="http://technews.lt/userfiles/VTR180CDM(4).png" alt="" /></strong></p>
<p style="text-align: justify;">Tiek skaitant, tiek rašant (padidinus užklausų skaičių) „Vector 180“ turi nežymų pranašumą prieš buvusį kompanijos flagmaną, tačiau rašant nespūdžius duomenis „Radeon R7“ lieka priekyje.</p>
<p style="text-align: center;"><strong><img style="width: 517px; height: 288px;" src="http://technews.lt/userfiles/VTR180CDM(5).png" alt="" /></strong></p>
<p style="text-align: center;"><img style="width: 517px; height: 288px;" src="http://technews.lt/userfiles/VTR180CDM(6).png" alt="" /></p>
<p style="text-align: justify;">„Futuremark PCMark 7“ – daugiau realią SSD spartą reprezentuojantis įrankis, parodantis ne tik bendrą informacijos kaupiklio spartą, bet ir jo spartą (MB/s) tam tikrose užduotyse. Disko kreipties komandos vykdomos ne ištisiniu, bet kartkartėmis nutrūkstančiu srautu, dėl vis „išlendančio“ duomenų apdorojimo.</p>
<p style="text-align: justify;">„Vector 180“ rezultatas vienas mažiausių - „Vector 150“ sugeba surinkti beveik 3 procentais daugiau taškų.</p>
<p style="text-align: center;"><img style="width: 517px; height: 288px;" src="http://technews.lt/userfiles/VTR180rw(1).png" alt="" /></p>
<p style="text-align: justify;">Toliau pasižiūrėsime, kaip abiems kaupikliams sekasi susitvarkyti su kasdieninėmis užduotimis. Pasirinkome 8,16 GB talpos papkę, talpinančią beveik 1300 įvairaus dydžio failų (1 KB – 250 MB) . Skirsnis, pasitelkus į pagalbą „Microsoft RichCopy“ kopijavimo įrankį, buvo iškeltas iš vienos direktorijos į kitą, arba tiesiog dubliuojamas. 3.47 GB ISO failo kopijavimas vyko įprastiniu būdu.</p>
<p style="text-align: center;"><img style="width: 517px; height: 288px;" src="http://technews.lt/userfiles/VTR180rw(2).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/VTR180rw(3).png" alt="" /></p>
<p style="text-align: justify;">Itin dažna namų kompiuteriuose naudojama užduotis – išarchyvavimas, todėl šiai užduočiai parinkome 8,66 GB sveriantį archyvą, kuriame tilpo beveik 5000 failų ( dydis 1 KB – 350 MB). Nepamiršome ir archyvavimo užduoties. SSD kaupikliai turėjo sukurti 391 MB archyvą.</p>
<p style="text-align: center;"><img style="width: 517px; height: 288px;" src="http://technews.lt/userfiles/VTR180rw(4).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/VTR180rw(5)(1).png" alt="" /></p>
<p style="text-align: justify;">„Dragon Age 2“ bei „Crysis 2“ žaidimų diegimas, atnaujinimas, krovimas.</p>
<p style="text-align: center;"><img style="width: 517px; height: 288px;" src="http://technews.lt/userfiles/VTR180rw(6).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/VTR180rw(7).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/VTR180rw(8).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/VTR180rw(9).png" alt="" /></p>
<p style="text-align: justify;">IOPS matuojama „Vector 180“ skaitymo sparta pranoksta „Vector 150“ ir yra identiška „Radeon R7“, kurį žyminti linija pasislepia už „Vector 180“. Tačiau iš bendros masės „OCZ“ flagmanas neišsiskiria ir dominuoja tik prieš „Kingston KC300“.</p>
<p style="text-align: center;"><img style="width: 517px; height: 409px;" src="http://technews.lt/userfiles/VTR180readIOPS.png" alt="" /></p>
<p style="text-align: justify;">Matuojant rašymo spartą „Vector 180“ atsiduria daugmaž lentelės viduryje. Tai reiškia, kad „Vector 150“ išlaiko pranašumą, nusileisdamas tik kai QD=5. Prieš R7 kaupiklį „Vector 180“ turi labai nedidelį pranašumą taikant mažiau užklausų ir tada, kai šis pakliūna į duobę (QD=6).</p>
<p style="text-align: center;"><img style="width: 518px; height: 409px;" src="http://technews.lt/userfiles/VTR180writeIOPS.png" alt="" /></p>
<p style="text-align: justify;">Dar kartą naujasis „OCZ“ flagmanas įrodo savo pranašumą prieš buvusį flagmaną tik tada, kai QD=1 arba QD=2. Didinant užklausų skaičių „Vector 150“ skinasi kelią į priekį. Vėl skirtumas tarp R7 ir „Vector 180“ minimalus, įrodant, kad tai praktiškai identiškos konstrukcijos gaminiai.</p>
<p style="text-align: center;"><img style="width: 517px; height: 409px;" src="http://technews.lt/userfiles/VTR180mixedIOPS.png" alt="" /></p>
<p style="text-align: justify;">Žiūrint iš prastos pusės „Vector 180“ nenusileidžia R7 – rašant fiksuojame didžiausią gaišties spyglį. Maksimali skaitymo gaištis siekia vos 0,586 ms – antras geriausias rezultatas po „Samsung 850 Pro“.</p>
<p style="text-align: center;"><img style="width: 517px; height: 288px;" src="http://technews.lt/userfiles/VTR180maxlatency.png" alt="" /></p>
<p style="text-align: justify;">Vidutiniai skaitymo/rašymo gaišties laikai sutampa su „AMD Radeon R7“ parodytais rezultatais, į priekį abiem atvejais užleidžiant 850 Pro, MX200 ir SP920 kaupiklius.</p>
<p style="text-align: center;"><img style="width: 517px; height: 288px;" src="http://technews.lt/userfiles/VTR180avglatency.png" alt="" /></p>
<p style="text-align: justify;">Štai čia „Vector 180“, kaip ir visi kiti „OCZ“ kaupikliai, jaučiasi lyg žuvys vendenyje. Persidengiančios R7 ir „Vector 180“ kaupiklių kreivės vienintelės finiše kyla virš 20 000 IOPS žymos, artimiausią konkurentą (850 Pro) lenkiant &gt; 10 000 IOPS. Vaizdas panašus ir vertinant gaišties laiką: kreivės vėl persidengia, o tas pats konkurentas dar kartą lenkiamas labai solidžiai.</p>
<p style="text-align: center;"><img style="width: 518px; height: 385px;" src="http://technews.lt/userfiles/VTR180steadyperf.png" alt="" /></p>
<p style="text-align: center;"><img style="width: 518px; height: 385px;" src="http://technews.lt/userfiles/VTR180steadylat.png" alt="" /></p>
<p>&nbsp;</p>
<p><strong>Išvados</strong></p>
<p style="text-align: justify;">Ką gi galėtume pasakyti apie „Vector 180“ apibūdinantį šūkį „sustiprinta sparta ir patikimumas“? Mūsų manymu, lyginant su dabar jau buvusiu flagmanu „Vector 150“ toks „OCZ“ pareiškimas nėra nei teisingas, nei neteisingas. Didesnėje dalyje sintetinių testų „Vector 180“ turėjo smulkių pergalių, tačiau būta ir gana akivaizdžių pralaimėjimų. „CrystalDiskMark“ nusileista matuojant linijinę skaitymo spartą ir „HDTunePro“ matuojant minimalią/vidutinę rašymo spartą. „Vector 150“ gana akivaizdžiai išliko priekyje vertinant spartą IOPS tiek rašant, tiek pritaikius kombinuotą apkrovą ir „Vector 180“ atsidūrė priekyje tik pakeitus apkrovą grynai į šimtaprocentinę rašymo. Taip pat įsitikinome, kad milžiniškas maksimalus gaišties laikas yra būtent A19 nm NAND atminties išdava. 700 ms barjerą iš pradžių perlipo 120 GB talpos ARC 100, vėliau „Radeon R7“ (240 GB) ir dabar „Vector 180“. Visi jie naudoja antros kartos „Toshiba“ atmintį. Tai nėra kažkas tragiško, tačiau „OCZ“ turėtų atsidaryti programinį kodą ir paieškoti, kaip panaikinti gaišties spyglius naudojantiems AMD platformą. Galiausiai viskas pasisuko į tą pusę, kad realaus naudojimo užduotyse „Vector 180“ būdavo arčiau „Radeon R7“, o ne „Vector 150“.</p>
<p style="text-align: justify;">Be A19 nm „Toshiba“ atminties „Vector 180“ taip pat gavo PFM+ technologiją, kuri dingus energijos tiekimui papildomų kondensatorių pagalba išlaiko SSD įjungtą ir apsaugo duomenis. Deja, bet apsaugomi tik jau spėti įrašyti duomenys. NAND atmintyje saugojami ir įrašymo laukiantys duomenys su PFM+ turi nedaug bendro. Toks apsaugos lygis panašus į tokį, kurį savo SSD kaupikliuose integruoja „Crucial. Panašu, kad „OCZ“ tiesiog norėjo techniškai neatsilikti nuo konkurentų. Nors mes įpratę tokio lygio apsaugą vadinti pradine, bet tai neabejotinai yra kur kas geriau, nei nieko.</p>
<p style="text-align: justify;">Mums kaip „OCZ“ pakeitė savo garantinio aptarnavimo politiką. „ShieldPlus“ apibrėžia, kad sugedus SSD kaupikliui vartotojas susisiekia su „OCZ“ aptarnavimo skyriumi (užtenka pateikti tik serijinį produkto numerį), „OCZ“ pasitiki vartotoju (išsiunčia naują) ir apmoka sugedusio SSD kaupiklio sugrįžimą. Nulis išlaidų ir nulis vaikščiojimo po salonus, jau nekalbant apie neretai iškylančius nesutarimus tarp pirkėjo ir salono/tiekėjo. Maža to, visiškai apsaugotas antrinio lygmens savininkas, nes „OCZ“ nereikalauja jokio įsigyjimą įrodančio dokumento.</p>
<p style="text-align: justify;">Imituojama nusistovėjuso lygmens sparta išliko išskirtinė, tačiau diagnozė tokia, kad A19 NAND atmintis kiek netikėtai pasuko naujojo „OCZ“ flagmano spartą ne į didesnę, bet kiek mažesnę pusę, „Samsung 850 Pro“, įvertinus bendrai, išlieka greitesniu ir dėl „DevSleep“ palaikymo atrodo daug patraukliau turintiems mobilius įrenginius. Kažin ar šiuo atžvilgiu „Barefoot 3“ valdiklio įgimtas trūkumas gali atsverti faktą (ypač nešiojamo kompiuterio savininkui), kad nė vienas namų sektoriui skirtas „Samsung“ kaupiklis neturi apsaugos nuo energijos tiekimo dingimo. Kas „OCZ“ pavyko – tai konkurento apėjimas lyginant kainas. Būdamas <a href="http://www.skytech.lt/vtr18025sat3240g-ssd-ocz-vector-180-25inch-240gb-sata3-mlc-550530mbs-ocz-shieldp-p-235086.html"><em>~10 € pigesniu</em></a> „Vector 180“ yra konkurencingas, tačiau net ir stacionarių kompiuterių savininkai, kuriems „Vector 180“ labiausiai ir skirtas, manome, norėtų dar agresyvesnės kainų politikos.</p>
<p style="text-align: center;"><img style="width: 200px; height: 200px;" src="http://technews.lt/userfiles/VTR180review_vectorized.png" alt="" /></p>
