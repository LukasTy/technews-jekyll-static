---
layout: post
status: publish
published: true
title: Windows 8 naudos mažiau RAM, nei Windows 7
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6056
wordpress_url: http://localhost/site/new/windows_8_naudos_maziau_ram_nei_windows_7_/
date: '2011-10-11 18:51:09 +0300'
date_gmt: '2011-10-11 18:51:09 +0300'
categories:
- Naujienos
---
<div class="imgright"><img src="http://technews.lt/upload/Windows-8.jpg"  /></div>
<p>Net nežvelgiant į tai, jog pasauliniu mastu DDR3-1600MHz darbinės atminties kainos yra gana juokingos ir 8GB rinkinuką galima įsigyti už kiek mažiau nei 150 litų, Microsoft stengiasi, jog jos naujoji Windows 8 operacinė sistema naudotų kuo mažiau RAM.</p>
<p>Kaip rašoma Windows 8 bloge, buvo palygintas operacinių sistemų Windows 8 ir Windows 7 darbinės atminties sueikvojimas tik ką užkrovus operacines sistemas. Toje pačioje sistemoje Windows 7 reikalavo 404MB atminties, o Windows 8 sunaudojo vos 281MB. Sistemoje tebuvo 1GB darbinės atminties.</p>
<p>Programinės įrangos gigantas Microsoft pažymi keletą pakeitimų, kurie lemia mažesnį Windows 8 operacinės sistemos darbinės atminties sueikvojimą. Vienas iš jų – operacinės sistemos žvilgsnis į užimtą darbinę atmintį. Dažnai būna taip, kad duomenis bereikalingai dubliuojasi, taigi Windows 8 stengsis pašalinti nereikalingus duomenis ir palikti tik vieną jų kopiją.</p>
<p>Operacinės sistemos servisai, kas be ko, užima didžiąją dalį naudojamos darbinės atminties, o Windows 8 servisų bus mažiau, tačiau tai nėra viskas. Servisai, kurie ankščiau buvo klasifikuojami, kaip visad reikalingi, dabar bus nukelti į lygį, kai jie pasileis, kai taps reikalingais ir ne ankščiau.</p>
<p>Microsoft sako, kad įvairios optimizacijos, o ir tos, kurias mes minėjome, yra dalis programos pateikti visavertę operacinę sistemą tokiems įrenginiams, kaip planšetams. Kompanija nori palikti kuo daugiau laisvos darbinės atminties programos ir pasiūlyti tikrą daugelio programų rėžimą bei taip konkuruoti su Google Android ir Apple iOS įrenginiuose esančiomis optimizacijomis dar vadinamiems SoC procesoriams.</p>
