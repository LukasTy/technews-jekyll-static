---
layout: post
status: publish
published: true
title: Acer Aspire One su 11,6 colių ekranu jau oficialus
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3398
wordpress_url: http://localhost/site/new/acer_aspire_one_su_11_6_coliu_ekranu_jau_oficialus/
date: '2009-04-09 20:36:46 +0300'
date_gmt: '2009-04-09 20:36:46 +0300'
categories:
- Naujienos
---
<p>Didžiausia pasaulyje nešiojamųjų kompiuterių gamintoja <i>Acer</i> trečiadienį paskelbė apie <i>Aspire One</i> internetinių nešiojamųjų serijos atnaujinimą 11,6 colių įstrižainės ekraną turinčiu modeliu. Tokio dydžio ekranas pavers pati kompiuterį pastebimai didesniu sunkesniu ir daug kam šis žingsnis gali pasirodyti, kaip mažų ir pigių kompiuterių serijos papildymas nederančiu nariu. Kaip bebūtų, specifikacijos nebus pastebimai pakeistos, todėl galime tikėtis tokio tipo kompiuteriams būdingo ilgo akumuliatoriaus veikimo.</p>
<p>Nuo ankstesnių <i>Aspire One</i> modelių didysis brolis skirsis kur kas minkštesne klaviatūra, vos colio storiu ir įvarius pirštų judesius atpažįstančiu valdymo laukeliu. Tai leis vartotojams judėti per puslapius stuksenant į valdymo laukelį arba panašiai, kaip ir naujuosiuose <i>Macbook</i> ar <i>iPhone</i>, sutraukus pirštus šalia vienas kito, kol liečiamas laukelis, priartinti/atitraukti atitinkamas nuotraukų vietas. </p>
<p><img src="http://akuba.technews.lt/acer116aspireone.jpg" /></p>
<p>Kaip jau minėjau, specifikacijos yra tipinės internetiniam nešiojamajam – naudojamas 1,6 GHz taktiniu dažniu veikiantis <i>Intel Atom</i> procesorius, 160 GB talpos kietasis diskas bei <i>Windows XP </i> operacinė sistema. 11,6 colio įstrižainės skystųjų kristalų ekranas bus apšviestas LED elementų pagalba ir galės veikti iki 1366 x 768 raiška. Gamintojas kompiuteryje integravo ir vaizdo kamerą, 802.11 b/g WiFi, Bluetooth ir 3G modulius bei <i>Dolby Pro Logic</i> garso apdorojimo technologiją. </p>
<p>Labiausiai džiuginančios kompiuterio savybės – aštuonių valandų darbo laikas pasiekiamas su šešių celių baterija ir svoris, net nesiekiantis 1 kg. <i>Aspire One 11.6 </i>bus galima įsigyti baltos, tamsiai mėlynos, raudonos ir juodos spalvų, tačiau nėra žinoma, nei kada, nei už kiek. </p>
