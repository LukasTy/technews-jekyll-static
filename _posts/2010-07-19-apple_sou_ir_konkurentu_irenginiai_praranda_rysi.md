---
layout: post
status: publish
published: true
title: 'Apple šou: Ir konkurentų įrenginiai praranda ryšį!'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4927
wordpress_url: http://localhost/site/new/apple_sou_ir_konkurentu_irenginiai_praranda_rysi/
date: '2010-07-19 15:54:41 +0300'
date_gmt: '2010-07-19 15:54:41 +0300'
categories:
- Naujienos
---
<div class="imgright"><img src="http://www.part.lt/img/076de972be13eb42a2ad3cdd5b20fdcc695.jpg"  /></div>
<p>Praėjusios savaitės pabaigoje surengtoje konferencijoje, kurioje pagaliau turėjo būti aptarta plačiai apkalbama Apple iPhone 4 išmaniojo telefono ryšio problema, buvo pripažinta, kad klaida padaryta, tačiau pastebėta, kad tokias klaidas daro ir konkurentai.</p>
<p>Apple pripažino, kad idealių produktų ir kompanijų nebūna, klysta visi. Dėl to, kad padidintų ryšį, kiekvienam pirkusiam Apple iPhone 4 kompanija nemokamai išsiųs pasirinktą telefono dėklą, o visiems tiems, kurie juos pirko, pinigai bus sugrąžinti. Kompanija taip pat pažymėjo, kad problema nėra tokia masinė, kaip gali pasirodyti, nes ryšio pradingimo problema skundžiasi tik 0,55 procento klientų, kurie paskambina į pagalbos liniją.</p>
<p><img src="http://www.part.lt/img/a9f9e39ab6ac29ae6b37a31fd0b5d929865.jpg" /></p>
<p>Įdomiausia konferencijos dalis buvo ne Styvo Jobso pokalbių šou, ar visiems dalijami nemokami dėklai, tačiau konkurentų telefonų išbandymas. Kompanija pateikė penkis įrašus, kuriuose matote Apple iPhone 4, Apple iPhone 3GS, Samsung Omnia II, BlackBerry Bold 9700 ir HTC Droid Eris ryšio pradingimo testą. Nepaisant to, kad iPhone 4 silpnoji vieta spaudžiama nedaug, ryšį telefonas vis tiek praranda, tuo tarpu drebančia ranka spaudžiami kiti telefonai taipogi, kaip bebūtų keista, praranda ryšį.</p>
<p>Ką tai įrodė? Kad ir kiti telefonai turi tokias pat bėdas, o idealių telefonų nėra ir nebuvo, nes visi jie turi jautrius taškus. Tiesa pasakius man neteko bandyti Samsung Omnia II, BlackBerry Bold 9700 ar HTC Droid Eris, tačiau HTC Hero bandžiau laikyti visaip, ryšys nedingo. Kiek nuliūdau, nes mano telefonas neturi tokios įmantrios sistemos, kaip Apple iPhone 4.</p>
<p>Apple net sukūrė specialių puslapį apjuodinti konkurentus, kurį galite rasti <a class="ns" href=" http://www.apple.com/antenna/">čia</a>. Jei jums kyla kokių nors problemų, ar jūs tiesiog nemėgstate, kaip ir aš, Apple QuickTime, video įrašus galite pažiūrėti ir <a class="ns" href="http://www.engadget.com/2010/07/16/apple-posts-iphone-4-press-conference-video-smartphone-antenna/">čia</a>.<br /></p>
