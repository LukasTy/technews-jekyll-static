---
layout: post
status: publish
published: true
title: LG ir Samsung kurs naują TV transliacijos standartą
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 1804
wordpress_url: http://localhost/site/new/lg_ir_samsung_kurs_nauja_tv_transliacijos_standarta/
date: '2008-05-16 08:17:23 +0300'
date_gmt: '2008-05-16 08:17:23 +0300'
categories:
- Naujienos
---
<div class="imgright"><img src="http://www.technews.lt/upl/Failai/LG+Samsung%20logo.jpg" border="1"></div>
<p>Kaip prieš kelias dienas paskelbė naujienų portalas <i>MobileBurn</i>, dvi didžiosios Pietų Korėjos elektronikos gamintojos, bendrovės <i>LG</i> ir <i>Samsung</i> paskelbė pradėsiančios vystyti bendradarbiavimo ryšius, kuriant naujo tipo skaitmeninės televizijos transliacijų standartą. Jis bus skirtas mobiliesiems įrenginiams ir bus kuriamas išskirtinai Šiaurės Amerikos rinkai.<br />
<br><br />
<br>Jungtinių Amerikos Valstijų televizijos transliacijų industrija, gavusi reikiamus leidimus iš Federalinės Ryšių Tarnybos (angl. Federal Communications Commission (FCC)) ketina visiškai pereiti prie skaitmeninio būdo jau 2009-aisiais metais. Ekonominiu požiūriu tai neigiamai atsilieps didžiųjų analoginės TV transliacijas teikiančių įmonių biudžetui, tačiau teigiamai paveiks televizijos tinklo infrastruktūros plėtrą, jos tobulėjimo tendencijas. Šioje rinkos nišoje savo vartotojams patogias skaitmenines, mobiliesiems įrenginiams skirtas TV transliacijas ketina pasiūlyti du didieji gamintojai.<br />
<br><br />
<br><i>Samsung</i> ir <i>LG</i> aljansas prisidės prie naujojo televizijos standarto kūrimo ir testavimo darbų, su pagrindiniu tikslu sukurti sprendimą, kuris iš tiekėjų reikalaus minimalių, naujai įrangai įsigyti skirtų, piniginių investicijų ir progresyviai išnaudos jau esamą skaitmeninės TV transliacijos infrastruktūrą.<br />
<br><br />
<br>Anksčiau minėtosios Pietų Korėjos milžinės šiuo metu yra ne tik mobiliųjų telefonų gamintojos, bet ir dvi didžiosios skaitmeninės televizijos rinkos žaidėjos tad siekis DTV imtuvus paversti „mobilesniais“ atrodo visiškai logiškas žingsnis.<br />
<br></p>
