---
layout: post
status: publish
published: true
title: LG pristatė naujuosius Optimus Z išmaniuosius telefonus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5021
wordpress_url: http://localhost/site/new/lg_pristate_naujuosius_optimus_z_ismaniuosius_telefonus/
date: '2010-08-12 16:13:31 +0300'
date_gmt: '2010-08-12 16:13:31 +0300'
categories:
- Naujienos
---
<div class="imgright"><img src="http://www.part.lt/img/0b379fc760b73192a3fabde149c280ed36.JPG"  /></div>
<p>Viena iš pirmaujančių pasaulio mobiliųjų komunikacijų lyderių ir technologijų novatorių LG Electronics pristatė naujausius išmaniuosius LG Optimus Z telefonus LG SU950 ir LG KU9500. Stilingu dizainu išsiskiriantys LG Optimus serijos telefonai parduodami su naujausia Google Android operacinės sistemos versija.</p>
<p>Optimus Z telefonuose veikia 1GHz Qualcomm Snapdragon procesorius, yra įdiegta 2.1 versijos operacinė sistema Android. Pastarąją dar šių metų pabaigoje bus galima atnaujinti 2.2 versija. Be to, telefone naudojamos pažangios daugialypės terpės technologinės galimybės: 3,5 colių įstrižainės WVGA (800 x 480 taškų) raiškos Hyper HD LCD ekranas, 5 megapikselių raiškos kamera, suderinamumas su Dolby Mobile ir DivX formatais. </p>
<p>Vos 11,05 mm storio telefonas parduodamas su 1,350mAh baterija, kuri leidžia kalbėti ar pramogauti valandų valandas. Unikalus Z-style dizainas šį modelį išskiria iš kitų LG išmaniųjų telefonų: jam būdingos griežtesnės linijos, o matinis metalo paviršius kuria solidumo ir patikimumo įspūdį. </p>
<p>LG Optimus išmanieji telefonai siūlo ir On Screen Phone funkciją: ji leidžia telefono vartotojo sąsają matyti ir kompiuterio ekrane. Pasinaudojus Bluetooth ryšiu ar duomenų perkėlimo laidu, kompiuterio ekrane galima valdyti telefono funkcijas, įskaitant programas ir elektroninį paštą. Be to, naudojantis šia funkcija, dokumentus, atvaizdus ar muzikos bylas galima lengvai perkelti į telefoną.</p>
<p>Funkcija Drag & Shake leidžia LG Optimus Z savininkams lengvai dalintis bylomis su kitais išmaniųjų telefonų turėtojais. Kita naudinga funkcija LG Air Sync leidžia nuolat sinchronizuoti telefoną su kitais mobiliaisiais skaitmeniniais įrenginiais. </p>
<p>LG Optimus Z telefonai parduodami su daugiau nei 100 programų. Papildomas programas telefonų naudotojai gali atsisiųsti iš mobiliojo ryšio operatorių.<br /></p>
