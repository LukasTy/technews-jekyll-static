---
layout: post
status: publish
published: true
title: 'Dublis Nr 2: „AMD Mantle“ su „MSI R9 280X Gaming OC“'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8250
wordpress_url: http://localhost/site/new/dublis_nr_2_amd_mantle_su_msi_r9_280x_gaming_oc/
date: '2014-10-04 16:06:06 +0300'
date_gmt: '2014-10-04 16:06:06 +0300'
categories:
- Vaizdo plokštės
- Apžvalgos
---
<p>Prieš tai pasirodžiusią „AMD Mantle“ technologijos analizę su „Sapphire R9 290“ ir „MSI GTX 750 Ti Gaming OC“ vaizdo plokštės apžvalgą savotiškai pabandys apjungti dar vienas „MSI Gaming“ serijos modelis - R9 280X Gaming OC. Vienu metu ne tik patikrinsime „Mantle“ ir DirectX dvikovą jau naudojant gamykliškai paspartintą „Radeon R9 280X“ vaizdo plokštę, išsiaiškinsime, ar įmanomas scenarijus, kai R9 280X gali suteikti daugiau spartos už R9 290, bet ir pasižiūrėsime, ar „Twin Frozr IV“ aušintuvas dar kartą yra toks pats efektyvus ir tylus, koks pasirodė besantis testuojant „MSI GTX 750 Ti Gaming OC“.</p>
<p><img class="aligncenter" style="width: 520px; height: 390px;" src="http://technews.lt/userfiles/msir9280xgamigoclogo.jpg" alt="" /></p>
<p>&nbsp;</p>
<ul>
<li><strong>Pakuotė ir komplektacija</strong></li>
<li><strong>Žvilgsnis iš arčiau</strong></li>
<li><strong>Specifikacijos</strong></li>
<li><strong>„MSI Gaming APP“</strong></li>
<li><strong>Testavimas</strong></li>
<li><strong>Rezultatai</strong></li>
<li><strong>Spartinimas</strong></li>
<li><strong>Temperatūros, triukšmas ir energijos sąnaudos </strong></li>
<li><strong>Išvados</strong></li>
</ul>
<p>&nbsp;</p>
<p>Dėžutė ir apsaugos laipsnis nuo pažeidimų praktiškai sutampa su „MSI GTX 750 Ti Gaming OC“ modeliu. Turime tas pačias MSI plėtojamass marketingo technologijas, kaip „Military Class 4“ komponentai ir technologijas, kaip pažangi „Twin Frzor IV“ aušinimo sistema. Kartu su „MSI R9 280X Gaming OC“ pirkėjas galės išbandyti „MSI Gaming APP“ programėlę ir UEFI BIOS'ą. Vos nepamiršome. Svarbiausias ant pakuotės esantis ženkliukas, tai - OC ženkliukas.</p>
<p style="text-align: center;"><strong><a href="http://technews.lt/userfiles/SAM_2241.jpg"><img style="width: 232px; height: 155px;" src="http://technews.lt/userfiles/SAM_2241.jpg" alt="" /></a><a href="http://technews.lt/userfiles/SAM_2242.jpg"><img style="width: 232px; height: 155px;" src="http://technews.lt/userfiles/SAM_2242.jpg" alt="" /></a></strong></p>
<p>Pakankamai turtingą komplektaciją sudaro CD su tvarkyklėmis, trumpas vartotojo gidas, lankstus CrossFire tiltas, VGA -&gt; DVI ir mini DisplayPort -&gt; DispalyPort perėjimai, taip pat maitinimo kabeliai - perėjimai (2x molex -&gt; 6-pin ir 6-pin -&gt; 8-pin).</p>
<p style="text-align: center;"><a href="http://technews.lt/userfiles/SAM_2248.jpg"><img style="width: 464px; height: 309px;" src="http://technews.lt/userfiles/SAM_2248.jpg" alt="" /></a></p>
<p>&nbsp;</p>
<p><strong>Žvilgsnis iš arčiau</strong></p>
<p>„MSI R9 280X Gaming OC“ ilgis siekia 26,5 cm, ir kaip jau tapo įprasta „Twin Frozr IV“ aušintuvo matmenys priverčia vaizdo plokštę šiek tiek praplatėti. Juodos ir raudonos spalvų dizainas visiškai nesiskiria nuo neseniai matyto „MSI GTX 750 Ti Gaming OC“ modelio. Lyginant su pastarąja vaizdo plokšte, kuri buvo itin lengva, R9 280X pasunkėjo, tačiau yra kur kas lengvesnė už standartinį aušinimą turinčią „Sapphire R9 290“.</p>
<p style="text-align: center;"><a href="http://technews.lt/userfiles/SAM_2249.jpg"><img style="width: 232px; height: 155px;" src="http://technews.lt/userfiles/SAM_2249.jpg" alt="" /></a><a href="http://technews.lt/userfiles/SAM_2250.jpg"><img style="width: 232px; height: 155px;" src="http://technews.lt/userfiles/SAM_2250.jpg" alt="" /></a></p>
<p>Vietoje dviejų 6-pin maitinimo lizdų MSI sumontavo 6 + 8-pin konfigūraciją. Deja, bet pastarasis lizdas sumontuotas vienoje projekcijoje su vienu iš termo vamzdelių, todėl ištraukti maitinimo šaltinio 6+2-pin kabelį tampa nepatogu. „MSI R9 280X Gaming OC“ turi dvi CrossFire jungtis, todėl galima konfigūracija net iš keturių tokių vaizdo plokščių. Taip pat aptinkamas slankiklis, leidžiantis pasirinkti vieną iš dviejų BIOS'ų. MSI nurodo, kad vienai iš padėčių būdingas UEFI palaikymas. Deja, nėra aiškiai nurodyta, kurią padėtį reikia tam reikia pasirinkti (pirmąją ar antrąją).</p>
<p style="text-align: center;"><a href="http://technews.lt/userfiles/SAM_2256.jpg"><img style="width: 232px; height: 155px;" src="http://technews.lt/userfiles/SAM_2256.jpg" alt="" /></a><a href="http://technews.lt/userfiles/SAM_2257.jpg"><img style="width: 232px; height: 155px;" src="http://technews.lt/userfiles/SAM_2257.jpg" alt="" /></a></p>
<p>Galinėje dalyje įrengtos dual DVI-I, HDMI ir dvi mini DisplayPort išvestys.</p>
<p style="text-align: center;"><a href="http://technews.lt/userfiles/SAM_2252.jpg"><img style="width: 464px; height: 309px;" src="http://technews.lt/userfiles/SAM_2252.jpg" alt="" /></a></p>
<p>Ant „MSI R9 280X Gaming OC“ sumontuota ketvirtos kartos „Twin Frozr“ aušinimo sistema sudaryta iš keturių 6 mm ir vieno 8 mm skermens varinių termo vamzdelių, aliumininio radiatoriaus bei dviejų 92 mm skersmens ventiliatorių. Standartiškai tai pareikalaus dviejų išplėtimo lizdų. Chromuoti 8 mm skersmens karščio vamzdeliai sueina į atskirą, šilumą surenkantį, padą. MSI termo vamzdeliams net paskyrė pavadinimą – „SuperPipes“. Jie užpildyti skysčiu, kuris įkaitęs iš skystos būsenos pereina į dujinę. Sumažėjus temperatūrai - vyksta atvirkštinis procesas: dujos virsta skysčiu ir procesas kartojasi toliau. 92 mm skersmens ventiliatoriai turi tą patį identifikavimo numerį, kaip ir „MSI GTX 750 Ti Gaming OC“ aušinimo įrenginiai. Taigi, turime reikalų su slydimo tipo guoliais.</p>
<p style="text-align: center;"><a href="http://technews.lt/userfiles/SAM_2260.jpg"><img style="width: 464px; height: 309px;" src="http://technews.lt/userfiles/SAM_2260.jpg" alt="" /></a></p>
<p style="text-align: center;"><a href="http://technews.lt/userfiles/SAM_2261(1).jpg"><img style="width: 232px; height: 155px;" src="http://technews.lt/userfiles/SAM_2261%281%29.jpg" alt="" /></a><a href="http://technews.lt/userfiles/SAM_2263.jpg"><img style="width: 232px; height: 155px;" src="http://technews.lt/userfiles/SAM_2263.jpg" alt="" /></a></p>
<p>MSI pasirinko standartinę 5+2 VRM sistemą, tačiau panaudojo kokybiškesnes sudėtines dalis: „Military Class 4“ priskiriamus ir, pasak gamintojo, 93 % geresnį efektyvumą turinčius Hi-c kondensatorius bei feritinius induktorius, kurie pasižymi ne tik didesniu efektyvumu, bet ir mažesnėmis darbinėmis temperatūromis. VRM sistema ir dešimt iš dvylikos „SK Hynix“ GDDR5 atminties lustų aušinami atskira metaline plokštele, kuri papildomai dar ir sutvirtina montažinę plokštę.</p>
<p style="text-align: center;"><a href="http://technews.lt/userfiles/SAM_2259.jpg"><img style="width: 464px; height: 309px;" src="http://technews.lt/userfiles/SAM_2259.jpg" alt="" /></a></p>
<p style="text-align: center;"><a href="http://technews.lt/userfiles/SAM_2264.jpg"><img style="width: 232px; height: 155px;" src="http://technews.lt/userfiles/SAM_2264.jpg" alt="" /></a><a href="http://technews.lt/userfiles/SAM_2265.jpg"><img style="width: 232px; height: 155px;" src="http://technews.lt/userfiles/SAM_2265.jpg" alt="" /></a></p>
<p>&nbsp;</p>
<p><strong>Specifikacijos</strong></p>
<p>Niekam nepaslaptis, kad „Radeon R9 280X“ vaizdo akseleratorius yra pervadinta „Radeon HD 7970 GHz Edition“ vaizdo plokštė. Čia dirba 28 nm „Tahiti“ branduolys, turintis pilnai aktyvuotus 2048 šešėlinius procesorius, 384 bitų pločio atmintį su 3 GB atmintimi, 128 tekstūrizacijos ir 32 rasterizacijos vienetus. MSI nusprendė padidinti gamyklinį 1000 MHz branduolio dažnį iki 1050 MHz (+5 %), o GDDR5 atmintį paliko nepaliestą. Tai atitinka 6000 MHz.</p>
<p style="text-align: center;"><img style="width: 400px; height: 493px;" src="http://technews.lt/userfiles/280Xgamingoc.gif" alt="" /></p>
<p>&nbsp;</p>
<p><strong>„MSI Gaming APP“</strong></p>
<p>Buvo smalsu patikrinti, ar testuojant „MSI GTX 750 Ti Gaming OC“ vaizdo plokštę mus nuvylęs „MSI Gaming APP“ įrankis pasielgs dar kartą lygiai taip pat. Šįkart ta pati 1.0.0.21 Gaming APP versija veikia kur kas geriau. Skirtingas branduolio dažnis jau rodomas prie kiekvieno iš trijų režimų ir galime patvirtinti, jog jis tikrai keičiasi. „Silent“ režime branduolio dažnis fiksuotas 1000 MHz, „Gaming“ režime – 1020 MHz, o „OC“ režimui būdingas gamyklinis 1050 MHz dažnis. Deja, bet praktinės reikšmės iš to jokios nėra, nes vaizdo plokštės spartą galime tik sumažinti, o ne padidinti. Jei tylos režimui būtų priskirtas gamyklinis 1050 MHz dažnis, o likusiems dviems parinktas didesnis taktinis dažnis, tai tikrai įneštų bent šiek tiek praktinės naudos. Dabar nauda tik tokia, kad mums lengviau paversti „MSI R9 280X Gaming OC“ į standartinių dažnių „Radeon R9 280X“ modelį (1000/6000 MHz). Papildomai „MSI Gaming APP“ leidžia keisti monitoriaus kontrastą. Tam sukalibruotas net akims turintis leisti pailsėti „eye rest“ režimas.</p>
<p style="text-align: center;"><img style="width: 232px; height: 134px;" src="http://technews.lt/userfiles/280xgamingsilentmode.png" alt="" /><img style="width: 232px; height: 134px;" src="http://technews.lt/userfiles/280xgaminggamemode.png" alt="" /></p>
<p style="text-align: center;"><img style="width: 232px; height: 134px;" src="http://technews.lt/userfiles/280xgamingocmode.png" alt="" /></p>
<p style="text-align: center;"><img style="width: 398px; height: 162px;" src="http://technews.lt/userfiles/280xgamingeyemode.png" alt="" /></p>
<p>&nbsp;</p>
<p><strong>Testavimas </strong></p>
<ul>
<li><strong>Procesorius:</strong> Intel Core i7-4770K (3.5GHz, Turbo off) / AMD Phenom II X4 955 BE (3.2 GHz, 4.0 GHz)</li>
<li><strong>Pagrindinė plokštė: </strong>ASRock Z87E-ITX / Gigabyte 990XA-UD3</li>
<li><strong>RAM atmintis: </strong>Patriot Viper III 2x 4GB 1600 MHz CL9</li>
<li><strong>Vaizdo plokštė: </strong>Sapphire R9 290 (947/5000 MHz)</li>
<li><strong>Maitinimo šaltinis:</strong> Seasonic S12G 550 W</li>
<li><strong>Kietasis diskas:</strong> WD RE3</li>
<li><strong>SSD kaupiklis:</strong> Vector 150</li>
<li><strong>Operacinė sistema:</strong> Windows 7 x64 (SP1)</li>
<li><strong>Vaizdo plokštės tvarkyklės:</strong> Catalyst 14.8 WHQL</li>
</ul>
<p>&nbsp;</p>
<p><strong>Rezultatai </strong></p>
<p style="text-align: center;"><img style="width: 520px; height: 276px;" src="http://technews.lt/userfiles/amd-thief_t.jpg" alt="" /></p>
<p style="text-align: center;"><img style="width: 519px; height: 290px;" src="http://technews.lt/userfiles/280Xgamingthiefd3d.png" alt="" /></p>
<p style="text-align: center;"><img style="width: 519px; height: 290px;" src="http://technews.lt/userfiles/280Xgamingthiefmantle.png" alt="" /></p>
<p>„Thief“ žaidime „MSI R9 280X Gaming OC“ ir Phenom II X4 kombinacijos dėsningai nusileidžia tokio pačio AMD procesoriaus ir R9 290 duetui. Skirtumas matuojant vidutinę spartą siekia vos ~3 fps (D3D). Naudojant „Intel Core i7-4770K“ procesorių tas skirtumas išauga beveik iki 10-ies kadrų per sekundę. Akivaizdu, kad lėtas AMD procesorius labiau stabdo spartesnę „Radeon R9 290“ vaizdo plokštę. „Intel Core i7-4770K“ ir spartintos R9 280X kombinacija yra nenuginčyjamai pranašesnė už „AMD Phenom II X4 955 BE“ ir R9 290 duetą.</p>
<p>„Mantle“ leidžia padidinti vidutinę „Thief“ spartą 48 procentais, būtent tiek paspartėjo ir R9 290 su tokio pačio dažnio (3.2 GHz) Phenom II X4 procesoriumi. Minimalus fps pakilo nuo 12-os iki beveik 21 kadro per sekundę, tačiau likusiuose dviejuose testavimo bandymuose nenukrito žemiau keturiasdešimties. Žaidimo variklio nulemtą vienkartinį kadrų sumažėjimą puikiai pateisina spartinto AMD procesoriaus rezultatai, kuomet buvo užfiksuota minimali 43 fps vertė, o tai yra šiek tiek daugiau nei du su puse karto didesnė reikšmė, nei buvo gauta naudojant D3D API. „Intel“ ir „Mantle“ sąjunga nėra vaisinga: minimali kadrų per sekundę reikšmė padidėja trimis fps (+8 %), o vidutinė – beveik septyniais procentais. Matuojant vidutinės spartos prieaugį su „Mantle“, Core i7-4770K ir R9 290 trio buvo pasiektas identiškas rezultatas. Naudojant „Mantle“ instrukcijų rinkinį ir nespartintą Phenom II procesorių „MSI R9 280X Gaming OC“ nuo Radeon R9 290 atsilieka vidutiniškai keturiais kadrais per sekundę (-8 %), su „Intel“ procesoriumi – 11 fps, o tai lygu 19-ai procentų.</p>
<p style="text-align: center;"><a href="http://technews.lt/userfiles/d3dthief(1).png"><img style="width: 232px; height: 317px;" src="http://technews.lt/userfiles/d3dthief(1).png" alt="" /></a><a href="http://technews.lt/userfiles/mantlethief(1).png"><img style="width: 232px; height: 317px;" src="http://technews.lt/userfiles/mantlethief(1).png" alt="" /></a></p>
<p style="text-align: center;"><em>Apkrova su D3D                          /                     Apkrova su „Mantle“</em></p>
<p style="text-align: center;">
<p style="text-align: center;"><img style="width: 520px; height: 289px;" src="http://technews.lt/userfiles/kaveri11.jpg" alt="" /></p>
<p style="text-align: center;"><img style="width: 519px; height: 290px;" src="http://technews.lt/userfiles/280Xgamingstarswarmd3d.png" alt="" /></p>
<p style="text-align: center;"><img style="width: 519px; height: 290px;" src="http://technews.lt/userfiles/280Xgamingstarswarmmantle.png" alt="" /></p>
<p>„Star Swarm“ matome labai keistą, bet paaiškinamą reiškinį, kai „AMD Phenom II X4 955 BE“ ir R9 290 nusileidžia „AMD Phenom II X4 955 BE“ ir „MSI R9 280X Gaming OC“ kombinacijai naudojant D3D instrukcijų rinkinį. Praeitoje apžvalgoje pastebėjome, kad prie D3D API Radeon R9 290 maksimalus branduolio dažnis neviršyja 700 MHz ir pastoviai blaškosi tarp 600 – 700 MHz, kai „MSI R9 280X Gaming OC“ branduolio dažnis yra absoliučiai statinis ir visą laiką siekia maksimalius leistinus 1050 MHz. „Mantle“ paketas viską sustato į logiškas vėžes, nes su šiuo API R9 290 pasiekia sau įprastinį 948 MHz dažnį. Tokiu scenarijumi nepriklausomai nuo naudojamo procesoriaus R9 290 pakyla aukšiau R9 280X OC, tačiau skirtumas labai nedidelis, viso labo 2-4 fps.</p>
<p style="text-align: center;"><a href="http://technews.lt/userfiles/d3dswarm(1).png"><img style="width: 232px; height: 315px;" src="http://technews.lt/userfiles/d3dswarm(1).png" alt="" /></a><a href="http://technews.lt/userfiles/mantleswarm(1).png"><img style="width: 232px; height: 315px;" src="http://technews.lt/userfiles/mantleswarm(1).png" alt="" /></a></p>
<p style="text-align: center;"><em>Apkrova su D3D                          /                     Apkrova su „Mantle“</em></p>
<p style="text-align: center;">
<p style="text-align: center;"><img style="width: 520px; height: 293px;" src="http://technews.lt/userfiles/Battlefield-4-Mantle-Update.jpg" alt="" /></p>
<p style="text-align: center;"><img style="width: 519px; height: 290px;" src="http://technews.lt/userfiles/280Xgamingbf4d3d.png" alt="" /></p>
<p style="text-align: center;"><img style="width: 519px; height: 290px;" src="http://technews.lt/userfiles/280Xgamingbf4mantle.png" alt="" /></p>
<p>Testuodami „Radeon R9 290“ „Battlefield 4“ žaidime skirtumas tarp „Mantle“ ir D3D instrukcijų rinkinių atsispindėjo tik užfiksuotą spartą perteikiančiose diagramose. Pačio žaidimo veikimo ypatybės buvo identiškos, tačiau to paties negalėtume pasakyti apie „Intel Core i7-4470K“, „MSI R9 280X Gaming OC“ ir DirectX11 API trio. Du iš trijų kartų susidūrėme su praleidžiamų kadrų efektu (angl. chopiness), nors testuota buvo viena R9 280X vaizdo plokšte (ne CrossFire konfigūracijoje) ir su tuo pačiu Catalyst 14.8 tvarkyklių paketu, kaip ir „Radeon R9 290“. Su „Mantle“ API žaidėjams labai nemalaus įspūdžio nepatyrėme – kadrų kaita buvo visiškai nuosekli ir visais trimis scenų testavimo atvejais „Battlefield 4“ „važiavo kaip per sviestą“. Tokios išgyvenimus sunku paaiškinti, nes R9 280X OC ir Phenom II X4 duetas kadrų kaitos problemos su D3D API neturėjo.</p>
<p>„MSI R9 280X Gaming OC“ ir „Sapphire R9 290“ sugretinimas leidžia pamatyti, kad Phenom II X4 procesorius galutinę spartą riboja tiek, kad pakeitus R9 280X OC į R9 290 praktiškai neturime jokio spartos padidėjimo. Tačiau „Mantle“ API praktiškai visiškai leidžia pašalinti silpno procesoriaus sukurtą butelio kaklelio efektą: spartinto Phenom II X4 ir „MSI R9 280X Gaming OC“ duetas matuojant vidutinę fps reikšmę praktiškai neatsileika nuo tos pačios vaizdo plokštės ir „Intel Core i7-4770K“ kombinacijos. Pašalintas butelio kaklelio efektas atsispindi ir aiškiai matomame fakte, kad esant aktyvuotam „Mantle“ paketui R9 290 sugeba pabėgti nuo R9 280X net naudojant senąjį Phenom II X4. Tradiciškai su „Mantle“ matome šiek tiek mažesnį fps minimumą ir didesnį fps maksimumą.</p>
<p style="text-align: center;"><a href="http://technews.lt/userfiles/d3dbf4(1).png"><img style="width: 232px; height: 315px;" src="http://technews.lt/userfiles/d3dbf4(1).png" alt="" /></a><a href="http://technews.lt/userfiles/mantlebf4(1).png"><img style="width: 232px; height: 316px;" src="http://technews.lt/userfiles/mantlebf4(1).png" alt="" /></a></p>
<p style="text-align: center;"><em>Apkrova su D3D                          /                     Apkrova su „Mantle“</em></p>
<p>&nbsp;</p>
<p><strong>Spartinimas</strong></p>
<p>„MSI Afterburner“ leidžia padidinti gamykliškai nustatytą 1156 mV siekiančią branduolio įtampą iki 1300 mV (1.3 V), o GDDR5 atminties įtampą nuo 1500 iki 1700 mV. Buvo nutarta „MSI R9 280X Gaming OC“ labai neskriausti – maksimalūs dažniai ieškomi nedidinant originalios įtampos.</p>
<p>28 nm „Tahiti“ branduolys sėkmingai pasiekė 1135 MHz dažnį. Didinant dažnį toliau grafiškai intensyvesni žaidimai nustodavo veikę. Tuo tarpu GDDR5 atmintį pavyko kilstelti nuo 6000 iki 6600 MHz (100 MHz intervalais). Pasiektas dažnis itin nenudžiugino prisimenant, kad ant „MSI R9 280X Gaming OC“ montažinės plokštės sumontuota „SK Hynix“ atmintis, kurią kartais pavyksta pakeli ir iki 7000 MHz ribos.</p>
<p style="text-align: center;"><img style="width: 400px; height: 493px;" src="http://technews.lt/userfiles/280Xgamingococ.gif" alt="" /></p>
<p>Naudojant D3D papildomas „MSI R9 280X Gaming OC“ spartinimas „Thief“ žaidime atneša beveik 6 procentus papildos spartos (matuojant vidutinę spartą), tačiau to nepakanka pasiekti R9 290 lygį. Naudojant „Mantle“ nesusiduriama su scenos pradžioje išlendančia mažiau pastovia fps kaita, todėl didesni dažniai leidžia užfiksuoti ir didesnę minimalią fps vertę, kuri paauga lygiai trimis kadrais per sekundę. Vidutinė sparta taip pat padidėja šešiais procentais, todėl logiška, kad R9 290 palieka priekyje. Maksimalus „MSI R9 280X Gaming OC“ spartinimas net su „Mantle“ API pagalba neleidžia pasiekti geresnių galutinių rezultatų, lyginant su R9 290 ir D3D duetu.</p>
<p style="text-align: center;"><img style="width: 520px; height: 290px;" src="http://technews.lt/userfiles/280Xgamingocthiefd3d.png" alt="" /></p>
<p style="text-align: center;"><img style="width: 519px; height: 290px;" src="http://technews.lt/userfiles/280Xgamingocthiefmantle.png" alt="" /></p>
<p>&nbsp;</p>
<p><strong>Temperatūros, triukšmas ir energijos sąnaudos </strong></p>
<p>Matavimams buvo pasirinktas 15 min trukmės „Unigine Heaven 4.0“ testas. Taip pat nusprendėme pažiūrėti, kokią įtaką temperatūroms ir energijos sąnaudoms daro padidinti dažniai. Aplinkos temperatūra - 19 °C.</p>
<p style="text-align: center;"><img style="width: 519px; height: 290px;" src="http://technews.lt/userfiles/280Xgamingoctemps.png" alt="" /></p>
<p>Ramybės režime aušinimo sistemai priklausantys ventiliatoriai stabiliai sukasi 930 RPM dažnumu (18 % visų sūkių) ir yra absoliučiai negirdimi. Po penkiolikos minučių nutraukę apkrovos režimą užfiksavome padidėjusią branduolio temperatūrą nuo 26 °C iki maksimalių 63 °C. Ventiliatoriai pasiekė ~1470 RPM (31 %). Norint išgirstį jų suaktyvėjimą būtina laikyti ausį arčiau korpuso, kitaip girdimi liks vien tylūs sisteminiai ventiliatoriai. „Afterburner“ pagalba nustatėme, kad virtuali tyla bendrame fone galima neviršyjus 35 % visų apsisukimų, o pasiekus 40 % „Twin Frozr IV“ aušinimo sistema jau „perlipa“ sisteminius ventiliatorius, bet toli gražu garso atžvilgiu nedominuoja kitų ventliatorių atžvilgiu ir jokiu būdu nėra garsi. Užkietėjusiems žaidėjams ir mažiau vertinantiems tylą labai priimtinai gali pasirodyti net 50-60 % sūkiai, kurie sumažins ir taip mažas temperatūras dar 7-12 °C.</p>
<p>Spartinimas šiek tiek padidino maksimalias branduolio ir VRM mazgų temperatūras (2-3 °C!). Ventiliatoriai pasiekė 33 % visų apsukų, tačiau pastebimiausiai išaugo maksimalios el.sąnaudos: nuo 261 iki 277 W.</p>
<p><strong>Išvados</strong></p>
<p>„MSI R9 280X Gaming OC“ tapo antrąja AMD vaizdo plokšte, su kuria patikrinome vieno iš pagrindinių produkto kozirių – palaikomos „Mantle“ technologijos – teikiamus privalumus. Reikėtų atkreipti dėmesį, kad skirtingai nei „Sapphire R9 290“ atveju, testuodami „MSI R9 280X Gaming OC“ susiduriame tik su spartos prieaugiu, kuris gaunamas dėka kreipties kodų perkėlimo iš CPU į VGA . „MSI R9 280X Gaming OC“, kaip ir visų kitų „Radeon R9 280X“ vaizdo plokščių,  branduolio dažnis valdomas statiniu būdu – 3D terpėje turime nekintantį dažnį. Radeon R9 290 branduolio dažnis - dinaminis ir kinta nuo daugelio faktorių, pavyzdžiui nuo vaizdo akseleratoriaus apkrovos. Labai neefektuvus R9 290 išnaudojimas „Star Swarm“ sintetiniame teste, privertęs „Hawaii“ branduolį ilgesnį laiką dirbti mažesniu nei 700 MHz dažniu, ir pastovus 1050 MHz silpnai gamykliškai spartintos „MSI R9 280X Gaming OC“ branduolio dažnis apsprendė tai, kad „AMD Phenom II X4 955 BE“ ir „Gaming OC“ serijos duetas buvo pranašesnis už techniškai galingesnį Phenom II X4 955 BE ir R9 290 duetą. Tiesa, tai bvo vienintelis R9 290 vaizdo plokštei nepalankus rezultatas. „Battlefield 4“ ir „Thief“ žaidimuose „MSI R9 280X Gaming OC“ nebeįstengė aplenkti R9 290, nors atsilikimas naudojant Phenom II X4 955 BE procesorių dažniausiai buvo labai nedidelis. Butelio kaklelio efektą panaikinęs „Intel Core i7-4470K“ leido „Sapphire R9 290“ savo atotrūkį gerokai padidinti.</p>
<p>Dar kartą įsitikinome, kad „Mantle“ aktyvacija nėra efektyvi, kuomet naudojamas galingas procesorius. Minimalus ir vidutinis fps kiekis bandant „Thief“ paaugo po ~7 procentus, o „Battlefield 4“ žaidime vidutinės spartos prieaugis net nepasiekė 4 procentų. Tačiau „Mantle“ privalumai visu gražumu atsiskleidė kuomet buvo naudojamas ir morališkai ir techniškai pasenęs Phenom II X4 955 BE procesorius. Minimali fps vertė perėjus nuo D3D prie „Mantle“ API „Thief“ žaidime išaugo nuo  beveik iki dviejų su pusės karto, o vidutinė sparta didėjo 48 procentais ir 38 procentais paspartinus Phenom II X4 955 BE iki 4 GHz. Su „Battlefield 4“ didžiausi pokyčiai buvo užfiksuoti naudojant bazinio dažnio Phenom II X4 955 BE, kuomet vidutinė sparta padidėjo 16 procentų (nuo 49,8 iki 57,8 fps). Tiesa, tai neprilygo 32 procentų paspartėjimui naudojant R9 290 vaizdo plokštę. Panašu, kad kuo šalia AMD procesoriaus naudojama galingesnė vaizdo plokštė, tuo „Mantle“ duoda daugiau naudos, nes R9 290 dažnis naudojant tiek D3D, tiek „Mantle“ kito nežymiai. Nauda buvo akivaizdžiai pastebima, kuomet „Battlefield 4“ žaidime su D3D ir Core i7-4770K duetu dukart akivaizdžiai susidūrėme su kadrų praleidimo problema. Nors „MSI R9 280X Gaming OC“ su „Mantle“ parodė šiek tiek mažesnį minimalų fps, visas tris testavimo sesijas šaudyklė veikė nepriekaištingai. Galbūt tai tiesiog tvarkyklių lygio klaida (bug'as).</p>
<p>Kalbant konkrečiai apie „MSI R9 280X Gaming OC“ kūrinį, vėlgi likome sužavėti tuo, kuo sužavėjo „MSI GTX 750 Ti Gaming OC“ ir nusivylę tais pačiais sprendimais. MSI aiškiai „Gaming“ serijos vaizdo plokštėms pritaiko per mažą gamyklinį paspartinimą, kad gauta nauda būtų apčiuopiama. Darsyk branduolys buvo paspartintas silpnai, o atmintis (6000 MHz) išvis nepaliesta, nors atlikti spartinimo rezultatai parodė, kad rezervų buvo gana daug: pasiekti maksimalūs 1135 ir 6600 MHz dažniai. Sunku paaiškinti tokią MSI strategiją, galbūt norima palikti didesnę erdvę spartinti pačiam vaizdo plokštės savininkui, o galbūt norima išlaikyti taisyklę, kad tikrai verti spartinimo vardo gamykliniai dažniai taikomi tik „Lightning“ serijos vaizdo plokštėms.</p>
<p>Įgavusi du papildomus termo vamzdelius lyginant su „GTX 750 Ti Gaming OC“, bet ir gavusi kur kas karštesnį ir daugiau nei dvigubai didesnį TDP reitingą turintį „Tahiti“ branduolį, „Twin Frozr IV“ aušinimas dar kartą nepaliko mus abejingais. Bereikalingas nesišvaistymas medžiagomis projektuojant aušinimo sistemą leidžia „MSI R9 280X Gaming OC“ pavadinti ne tik lengvo svorio, puikios konstrukcijos produktu, bet svarbiausia labai tyliu ir efektyviai aušinamu. Ventiliatorių sūkiai mūsų sąlygomis nepasiekė nė 40 % visos vertės, leidžiant „MSI R9 280X Gaming OC“ vaizdo plokštei likti tylių sisteminių sisteminių ventiliatorių fone. Nuostabiausia tai, kad virtuali tyla buvo išlaikyta branduolio temperatūroms neviršyjant 65 °C!. Absoliučiai jokio jaudulio nesukėlė ir VRM temperatūros, kurios pasiliko prieš 60 °C ribą. Panašu, kad „MSI Gaming“ serijos sergėtoju ir vizitine kortele tampa ne baltasis drakonas, o būtent „Twin Frozr IV“ aušinimo sistema, kuri tikrai <a href="http://www.skytech.lt/search.php?keywords=280X&amp;x=0&amp;y=0&amp;search_in_description=0&amp;pagesize=100&amp;sort=5a&amp;m=167"><em>nėra pati brangiausia</em></a> tarp konkurentų sprendimų.</p>
<p style="text-align: center;"><img style="width: 200px; height: 200px;" src="http://technews.lt/userfiles/TNrecommend_vectorized.png" alt="" /></p>
