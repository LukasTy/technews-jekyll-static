---
layout: post
status: publish
published: true
title: Samsung Galaxy Tab planšetas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5465
wordpress_url: http://localhost/site/new/samsuns_galaxy_tab_plansetas/
date: '2011-01-23 18:11:32 +0200'
date_gmt: '2011-01-23 18:11:32 +0200'
categories:
- Multimedia įrenginiai
- Apžvalgos
---
<p>Planšetiniai kompiuteriai buvo tikra sensacija CES 2010 parodoje, tuo tarpu šiais metais jie tiesiog ją užkariavo, nes nebuvo penkių metrų nuo vieno iki kito stendo, kuriame nesipuikuotų vienas ar kitas planšetas. Tiesa, iki šiandien mes žinome tik du galingus žaidėjus – Apple ir Samsung.</p>
<p>Apple savąjį iPad pristatė dar praėjusių metų balandį, o šis planšetinis kompiuteris užkariavo didžiąją dalį šių kompiuterių rinkos, nes buvo pirmasis toks produktas. Kita didžioji kompanija, kuri pristatė savąjį planšetą, buvo Pietų Korėjos gigantas Samsung su Galaxy Tab. Kai Apple iPad Lietuvoje oficialiai vis dar negalime įsigyti, Samsung laikosi kitokios politikos – Galaxy Tab jau nuo praėjusių metų pabaigos Lietuvoje. Taigi nieko keisto, kad šį gigantą prieš planšetinių kompiuterių bumą išbandyti gavome ir mes.</p>
<p>TURINYS:</p>
<p>>Šiek tiek apie Samsung<br />
<br />>Pakuotė<br />
<br />>Produkto dizainas ir išorė bendrai<br />
<br />>Planšeto specifikacijos ir ekranas<br />
<br />>Vartotojo sąsaja<br />
<br />>Interneto naršyklė<br />
<br />>Pokalbiai ir SMS<br />
<br />>Integruota foto kamera<br />
<br />>Multimedija<br />
<br />>Programos<br />
<br />>Visa kita<br />
<br />>Baterija<br />
<br />>Išvada</p>
<p><b>Šiek tiek apie Samsung</b></p>
<p>Samsung Electronics – pasaulyje pirmaujanti kompanija, vystanti puslaidininkių, telekomunikacijų, skaitmeninių priemonių ir skaitmeninės daugialypės terpės technologijas. 2009 m. konsoliduotieji pardavimai sudarė 116.7 milijardus JAV dolerių. Kompaniją, kurioje dirba apie 157 700 žmonių 185 biuruose 65 valstybėse, sudaro septyni nepriklausomai veikiantys verslo padaliniai: Vaizdo displėjų, Mobiliųjų komunikacijų, Telekomunikacijų sistemų, Skaitmeninių priemonių, IT sprendimų, Puslaidininkių ir LCD. Pripažintas vienu iš greičiausiai augančių pasaulinių prekės ženklų Samsung Electronics yra pirmaujantis skaitmeninių televizorių, atminties lustų, mobiliųjų telefonų ir TFT-LCD matricų gamintojas.</p>
<p><b>Pakuotė</b></p>
<p>Nežinau kodėl, tačiau Lietuvoje esantiems kompanijų padaliniams įprasta telefoną/planšetą pateikti ne mažmeninėje, tačiau bet kokioje pakuotėje, ko neesame matę bandydami tiesiai iš kompanijų gautus testavimo pavyzdžius. Galbūt dėžutės yra suplėšomos, sudeginamos ar kur kitur išmetamos, o gal lietuvių padaliniams jos nepatinka, tad tiesiog privalome peršokti į pakuotės turinį.</p>
<p>Kaip mus patikino, pakuotė yra pilna, tačiau ir tai teko patikrinti internete – yra buvę porą atvejų, kai Lietuvoje esantys testavimo pavyzdžiai neturi vieno ar kito aspekto. Kažkas panašaus nutiko ir su Samsung Galaxy Tab testavimo pavyzdžiu, kuriame nebuvo jokių dokumentų – nei vartotojo vadovo, nei kitos reikalingos brošiūros. Smagu, kad nepamiršta įdėti reikiamų dalykų.</p>
<p>O kalbant apie reikiamus dalykėlius, keistoje dėžutėje mes radome Samsung Galaxy Tab planšetinį kompiuterį, keistos jungties kabelį į kompiuterį, ausines ir įkroviklį skirtą Europos rinkai. Tikrai nemalonu, kad Galaxy Tab nesikrauna jį prijungus prie kompiuterio, ką esu įpratęs ir visada darau su išmaniaisiais telefonais, bet testavimo metu reikėjo pamiršti šią praktiką ir naudotis pateiktu įkrovikliu.</p>
<p><a class="ns" href="http://sb.technews.lt/Galaxy%20Tab/Dideles/2.jpg">
<div class="imgright"><img src="http://sb.technews.lt/Galaxy%20Tab/Mazos/2.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles/1.jpg"><br /><img src="http://sb.technews.lt/Galaxy%20Tab/Mazos/1.jpg" /><br /></a></p>
<p>Žvelgiant į pakuotė iš viršaus, viskas lyg ir yra, išskyrus vartotojo vadovą, kuris tikrai praverstų ne technikos entuziastui, bet jis mažmeninėje pakuotėje tikrai yra. Turinys tikrai nestebina, kaip pats planšetas, mums trūksta tokių paprastų niuansų, kaip servetėlės valyti ekraną, ar dėklo įsidėti įrenginį, o Samsung tuo tikrai galėjo pasirūpinti – už Galaxy Tab mes mokame milžiniškus pinigus.</p>
<p><b>Produkto dizainas ir išorė bendrai</b></p>
<p>Iš pirmo žvilgsnio Galaxy Tab šiek tiek savo dizainu primena išmanųjį telefoną Samsung Galaxy S, tačiau skirtumas yra tas, kad jis neturi didelio „namų“ mygtuko, kuris pakeistas mažu prisilietimui jautriu. Pats planšetinis kompiuteris, kaip ir įprasta tokio tipo įrenginiams, yra gana didelis, tiksliau 190x120 milimetro dydžio, bet mes nepamirštame didelio 7 colių ekrano, kuris ir įtakoja šį jo dydį.</p>
<p>Vienas iš pirmųjų vizualinių pranašumų, kuris pastebimas net ir nebandžius konkurento Apple iPad, jo dydis. Samsung Galaxy Tab yra akivaizdžiai lengvesnis, plonesnis ir mažesnis už 10 colių milžiną iš Apple, tačiau bet kokiu atveju akivaizdu, kad nei vieno, nei kito jūs į savo turimą kelnių kišenę neįkišite. </p>
<p>Visas Samsung Galaxy Tab korpusas yra pagamintas iš plastmasės, tačiau tai nėra blogai. Atvirkščiai, produktas rankose jaučiasi labai gerai, o panaudota medžiaga leido jo svorį sumažinti iki 380 gramų, kai Apple iPad sveria net 730 gramų. Nors Galaxy Tab vis tiek sveria žymiai daugiau nei bet koks šiuo metu rinkoje siūlomas išmanusis telefonas, laikyti dvigubai lengvesnį įrenginį rankose žymiai maloniau.</p>
<p><a class="ns" href="http://sb.technews.lt/Galaxy%20Tab/Dideles/4.jpg">
<div class="imgright"><img src="http://sb.technews.lt/Galaxy%20Tab/Mazos/4.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles/3.jpg"><br /><img src="http://sb.technews.lt/Galaxy%20Tab/Mazos/3.jpg" /><br /></a></p>
<p>Samsung ar nesistengė, ar jiems tiesiog nepavyko, tačiau visas Samsung Galaxy Tab labai gerai traukia pirštų antspaudus. Už tai planšetiniam kompiuteriui galėtumėme skirti aukščiausią įvertinimą. Galite valyti savo įrenginį su servetėle kiek tik norite, vis tiek matysite pirštų antspaudus, nes tereikia Galaxy Tab paimti į rankas ir pirštų antspaudai išmargins visą įrenginį. Mes kalbame tiek apie ekraną, tiek apie priekinę planšeto pusę, tiek ir galinę. Visas įrenginys visą laiką būna nusietas pirštų antspaudais.</p>
<p>Priekinė Samsung Galaxy Tab pusė yra juoda, tuo tarpu galinis dangtis – baltas. Sunku pasakyti, ar tai geras sprendimas, tačiau aš mieliau rankose laikyčiau visiškai juodą įrenginį. Bet kokiu atveju, į galinę pusę pasižiūriu retai, esu už vienos spalvos įrenginius, tad jis galėtų būti visiškai juodas. Visgi, tai ir vėl skonio reikalas. Galbūt kai kuriems vartotojams kaip tiks patiks juodai baltas Galaxy Tab.</p>
<p>Atėjo metas pakalbėti apie Samsung Galaxy Tab turimas jungtis ir kitus komponentus, kuriuos matome plika akimi. Priekinėje pusėje, apačioje, laikant įrenginį vertikaliai, yra keturi prisilietimui jautrūs mygtukai. Tai paieškos, ėjimo atgal, namų ir meniu mygtukai. Samsung Galaxy S telefonas stokoja vieno iš šių paminėtų keturių mygtukų – paieškos. Viršuje, tuo tarpu, mes randame priekinę video pokalbių kamerą bei aplinkos apšvietimo sensorių. Kairė pusė yra praktiškai tuščia, joje palikta vietos tik mikrofonui, o dešinėje randame pagrindines jungtis ir mygtukus – pajungimo, garso reguliavimo mygtukus bei lizdus įkišti papildomą microSD kortelę arba jūsų turimą SIM kortelę.</p>
<p><a class="ns" href="http://sb.technews.lt/Galaxy%20Tab/Dideles/6.jpg">
<div class="imgright"><img src="http://sb.technews.lt/Galaxy%20Tab/Mazos/6.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles/5.jpg"><br /><img src="http://sb.technews.lt/Galaxy%20Tab/Mazos/5.jpg" /><br /></a></p>
<p>Viršuje tematome įprastą 3,5mm skersmens lizdą ausinėms, o apačioje per vidurį esančią keistą, Samsung sugalvotą jungtį, į kurią kišasi specialus 30 jungčių kompanijos kabelis. Be pastarojo nei perkelsite duomenis į planšetą, nei jį įkrausite, tad tai labai keistas sprendimas. Mums įdomu, ar Europos Komisijos sprendimas susijęs su microUSB jungtimi visiems be išimties telefonams galioja ir planšetams? Iš keistosios Samsung jungties šonų įtaisyti du Galaxy Tab garsiakalbiai.</p>
<p><a class="ns" href="http://sb.technews.lt/Galaxy%20Tab/Dideles/8.jpg">
<div class="imgright"><img src="http://sb.technews.lt/Galaxy%20Tab/Mazos/8.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles/7.jpg"><br /><img src="http://sb.technews.lt/Galaxy%20Tab/Mazos/7.jpg" /><br /></a></p>
<p>Pabaigai telieka galinė Samsung Galaxy Tab pusė, kurioje randame 3.2MP vaizdo kamerą su LED blykste. Tai dar vienas pranašumas prieš konkurentą Apple iPad. Pastarasis planšetas ne tik kada neturi priekinės kameros video pokalbiams, tačiau ir galinės, o Galaxy Tab pasižymi abejomis. Ir nors planšetinis kompiuteris su tik 3.2MP rezoliucijos vaizdo kamera tikrai nėra skirtas įamžinti reikšmingas gyvenimo akimirkas, tačiau po ranka turėti vaizdo kamerą, kuri ir filmuoja, ir fotografuoja, gana malonu. Galinė Samsung Galaxy Tab dalis nenusiima, tad po ja esančios baterijos pakeisti nėra įmanoma.</p>
<p><b>Planšeto specifikacijos, ekranas ir sparta</b></p>
<p>Mums, technikos entuziastams, visad rūpi, kas gi slypi po dangčiu, tačiau visų pirma apie patį Samsung Galaxy Tab dydį. Jau kiek ankščiau minėjau, jog laikant vertikaliai planšeto aukštis yra 190 milimetro, o plotis – 120 milimetro, tuo tarpu storis vos 12 milimetro. Kalbant apie apartinę įrangą, ji yra labai panaši į Galaxy S išmaniajame telefone naudojamą. Abu produktai naudoja tą patį ARM Cortex A8 1GHz centrinį procesorių, turi po 512MB darbinės atminties. Jie demonstruoja labai panašią spartą. Didžiausias skirtumas yra vidinėje talpoje. Kai Galaxy Tab siūlo 16 ar 32GB talpą, Galaxy S tik 8 arba 16GB.</p>
<p>Samsung šių metų CES parodoje pristatė pigesnę Galaxy Tab versiją, kuri pasižymi tik WiFi bevieliu ryšiu. Tuo tarpu mūsų bandomoji versija turi visus mums įprastus ryšių palaikymus – keturių dažnių GSM/GPRS/EDGE ir, žinoma, dviejų dažnių 3G iki 7,2Mbps atsiuntimo spartos, WiFi bei Bluetooth bevielius ryšius. Tai viskas ko mums, Lietuvoje, galėtų prireikti prisijungti.</p>
<p>Samsung Galaxy Tab pažiba, kas be ko, yra 7 colių LCD ekranas gebantis atvaizduoti 1024x600 rezoliuciją. Nors jis nėra tokios geros kokybės, kaip SuperAMOLED ekranas naudojamas Galaxy S, tačiau įkasti 10 colių Apple iPad ekranui tikrai gali. Nepaisant to, jog daugelis teigia, kad Galaxy Tab ekranas pasižymi labai siauriais matymo kampais, testuodamas produktą aš nesusidūriau su problemomis įtakotomis šio aspekto ir man pasirodė, kad matymo kampai gana normalūs. Apple iPad teko čiupinėti, tačiau objektyviai palyginti, kokie matymo kampai yra jame, o kokie Galaxy Tab, neturėdamas pirmojo, negaliu.</p>
<p>Dėl ko dar labai patiko naudojamas 7 colių ekranas, tai jo nuostabaus jautrumo prisilietimui bei naudojamo įbrėžimams atsparaus Gorilla stiklo. Kontrastas puikus, spalvos taip pat, tačiau dėl didelio LCD ekrano vėlinimo greitai bėgant per nuotraukų galeriją pastebimi šiokie tokie nemalonūs niuansai, kurie, sakykime, antrojoje Galaxy Tab versijoje galėtų būti pataisyti.</p>
<p>Samsung Galaxy Tab puikiai susidoroja su visokių formatų 720p rezoliucijos filmais, taip pat net ir Full HD rezoliucijos filmais, tačiau aš asmeniškai nematau prasmės pastaruosius žiūrėti dėl to, jog 7 colių ekranas su savo turima rezoliucija neparodys viso jų grožio. Visiškai pakanka ir 720p filmo. Su specialia programine įranga Galaxy Tab mes netestavome, tačiau šioje pastraipoje norėčiau paminėti įdomų dalyką. Įjungus muzikos grotuvą ir Google Android naršyklę, muzika vietomis pradeda strigti. Tai reiškia, kad ARM Cortex A8 nesugeba gerai susidoroti su šiais, atrodo, dvejais įprastais darbais vienu metu. Taigi vien dėl šio nereikšmingo aspekto man nekiltų ranka įsigyti Galaxy Tab. Laukčiau nVidia Tegra 2 lustu pagrįstų planšetų su dvejais branduoliais, kurie, tikiu, leis vienu metu ir naršyti internete, ir klausytis muzikos be jokių problemų, ko mums Galaxy Tab suteikti šiuo metu negali.</p>
<p><b>Vartotojo sąsaja</b></p>
<p>Tenka pripažinti, kad Galaxy Tab surinktas gana neblogai, tačiau priežastis, dėl kurios mes įsigijome ar įsigysime vieną ar kitą planšetą, yra jo operacinė sistema. Samsung kurdama savo pirmąjį tokio tipo produktą panaudojo tuo metu naujausią Google Android 2.2 Froyo operacinę sistemą, tačiau ją modifikavo mažiau, nei, sakykime, Galaxy S išmaniajame telefone. Tai reiškia, kad Galaxy Tab mes daugiau matysime „sušalusio jogurto“, nei TouchWiz vartotojo sąsajos elementų.</p>
<p>Tai pastebime tik įjungę Galaxy Tab. Planšeto ekranas atrakinamas taip, kaip sumanė Google, o viename iš pradinių langų mes nebematome apačioje visad prikabintų keturių programinių ikonų. Jas planšete pakeitė interneto naršyklės, aplikacijų ir elektroninio pašto ikonos, kas šio tipo įrenginyje turi netgi daugiau prasmės, nei kažką panašaus naudoti Galaxy S išmaniajame telefone.</p>
<p><a class="ns" href="http://sb.technews.lt/Galaxy%20Tab/Dideles1/2.png">
<div class="imgright"><img src="http://sb.technews.lt/Galaxy%20Tab/Mazos1/2.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/1.png"><br /><img src="http://sb.technews.lt/Galaxy%20Tab/Mazos1/1.jpg" /><br /></a></p>
<p>Samsung Galaxy S kartu su Android 2.2 operacine sistema jums siūlo iki devynių namų langų, o atsižvelgiant į tai, kokio dydžio jie yra, vietos užteks net ir tiems vartotojams, kurie naudojasi begale dalykėlių (angl. widgets) ar programų ikonų. Viename iš tuščių langų imitavę žirklių darbą, ar spustelėję prisilietimui jautrų meniu mygtuką ir redagavimo mygtuką, jūs galėsite laisvai sumažinti ar padidinti turimų namų langų kiekį, juos perstumti į vieną ar kitą pusę.</p>
<p><a class="ns" href="http://sb.technews.lt/Galaxy%20Tab/Dideles1/4.png">
<div class="imgright"><img src="http://sb.technews.lt/Galaxy%20Tab/Mazos1/4.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/3.png"><br /><img src="http://sb.technews.lt/Galaxy%20Tab/Mazos1/3.jpg" /><br /></a></p>
<p>Namų langai, kaip žinia, yra skirti įkelti programėles ir programų ikonas, kad šias būtų galima pasiekti akimirksniu. Google į savo standartines Android operacinės sistemos versijas jau būna įdėjusi porą programėlių, kaip visad Samsung pridėjo dar porą, tačiau tai nėra tai, ką mums siūlo HTC savo išmaniuosiuose telefonuose. HTC ne tik yra Android operacinės sistemos modifikavimo pionierė, tačiau ir programėlių kūrimo pionierė. Tiesa, šis aspektas nėra didelė problema, nes Android Market jūs galite rasti net keletą tūkstančių programėlių, tačiau jas po ranka, ypač kokybiškas, būtų patogu turėti.</p>
<p><a class="ns" href="http://sb.technews.lt/Galaxy%20Tab/Dideles1/6.png">
<div class="imgright"><img src="http://sb.technews.lt/Galaxy%20Tab/Mazos1/6.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/5.png"><br /><img src="http://sb.technews.lt/Galaxy%20Tab/Mazos1/5.jpg" /><br /></a></p>
<p>Samsung kaip niekad puikiai padirbėjo ties programų valdymu. Samsung programų valdiklis ir ankščiau buvo geras, tačiau jis čia atnaujintas. Jį spustelėję galite išjungti aktyvias programas, pamatyti darbinės atminties eikvojimą, išnaudotą vietos kiekį. Spustelėję programą ją galite perkelti į įdėtą atminties kortelę, kas nėra įmanoma net Galaxy S telefone atnaujinus jį į Android 2.2 operacinę sistemą. Jums prireiks programų iš Android Market, kai Galaxy Tab tai yra jau integruota ypatybė.</p>
<p><a class="ns" href="http://sb.technews.lt/Galaxy%20Tab/Dideles1/8.png">
<div class="imgright"><img src="http://sb.technews.lt/Galaxy%20Tab/Mazos1/8.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/7.png"><br /><img src="http://sb.technews.lt/Galaxy%20Tab/Mazos1/7.jpg" /><br /></a></p>
<p>Pagrindinis programų meniu ir toliau suskirstytas į puslapius, tad po jį vaikštote tarsi būtumėte namų languose. Taip pat smagu, kad pagrindinis meniu rėžimas veikia ir peizažo formoje, kas yra retas atvejis išmaniuosiuose telefonuose. Programas ištrinti dar lengviau, nei buvo ankščiau. Įeinate į pagrindinį programų meniu, paspaudžiate „redaguoti“ mygtuką ir spustelėję ant bet kokios jūsų ankščiau instaliuotos programos, ją ištrinsite. Tai tiesiog daugiau nei paprasta, o dar ir labai patogu.</p>
<p><a class="ns" href="http://sb.technews.lt/Galaxy%20Tab/Dideles1/10.png">
<div class="imgright"><img src="http://sb.technews.lt/Galaxy%20Tab/Mazos1/10.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/9.png"><br /><img src="http://sb.technews.lt/Galaxy%20Tab/Mazos1/9.jpg" /><br /></a></p>
<p>Pranešimų langas taipogi atnaujintas. Jis ne tik turi įprastus išjungimo/pajungimo mygtukus skirtus WiFi, Bluetooth ir GPS ryšiams, tačiau ir ryškumą reguliuojančią juostelę bei orientacijos užrakinimą, kas panaikiną akselerometro darbą. Tai kartais labai reikalinga funkcija, kai norisi Galaxy Tab laikyti tik vienoje rankoje, o jis vaizdą rodytų horizontaliai. Be šios įjungtos savybės kartais nutinka taip, kad planšetas netikėtai persijungia į peizažo formą ir taip mus suerzina, bet su Galaxy Tab daugiau taip nebenutiks. Viskas jūsų rankose. Gerai ir tai, kad mums pagaliau nebereikės visad landžioti į nustatymų meniu, o viską sureguliavę tinkamai vieną kartą, net užmiršime, kad turime daugiau opcijų.</p>
<p><a class="ns" href="http://sb.technews.lt/Galaxy%20Tab/Dideles1/12.png">
<div class="imgright"><img src="http://sb.technews.lt/Galaxy%20Tab/Mazos1/12.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/11.png"><br /><img src="http://sb.technews.lt/Galaxy%20Tab/Mazos1/11.jpg" /><br /></a></p>
<p><b>Interneto naršyklė</b></p>
<p>Standartinė Google interneto naršyklė esanti Android operacinėje sistemoje yra tiesiog geriausia rinkoje ir neatrodo, kad ją kas nors artimiausiu metu aplenks. Samsung naudojamoje Android 2.2 versijoje ji dar šaunesnė, nes pagaliau visiškai palaiko Adobe Flash standartą.</p>
<p>Interneto naršyklė yra praktiškai identiška, kaip ir tos, kurios yra naudojamos bet kokiame išmaniajame telefone su Android 2.2 operacine sistema, tačiau tai nereiškia, kad ji neveikia nuostabiai. Ji atlieka savo darbą taip puikiai, kaip ir išmaniuosiuose telefonuose. </p>
<p>Dizaino prasme Android naršyklė yra minimalistinė, tačiau paprastume ir slypi genialumas. Ką jūs gaunate dideliame 7 colių ekraną, tai tik adresų juostą, kuri iškart dingsta tik šiek tiek puslapį patraukus žemyn. Tai puiki funkcija, nes adresų juosta jums visiškai netrukdo naršyti internete ir neužstoja puslapio. Pačioje adresų juostoje yra keletas funkcijų. Mygtukai pirmyn ir atgal, kažkodėl tai įtaisys telefono ragelis, kuris leidžia akimirksniu pasiekti telefonų knygą, keleto langų bei jūsų mėgstamiausių svetainių mygtukai. Mėgstamiausių svetainių lange, tuo tarpu, jūs matote ne tik išsaugotas nuorodas, tačiau ir jūsų dažniausiai lankytas svetaines bei naršymo istoriją.</p>
<p><a class="ns" href="http://sb.technews.lt/Galaxy%20Tab/Dideles1/14.png">
<div class="imgright"><img src="http://sb.technews.lt/Galaxy%20Tab/Mazos1/14.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/13.png"><br /><img src="http://sb.technews.lt/Galaxy%20Tab/Mazos1/13.jpg" /><br /></a></p>
<p>Įdomiausia, žinoma, buvo išbandyti Adobe Flash standarto palaikymą. Samsung Galaxy Tab naršyklė naudoja ne kokį tai tarpinį variantą, kaip Adobe Flash Lite, tačiau realių, mūsų asmeniniuose kompiuteriuose naudojamą Adobe Flash 10.1 įskiepį, o tai garantuoja, kad jūs patirsite visus interneto potyrius, ne taip, kaip su Apple iPad planšetiniu kompiuteriu, kuris Adobe Flash palaikymo niekad neturės.</p>
<p>Viena yra ypatybė, ir visai kas kita jos praktinis panaudojimas. Puslapiai, kuriuose yra nemažai Adobe Flash elementų, atidaromi, tačiau naršyti po juos nėra taip smagu, kaip be jų. Nepaisant to, kad strigimas nėra toks, kad naršyti nebūtų galima, tačiau jo nepastebėti galėtų tik aklas žmogus. Visi žinome, kad Adobe Flash reikalauja sparčios aparatinės įrangos, o mums akivaizdu, kad ARM Cortex A8 1GHz procesorius iki galo su šiuo standartu nesusitvarko. Bus įdomu pažiūrėti, ką pasiūlys Tegra 2.</p>
<p>Visgi, aš išbandžiau visų taip mėgstamą vaizdų dalijimosi portalą YouTube ir jį kroviau ne per specialią aplikaciją, tačiau per interneto naršyklę, kad pažiūrėčiau, kaip su Adobe Flash standartu pagrįsta video medžiaga tvarkosi Galaxy Tab. Planšetas puikiai rodė tiek 360p, tiek ir 480p rezoliucijos video failus, tačiau apie 720p filmukus nesvajokime net ir su nVidia Tegra 2 aparatine įranga.</p>
<p><a class="ns" href="http://sb.technews.lt/Galaxy%20Tab/Dideles1/16.png">
<div class="imgright"><img src="http://sb.technews.lt/Galaxy%20Tab/Mazos1/16.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/15.png"><br /><img src="http://sb.technews.lt/Galaxy%20Tab/Mazos1/15.jpg" /><br /></a></p>
<p>Pažiūrėjus į viską bendrai, Google Android 2.2 naudojama interneto naršyklė yra puiki ir kol kas geriausia rinkoje, tačiau mes tikimės dar daugiau gerų dalykų Android 3.0 versijoje skirtoje planšetiniams kompiuteriams. Na, o dabar tenka pripažinti – Android 2.2 ir 2.3 esanti naršyklė yra tiesiog geriausia.</p>
<p><b>Pokalbiai ir SMS</b></p>
<p>Labai pravartu yra tai, kad Galaxy Tab atlieka įprastas telefono funkcijas. Su šiuo planšetiniu kompiuteriu galime tiek skambinti, tiek rašyti trumpąsias SMS žinutes. Na taip, Samsung čia panaudojo standartinių funkcijų telefonų knygą, tačiau ją pritaikė dideliam 7 colių ekranui.</p>
<p>Ši, kaip ir daugelis kitų operacinės sistemos elementų, veikia tiek vertikaliai, tiek ir horizontaliai, tačiau aš manau, kad horizontaliai naudotis telefonų knyga yra paprasčiau. Kairėję jūs matote savo turimus kontaktus, tuo tarpu spustelėję ant kontakto dešinėje – visą kontaktinę informaciją.</p>
<p><a class="ns" href="http://sb.technews.lt/Galaxy%20Tab/Dideles1/18.png">
<div class="imgright"><img src="http://sb.technews.lt/Galaxy%20Tab/Mazos1/18.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/17.png"><br /><img src="http://sb.technews.lt/Galaxy%20Tab/Mazos1/17.jpg" /><br /></a></p>
<p>Gana pravartu ir tai, kad jūs galite pasirinkti, kokius kontaktus norite matyti. Ar tuos, kurie yra įrašyti į telefoną, ar tuos, kurie yra jūsų Google sąskaitoje, ar tuos, kurie yra jūsų SIM kortelėje. Čia tai pat veikia „greito susisiekimo“ funkcija, kai pora sekundžių palaikus pirštą ant kontakto, jums išlenda juostelėje, kurioje matote keletą nuorodų – skambinti kontaktui, rašyti žinutę, elektroninį laišką.</p>
<p>Numerio rinkimas kuo paprasčiausias. Apačioje jūs matote savo „išrinktųjų“ numerius, tuo tarpu viršuje galite pradėti rinkti numerį. Jei atsimenate tik dalį jo, tai kuo puikiausiais tinka. Vedant numerį, apačioje atsiras visi kontaktai, kurie turi suvestą jūsų numerio dalį. O jau pasirinkę numerį galite nuspęsti, ką darysite – jam skambinsite, norite video skambučio ar tiesiog parašysite trumpąją SMS žinutę.</p>
<p><a class="ns" href="http://sb.technews.lt/Galaxy%20Tab/Dideles1/20.png">
<div class="imgright"><img src="http://sb.technews.lt/Galaxy%20Tab/Mazos1/20.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/19.png"><br /><img src="http://sb.technews.lt/Galaxy%20Tab/Mazos1/19.jpg" /><br /></a></p>
<p>Žinoma, kaip telefoną naudoti Galaxy Tab nėra patogu, tačiau praktiškai visos Lietuvos telekomunikacijų kompanijos siūlo 3G ryšio interneto planus su galimybe skambinti. Taigi prireikus, jūs galite surinkti numerį ir paskambinti. Pašnekovą galite girdėti arba per integruotus garsiakalbius, arba ausines, o tuo tarpu pats šnekėsite į mikrofoną esantį kairėje planšetinio kompiuterio pusėje.</p>
<p>Visai kas kita kalbant apie galimybę parašyti, tiek trumpąją SMS žinutę, tiek ir elektroninį laišką. Dėka didelio 7 colių ekrano, visų ženklų QWERTY klaviatūra siūlo padoraus dydžio mygtukus tiek rašant su planšetu horizontaliai, tiek ir vertikaliai. Pati SMS žinučių sistema yra labai paprasta. Jūs pasirenkate kontaktą ir jam rašote žinutę, o jei prikabinsite kokią nors nuotrauką ar failą, SMS žinute automatiškai „transformuosis“ į MMS žinutę. Žinutes taip pat galima išsaugoti į juodraštį ir jas išsiųsti vėliau.</p>
<p><a class="ns" href="http://sb.technews.lt/Galaxy%20Tab/Dideles1/22.png">
<div class="imgright"><img src="http://sb.technews.lt/Galaxy%20Tab/Mazos1/22.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/21.png"><br /><img src="http://sb.technews.lt/Galaxy%20Tab/Mazos1/21.jpg" /><br /></a></p>
<p>Žinutes pateikiamos pokalbio forma, tai yra jei jūs gausite atsakymą, tai neatsiras kaip nauja žinutė, o tiesiog atsinaujins senoji su nauju kontakto tekstu. Čia, kas be ko, kaip ir bet kur kitur Android 2.2 operacinė sistemoje, galima nukopijuot, įklijuoti ir ištrinti visą tekstą ar tik jo dalį. Nukopijavus dalį teksto iš, sakykime, interneto naršyklės, ją galima įterpti į užrašinę ar tą pačią SMS žinutę.</p>
<p><a class="ns" href="http://sb.technews.lt/Galaxy%20Tab/Dideles1/24.png">
<div class="imgright"><img src="http://sb.technews.lt/Galaxy%20Tab/Mazos1/24.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/23.png"><br /><img src="http://sb.technews.lt/Galaxy%20Tab/Mazos1/23.jpg" /><br /></a></p>
<p><b>Integruota foto kamera</b></p>
<p>Vargu, ar integruota foto kamera bus daugelyje iš kiek vėliau pasirodysiančių planšetų su Android 3.0 ar netgi Android 2.3 operacine sistema, tačiau Galaxy Tab ją turi. Samsung Galaxy Tab taip pat turi net iki 32GB vidinės atminties, gale kompanija galėjo įtaisyti 5MP ar geresnę kamerą ir leisti planšetinio kompiuterio turėtojams su šiuo milžinu fotografuoti tiek, kiek širdis geidžia, bet taip nepasielgė.</p>
<p>Toks žingsnis, tai yra įtaisyti tik 3MP rezoliucijos kamerą su LED blykste be fizinio mygtuko fotografijoms daryti, turi prasmės, nes pripažinkime – turėdami planšetinį kompiuterį jūs retai fotografuosite. Tai galvoje turėjo ir Samsung, tačiau programinė įranga primena matytą Galaxy S telefone.</p>
<p>Nieko nuostabaus, kad čia nėra nieko naujo, tačiau funkcijų užtenka. Mes turėjome galimybę pasirinkti fotografavimo rėžimą, scenos rėžimą, keletą blykstės pasirinkimų, net reguliuoti šviesumą. Nustatymuose galima keisti fotografijų rezoliuciją, baltos spalvos balansą, efektus ir net ISO dažnį. Nepamirškime ir galimybės pridėti GPS nuorodas jūsų fotografijoms. Taigi viską čia turime.</p>
<p><a class="ns" href="http://sb.technews.lt/Galaxy%20Tab/Dideles1/26.png">
<div class="imgright"><img src="http://sb.technews.lt/Galaxy%20Tab/Mazos1/26.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/25.png"><br /><img src="http://sb.technews.lt/Galaxy%20Tab/Mazos1/25.jpg" /><br /></a></p>
<p>Įmanoma čia ir filmuoti, o jūsų video medžiagos rezoliucija sieks 720x480 taško. Čia praktiškai nėra didelių pasirinkimų, nors galima pastebėti porą įdomių. Vienas iš jų – video reportažo limitas MMS žinutei, kad jį prikabinus būtų galima išsiųsti kontaktui. Kitas gi, šviesumo reguliavimas, o paskutinis – efektų pasirinkimas net ir video medžiagai. Vienintelis dalykas, kuris kiek erzino, tiek kalbant apie fotografavimą, tiek ir filmavimą, fizinio mygtuko nebuvimas. Viską privalėjome atlikti virtualiu.</p>
<p><a class="ns" href="http://sb.technews.lt/Galaxy%20Tab/Dideles1/28.png">
<div class="imgright"><img src="http://sb.technews.lt/Galaxy%20Tab/Mazos1/28.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/27.png"><br /><img src="http://sb.technews.lt/Galaxy%20Tab/Mazos1/27.jpg" /><br /></a></p>
<p>Nuotraukų kokybė buvo gana normali, tačiau atsižvelgime į faktą, jog tai tik 3MP kamera be jokių įmantrių optikų ir panašių dalykėlių. „Triukšmo“ lygis nuotraukose mažas, spalvos natūralios, tačiau tai nėra tai, ką galime gauti su aukštos klasės išmaniaisiais telefonais, kaip Nokia N8. Visgi, net ir Nokia N8 vargu ar prilygsta vos 500 ar 600 litų kainuojančiam kompaktiškam fotoaparatui. </p>
<p>Pliusas Galaxy Tab vien už tai, kad kamera šis įrenginys turi ir mes jo net nežadame bausti už ne ypač kokybiškas nuotraukas ar neesamą galimybę filmuoti 720p rezoliucijos vaizdus. Su programine įranga visgi padirbėta ir mes turime šiokių tokių galimybių pagerinti fotografijų kokybę savo nuožiūra.</p>
<p><b>Multimedija</b></p>
<p>Samsung GT-P1000 Galaxy Tab multimediją varo trys operacinės sistemos elementai – video grotuvas, muzikos grotuvas ir galerija. Kai pirmieji du tikrai nustebino ir yra tiesiog nuostabūs, galerija yra visiškai nepakeista ir ta, kurią Google siūlo su savo Android 2.2 operacine sistema.</p>
<p>Tiesa, tai nereiškia, kad ji bloga. Ji turi daugybe gražių 3D efektų ir pasižymi dideliu greičiu. Fotografijos suskirstytos į albumus, o prie kiekvieno albumo piktogramos yra išlindusios keturios fotografijos, kuriose matoma dalis to albumo turinio. Įeidami į bet kurį iš albumų, jo fonas pasikeičia į atsitiktinai galerijos parinktą miglotą fotografiją, kas atrodo gana šauniai.</p>
<p><a class="ns" href="http://sb.technews.lt/Galaxy%20Tab/Dideles1/30.png">
<div class="imgright"><img src="http://sb.technews.lt/Galaxy%20Tab/Mazos1/30.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/29.png"><br /><img src="http://sb.technews.lt/Galaxy%20Tab/Mazos1/29.jpg" /><br /></a></p>
<p>Įjungus bet kurią iš fotografijų, yra keletas funkcijų ją apdoroti ar patalpinti internete. Jūs jas galite apkarpyti, apsukti ar išsiųsti paštu, patalpinti į savo Picasa interneto albumą ar išsiųsti į kitą įrenginį Bluetooth bevielio ryšio pagalba. Fotografiją galima prisegti ir į MMS žinutę.</p>
<p><a class="ns" href="http://sb.technews.lt/Galaxy%20Tab/Dideles1/32.png">
<div class="imgright"><img src="http://sb.technews.lt/Galaxy%20Tab/Mazos1/32.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/31.png"><br /><img src="http://sb.technews.lt/Galaxy%20Tab/Mazos1/31.jpg" /><br /></a></p>
<p>Nepaisant to, kad fotografijas galerijoje galime priartinti imituodami žirkles, aiškesnių detalių jūs nepamatysite net jei jūsų fotografijos, kaip mano atveju, yra labai aukštos kokybės. Atrodo, jog galerija pasiūlo tik sumažintas fotografijų versijas, kas labai nuvylė ir yra neabejotinas galerijos „Achilo kulnas“.</p>
<p>Integruotas video grotuvas yra tiesiog nuostabus. Jis ne tik palaiko įprastus DivX ir XviD video formatus, tačiau ir labai išpopuliarėjusį MKV video failų formatą. Kiek ankščiau minėjau, jog Galaxy Tab ir jame esantis grotuvas susidoroja su Full HD video medžiaga, bet tik tuo atveju, jei ji nepasižymi labai aukštu „bitrate‘u“. Jei taip, video medžiaga strigs. Tuo tarpu su 720p rezoliucijos video medžiaga nėra jokių problemų, puikiai rodomi net MKV formato video failai.</p>
<p><a class="ns" href="http://sb.technews.lt/Galaxy%20Tab/Dideles1/34.png">
<div class="imgright"><img src="http://sb.technews.lt/Galaxy%20Tab/Mazos1/34.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/33.png"><br /><img src="http://sb.technews.lt/Galaxy%20Tab/Mazos1/33.jpg" /><br /></a></p>
<p>Video grotuve tiesiog nėra ką keisti, viskas puiku. Jūs galite pasirinkti, iš kur norite žiūrėti video failą, taip pat jį staiga įkelti į savo YouTube sąskaitą. Žiūrint video medžiagą, grotuve galime reguliuoti garsumą, šviesumą ir pasirinkti, kaip rodyti video medžiagą. Ją ištepti, rodyti įgimtoje rezoliucijoje, jei tai nėra 720p ar aukštesnės rezoliucijos failas, ar rodyti plačiaekraniu formatu.</p>
<p><a class="ns" href="http://sb.technews.lt/Galaxy%20Tab/Dideles1/36.png">
<div class="imgright"><img src="http://sb.technews.lt/Galaxy%20Tab/Mazos1/36.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/35.png"><br /><img src="http://sb.technews.lt/Galaxy%20Tab/Mazos1/35.jpg" /><br /></a></p>
<p>Grotuvas palaiko ir praktiškai visus labiausiai paplitusius subtitrų formatus, kiek teko bandyti, Galaxy Tab neturėjo jokių problemų su angliškais subtitrais, tuo tarpu su lietuviškais kartais jų kildavo. Bet kokiu atveju, Galaxy Tab naudojamas grotuvas atlieka savo darbą taip, kaip ir turėtų atlikti.</p>
<p>Samsung Galaxy Tab muzikos grotuve panaudojo sprendimą, kuris pagrįstas tuo, jog grotuvas padalintas į dvi dalis. Viršutinėje dalyje jūs pasirenkate kriterijų, tai yra ar norite peržiūrėti visas turimas dainas, o galbūt esate susikūrę grojaraštį, turimus albumus, esančius artistus ar žanrus. Tuo tarpu esant numatytame kriterijuje, tai yra peržvelgiant esančius artistus, kairėje pusėje mes matome abėcėlės tvarka išdėliotus atlikėjus, o spustelėję ant bet kurio iš jų, dešinėje išvysime esamų to atlikėjų dainų sąrašą ir albumus. Dar kartą spustelėję ant dešinėje pusėje esančios dainos, ją paleisite.</p>
<p>Jei žinote dainos pavadinimą, jums tereikia spustelti prisilietimui jautrų paieškos mygtuką ir suvesti jos pavadinimą. Taigi, paieška jūsų muzikos archyve esančiame Galaxy Tab tikrai veikia. Grotuvas taip pat turi galimybę naudoti įvairius ekvalaizerius ir efektus. Jame, kaip ir daugelyje įprastų MP3 grotuvų, galime rasti tokias žymas, kaip „daugiausiai kartų grojusios dainos“ ar „neseniai groti kūriniai“. Panašios funkcijos ir elementai, kas be ko, didina muzikos grotuvo funkcionalumą.</p>
<p>Gana maloniai atrodo vienos dainos grojimas, kai viduryje jums rodomas jūsų albumo paveikslėlis, viršuje jūs galite reguliuoti garsumą ar pridėtą dainą į mėgstamas, o tuo tarpu apačioje pakeisti grojimo tvarką, sustabdyti kūrinį ar jį prasukti. Vaikščiojimas po albumus šiam rėžime labai panašus, kaip ir galerijoje – tereikia pirštu braukti į šoną ir jums pradės groti kita albume esanti daina.</p>
<p><a class="ns" href="http://sb.technews.lt/Galaxy%20Tab/Dideles1/38.png">
<div class="imgright"><img src="http://sb.technews.lt/Galaxy%20Tab/Mazos1/38.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/37.png"><br /><img src="http://sb.technews.lt/Galaxy%20Tab/Mazos1/37.jpg" /><br /></a></p>
<p>Samsung, beje, pridėjo ir Music Hub programėlę, kuri leidžia naršyti po muzikos katalogus ir įsigyti jums patinkantį kurinį jį perklausius. Muzikos archyvas gana platus, tad yra didelė tikimybė, kad išgirdę dainą per radiją ją čia rasite ir galėsite tiesiog įsigiję parsisiųsti į Galaxy Tab planšetinį kompiuterį.</p>
<p><b>Programos</b></p>
<p>Standartinė Google Android 2.2 Froyo operacinė sistema mums pasiūlo įvairių aplikacijų, kurių turėtų užtekti kasdienėms reikmėms. Tai ir Google Mail pašto programa, Google Search paieškos funkcija, Google Maps bei Google Navigation programinė įranga navigacijai bei YouTube klientams, tačiau Galaxy Tab mes randame dar porą įdomių aplikacijų, o jų kiekį visad galėsime padidinti užsukę į Market parduotuvę, kurioje rasime šimtus tūkstančių papildomų programų.</p>
<p>Viena iš įdomių programų yra eBook, kurioje rūšiuojamos visos jūsų turimos skaitmeninių knygų versijos. Jos sudėliotos į lentyną, o spustelėję vieną iš knygų į ją netrukus ir pateksite. Knygą galima skaityti po puslapį planšetą laikant vertikaliai, arba kaip knygą jam esant horizontalioje pozicijoje. Vartant puslapius čia veikia integruota animacijos sistema, tarsi jūs vartytumėte tikrą knygą. Verčiant puslapį, net ir jam dar neatsivertus iki galo, matomas tekstas, kuris visas pasirodys visiškai atvertus skaitmeninės knygos puslapį.</p>
<p><a class="ns" href="http://sb.technews.lt/Galaxy%20Tab/Dideles1/40.png">
<div class="imgright"><img src="http://sb.technews.lt/Galaxy%20Tab/Mazos1/40.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/39.png"><br /><img src="http://sb.technews.lt/Galaxy%20Tab/Mazos1/39.jpg" /><br /></a></p>
<p>Gmail klientas visiškai nepakeistas, skirtingai nuo Samsung siūlomo elektroninio pašto kliento, kuris palaiko praktiškai visas elektroninio pašto sistemas. Jums tiesiog reikės suvesti jūsų vartotojo vardą ir slaptažodį, bet jei naudojate populiarią pašto sistemą, kaip sakykime Google Gmai ar Yahoo Mail, pašto klientas viską atliks automatiškai ir jums nereikės vesti jokios papildomos informacijos, o su mažiau žinomais pašto klientais reikės padirbėti prie nustatymų. Horizontaliu rėžimu pašto klientas siūlo malonų išdėstymą. Kairėje pusėje jūsų laiškai, o dešinėje – pažymėto laiško turinys. Labai patogu.</p>
<p>Dideliame 7 colių ekrane labai malonu naršyti po žemėlapius Google Maps programoje, o dar smagiau yra tai, jog čia visiškai įgalintas žirklių principu veikiantis žemėlapio priartinimas ir atitolinimas. Jūs galite ne tik matyti įprastus rėžimus, kaip paprasto žemėlapio versiją ar nuotraukas darytas iš palydovo, tačiau ir revoliucinę bei daug diskusijų sukėlusią Google žemėlapių dalį Street View, kuri leis judėti gatvėmis po Jungtines Amerikos Valstijas, Didžiąją Britaniją, Airiją ir kitus didesnius mietus kitose šalyse.</p>
<p><a class="ns" href="http://sb.technews.lt/Galaxy%20Tab/Dideles1/42.png">
<div class="imgright"><img src="http://sb.technews.lt/Galaxy%20Tab/Mazos1/42.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/41.png"><br /><img src="http://sb.technews.lt/Galaxy%20Tab/Mazos1/41.jpg" /><br /></a></p>
<p>Kiek nuvylė YouTube klientas, kuris yra akivaizdžiai netinkamas didelę raišką turinčiam planšetiniam kompiuteriui. Net ir kliente nuspaudus HQ (aukštos raiškos) mygtuką, vaizdo kokybė buvo išblukusi. Nors ir filmukai nebuvo rodomi per visą ekraną, labiau mėgavausi žiūrėdamas YouTube per interneto naršyklę 480p rezoliucija, nei tai darydamas su integruotu YouTube klientu. Jam tikrai reikėtų atnaujinimo.</p>
<p><a class="ns" href="http://sb.technews.lt/Galaxy%20Tab/Dideles1/44.png">
<div class="imgright"><img src="http://sb.technews.lt/Galaxy%20Tab/Mazos1/44.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/43.png"><br /><img src="http://sb.technews.lt/Galaxy%20Tab/Mazos1/43.jpg" /><br /></a></p>
<p>Išbandžiau ne vieną iš Android Market parduotuvės atsisiųstą aplikaciją ir jas naudojau 7 colių 1024x600 rezoliucijos ekrane. Štai, pavyzdžiui, Skype aplikacija, CNet naujienų programa per prievartą išsitemdavo, tačiau jos atrodė gana neblogai didelės rezoliucijos ekrane. Kitos programos, tuo tarpu, nebuvo ištempiamos ir veikdavo tik maždaug per pusę ekrano. Sunku pasakyti, kas įtakojo vienų programų ištempimą, o kitų veikimą savo įgimtoje maksimalioje rezoliucijoje, tačiau Android Market parduotuvėje planšetams pritaikytų programų praktiškai nėra. Tai pasikeis pasirodžius tiek daugybei planšetų, tiek ir jiems skirtai operacinei sistemai Android 3.0 Honeycomb.</p>
<p><a class="ns" href="http://sb.technews.lt/Galaxy%20Tab/Dideles1/46.png">
<div class="imgright"><img src="http://sb.technews.lt/Galaxy%20Tab/Mazos1/46.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/45.png"><br /><img src="http://sb.technews.lt/Galaxy%20Tab/Mazos1/45.jpg" /><br /></a></p>
<p><b>Visa kita</b></p>
<p>Besibaigiant apžvalgai, mes norime pakalbėti apie likusius dalykėlius, kuriems neradome vietos viršuje esančiose pastraipos, o kurti naujos nesinorėjo. Tai yra žaidimai, programėlių pasirinkimas ir kiti maži niuansai susiję su Samusng Galaxy Tab planšetu bei Android 2.2 operacine sistema.</p>
<p>Visų pirmiausia norime užsiminti apie žaidimus. Reikėtų priminti faktą, kad jų, kaip ir įprastų programų, pritaikytų planšetiniams kompiuteriams, praktiškai nėra, tad mes išbandėme tik porą populiaresnių žaidimų, kai patys Samsung į Galaxy Tab neįdėjo nei vieno. </p>
<p>Angry Birds yra vienas iš populiariausių ir daugiausiai apdovanojimų pelniusių žaidimų, kuris galimas Apple iOS bei Google Android operacinėms sistemos. Jis veikė puikiai Galaxy Tab išmaniajame telefone, grafika nebuvo „ištempta“ ir viskas atrodė taip gražu, kaip, sakykime, Galaxy S išmaniajame telefone. Mes netgi spėjame, kad Angry Birds kūrėjai šį žaidimą jau iš anksto pritaikė didelės rezoliucijos ekranams, tačiau tai daugiau išimtis iš taisyklės. Kortų žaidimas Solitaire taipogi atrodė gana neprastai dideliame 7 colių ekrane, tačiau vaizdo kokybė nebuvo tokia gera, kaip Angry Birds atveju.</p>
<p><a class="ns" href="http://sb.technews.lt/Galaxy%20Tab/Dideles1/48.png">
<div class="imgright"><img src="http://sb.technews.lt/Galaxy%20Tab/Mazos1/48.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/47.png"><br /><img src="http://sb.technews.lt/Galaxy%20Tab/Mazos1/47.jpg" /><br /></a></p>
<p>Gaila, kad Samsung mums nepasiūlė daugiau programėlių, kurios išnaudotų aukštos raiškos ekraną ir būtų naudingos. Tiesa, pora tokių yra. Viena iš programėlių – AccuWeather laikrodis. Jis ne tik nurodo laiką, kurį ir taip galite pamatyti dešiniajame viršutiniame kampe, tačiau ir savo pasirinkto miesto orus. Vienu spustelėjimu jūs patenkate į planšetui pritaikytą AccuWeather aplikaciją, kurioje rodoma jūsų pasirinktų miestų orų prognozė. </p>
<p>Kita naudinga programėlė vadinasi Daily Briefing. Tai milžiniška, į keturias dalis padalinta programėlė, kurioje galime stebėti tuos pačius AccuWeather orus, Yahoo Finance ataskaitą, AP Mobile naujienas bei tai, kokius susitikimus pasižymėjote šiandienai. Jos didžiausias minusas - pasirinkimų nebuvimas. Tik AccuWeather orai, tik AP Mobile naujienos. Pasigedau ir baterijos likučio programėlės, o reikėjo gerokai paplušėti, kol radau kokybišką Android Market parduotuvėje.</p>
<p><a class="ns" href="http://sb.technews.lt/Galaxy%20Tab/Dideles1/50.png">
<div class="imgright"><img src="http://sb.technews.lt/Galaxy%20Tab/Mazos1/50.jpg"  /></div>
<p></a><a class="ns" href="http://sb.technews.lt/Galaxy%20Tab/Dideles1/49.png"><br /><img src="http://sb.technews.lt/Galaxy%20Tab/Mazos1/49.jpg" /><br /></a></p>
<p>Kaip žinia, Samsung Galaxy Tab turi minėtą 1.3MP priekinę vaizdo kamerą, taigi mes išbandėme jos galimybes. Teko parsisiųsti Qik programinę įrangą ir WiFi ryšiu paskambinti kitame mieste esančiam pašnekovui. Kaip bebūtų, kokybė ir bendras pateikimas nuvylė. Nepaisant ypač spartaus interneto ryšio, vaizdas ekrane strigo, o teisingai išgirsti pašnekovo žodžius buvo gana sudėtinga. Tuo tarpu Skype mobiliems įrenginiams vaizdo skambučių išvis nesiūlo, tik įprastus, nors jų kokybė yra labai gera.</p>
<p><b>Baterija</b></p>
<p>Pasak Samsung, Galaxy Tab naudoja 4000 mAh talpos bateriją, kurios pakeisti neįmanoma. Kompanija taip pat nurodo, kad su šiuo planšetiniu kompiuteriu filmus galime žiūrėti iki 7 valandų. Tai bandžiau patikrinti žiūrėdamas 720p kokybėms, MKV formato filmus ir galiu patvirtinti, kad kompanija nemeluoja. Su pilnai įkrauta baterija filmus su vidutiniu apšvietimu pavyko pažiūrėti 6 valandas ir 48 minutes.</p>
<p>Visai kas kita naudojat viską, kas papuola. Greičiausiai baterija eikvojosi tada, kai bandžiau imituoti savo naršymo įpročius naudojant asmeninį kompiuterių. Su Samsung Galaxy Tab tiek klausiausi muzikos, tiek ir naršiau internete. Planšetinis kompiuteris veikė beveik šešias valandas.</p>
<p>Tiesa, vargu ar jūs žiūrėsite filmą visas septynias valandas ir ar naršysite bei tuo pačiu metu perklausysite savo turimus muzikos įrašus šešias valandas be perstojo. Jūs vis tiek padarysite pertrauką ir paliksite Galaxy Tab dirbti budėjimo rėžimu, taip pat neaišku, koks ryškumas patiks jį naudojančiam. Bet kokiu atveju manau, kad vieną darbo dieną planšetas turėtų atitarnauti. Tai reiškia, kad intensyviai naudojant įrenginį, jį reikės krauti kiekvieną vakarą, panašiai kaip ir aukštos klasės išmanųjį telefoną.</p>
<p>Mes neturėjome laiko sužinoti, kiek valandų budėjimo rėžimu gali dirbti Galaxy Tab, tačiau spėjame, kad su saikingu naudojimu jo maksimumas yra dvi darbo dienos. Apple iPad pavyksta pasiekti geresnius rezultatus, o ką kaltinti Galaxy Tab atveju mes nežinome. Galbūt ARM Cortex A8 1GHz procesorius yra labai reiklus, o galbūt pats planšetinis kompiuteris nėra taupus. Žvelgiant į ekranus, atrodo, kad Samsung Galaxy Tab turėtų būti taupesnis už Apple iPad, bet yra visiškai priešingai.</p>
<p><b>Išvada</b></p>
<p>Tik pasirodžius Samsung Galaxy Tab visi pradėjo klausinėti, ar tai pagaliau yra produktas, kuris vertas save vadinti Apple iPad konkurentu? Aš ne tik manau, kad taip, tačiau ir išbandęs šį produktą galiu teigti, kad jis yra geresnis bei atlieka tai, ką ir turėtų.</p>
<p>Visų pirmiausia Galaxy Tab siūlo daugybe gerų dalykų, kurių neturi Apple iPad. Mes kalbame apie microSD kortelių lizdą, galimybę paskambinti ir parašyti SMS, jau nekalbant apie tai, kad į telefoną dedasi įprasta SIM kortelė, net dvejas kameras. Tiesa, Apple iPad gali smogti atgal su šiek tiek aukštesnės rezoliucijos ekranu, mažesniu baterijos syvų eikvojimu ir iTunes palaikymu, tačiau Apple iPad neturi pagrindinio dalyko, kurį turi Samsung Galaxy Tab – Adobe Flash palaikymo.</p>
<p>Sakysite, kad jei norime skambinti, įsigykime telefoną, norime klausytis muzikos, įsigykime muzikos grotuvą, tačiau jei mes norime naršyti internete ir patikrinti paštą, pasižiūrėti filmą? Planšetas mums - tinkamas įrenginys. Samsung Galaxy Tab deda į šuns dienas Apple iPad, nes siūlo visavertį internetą be jokių kvailų išsisukinėjimų, kad Adobe Flash yra miręs ar neperspektyvus dalykas. Ši technologija tokia populiari, kad ji naudojama praktiškai visur, išskyrus porą išimčių – Google paiešką ir Wikipedija enciklopediją.</p>
<p>Kad ir koks geras Samsung Galaxy Tab būtų jį lyginant su Apple iPad, jis nėra idealus. Tiek Apple iPad, tiek ir Samsung Galaxy Tab naudoja padidintas išmaniesiems telefonams skirtas operacinių sistemų versijas, kas sukelia problemų naudojant įvairią programinę įrangą ir net nepaisant Samsung įdėto darbo, mes spėjame, kad tai niekad nebus tai, ką mums pasiūlys Google su savo Honeycomb.</p>
<p>Bet kokiu atveju, Samsung Galaxy Tab šiuo metu yra pats geriausias planšetas rinkoje. Nors mes rekomenduojame palaukti Google Android 3.0 operacine sistema pagrįstų produktų, Galaxy Tab šiuo metu yra vertas kiekvieno už jį sumokėto cento, nes tiesiog yra geriausias. Jis patogaus dydžio, spartus, turi Adobe Flash technologiją palaikančią naršyklę, gali rodyti Full HD rezoliucijos video medžiagą ir yra tas įrenginys, kuris be jokių atsikalbinėjimų susidoros su jūsų elektroninio pašto poreikiais. Ko mums reikia daugiau? A, tiesa, „Medaus Korys“ mums tai parodys jau šiais metais.</p>
<p><img src="http://sb.technews.lt/Awards/renkasi.png" /></p>
