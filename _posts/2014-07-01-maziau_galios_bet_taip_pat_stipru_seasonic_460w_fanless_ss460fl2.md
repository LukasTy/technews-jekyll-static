---
layout: post
status: publish
published: true
title: "„Seasonic 460W Fanless“ (SS-460FL2): mažiau galios, bet taip pat stipru?"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8136
wordpress_url: http://localhost/site/new/maziau_galios_bet_taip_pat_stipru_seasonic_460w_fanless_ss460fl2/
date: '2014-07-01 20:53:38 +0300'
date_gmt: '2014-07-01 17:53:38 +0300'
categories:
- Maitinimo šaltiniai
- Apžvalgos
---
<p>Praėjusiais metais visiškai pasyvus 520 W galios „Seasonic“ modelis užbrėžė aukščiausias ribas tokio tipo maitinimo šaltiniams. 80+ Platinum efektyvumo sertifikatą turintis agregatas spindėjo praktiškai pagal visas galimas vertinimo kategorijas ir parodė turintis parako beveik šešiems šimtams vatų, nors ir yra visiškai pasyvus. „Fanless“ seriją sudarant ne tik 520 W galios, bet ir 460 bei 420 W modeliams, šiandien turime galimybę įvertinti antrą pagal galingumą (nuo apačios ir nuo viršaus) „Seasonic“ modelį, tikėdamiesi ne prastesnio pasirodymo.</p>
<p style="text-align: center;"><img style="width: 520px; height: 289px;" src="http://technews.lt/userfiles/SS-400FL2logo.jpg" alt="" /></p>
<p>&nbsp;</p>
<ul>
<li><strong>Apie </strong>„<strong>Seasonic</strong>"</li>
<li><strong>Pakuotė ir komplektacija</strong></li>
<li><strong>Specifikacijos</strong></li>
<li><strong>Žvilgsnis iš arčiau</strong></li>
<li><strong>Po gaubtu</strong></li>
<li><strong>Testavimas</strong></li>
<li><strong>Rezultatai</strong></li>
<li><strong>Išvados</strong></li>
</ul>
<p>&nbsp;</p>
<p style="text-align: justify;"><strong>Apie „Seasonic“</strong></p>
<p style="text-align: justify;">„Seasonic“ savo gyvavimą pradėjo 1975 metais ir iki šiol išliko ištikima vien maitinimo šaltiniams. „Seasonic“ produktų ištakos siekia 1980-sius, kuomet pirmieji stacionarūs „Apple II“ ir IBM kompiuteriai buvo maitinami būtent šio gamintojo agregatais. Tarp entuziastų puikiai žinoma kompanija savo PSU platformas slepia ne tik po originaliu „Seasonic“ firmos ženklu, bet ir teikia kitoms PSU parduodančioms įmonėms, kaip: „Antec“, „XFX“ ar „Corsair“. Verta paminėti, kad visi „Seasonic“ maitinimo šaltiniai yra sertifikuoti 80+ efektyvumo standartui.</p>
<p>&nbsp;</p>
<p><strong>Pakuotė ir komplektacija</strong></p>
<p>Lyginant su tuo, ką matėme prieš išpakuojant SS-520FL2, čia beveik niekas nepasikeitę. Esminiai du skirtumai, kad 520 W lipduką pakeitęs 460 W ir uždėtas papildomas „Intel Haswell Processor Ready“ lipdukas. Nesupraskite klaidingai: su „Haswell procesoriais pilnai suderinamas ir 520 W galios agregatas, tiesiog prieš jam patenkant pas mus „Seasonic“ dar nebuvo aiškiai apipavidalinusi tokio palaikymo reglamento.</p>
<p style="text-align: center;"><a href="http://technews.lt/userfiles/SAM_1306.jpg"><img style="width: 232px; height: 155px;" src="http://technews.lt/userfiles/SAM_1306.jpg" alt="" /></a><a href="http://technews.lt/userfiles/SAM_1307.jpg"><img style="width: 232px; height: 155px;" src="http://technews.lt/userfiles/SAM_1307.jpg" alt="" /></a></p>
<p style="text-align: center;"><a href="http://technews.lt/userfiles/SAM_1318.jpg"><img style="width: 232px; height: 155px;" src="http://technews.lt/userfiles/SAM_1318.jpg" alt="" /></a><a href="http://technews.lt/userfiles/SAM_1319.jpg"><img style="width: 232px; height: 155px;" src="http://technews.lt/userfiles/SAM_1319.jpg" alt="" /></a></p>
<p>Be ant dėžutės šono nurodytų SS-460FL2 specifikacijų, tokių kaip įtampos skirtingose linijose, fiziniai išmatavimai, palaikomos apsaugos ir pridedami kabeliai, „Seasonic“ garantuoja, kad maitinimo šaltinis naudoja japoniškos kilmės pagrindinį elektrolitinį kondensatorių ir visos įtampos turėtų pakliūti į +/- 2 % reguliavimo ribas.</p>
<p style="text-align: center;"><a href="http://technews.lt/userfiles/SAM_1311.jpg"><img style="width: 232px; height: 155px;" src="http://technews.lt/userfiles/SAM_1311.jpg" alt="" /></a><a href="http://technews.lt/userfiles/SAM_1310.jpg"><img style="width: 232px; height: 155px;" src="http://technews.lt/userfiles/SAM_1310.jpg" alt="" /></a></p>
<p style="text-align: center;"><a href="http://technews.lt/userfiles/SAM_1314.jpg"><img style="width: 232px; height: 155px;" src="http://technews.lt/userfiles/SAM_1314.jpg" alt="" /></a><a href="http://technews.lt/userfiles/SAM_1312.jpg"><img style="width: 232px; height: 155px;" src="http://technews.lt/userfiles/SAM_1312.jpg" alt="" /></a></p>
<p>Komplektacija niekuo neišskirtinė (tik kalbant apie Seasonic). Be svarbiausios dalies, pranešimo, kad visi „Fanless“ serijos modeliai privalo būti diegiami į gerai ventiliuojamą korpusą grotelėmis į viršų, taip pat turime AC laidą, firminį lipduką, tvirtinimo varžtelius bei keletą medžiaginių ir plastmasinių surišėjų. Maitinimo šaltinis nuo mechaninių pažeidimų apsaugotas pavyzdingai, o prijungiamiems laidams skirtas atskiras medžiaginis konteineriukas.</p>
<p style="text-align: center;"><a href="http://technews.lt/userfiles/SAM_1321.jpg"><img style="width: 464px; height: 309px;" src="http://technews.lt/userfiles/SAM_1321.jpg" alt="" /></a></p>
<p style="text-align: center;"><a href="http://technews.lt/userfiles/SAM_1322.jpg"><img style="width: 232px; height: 155px;" src="http://technews.lt/userfiles/SAM_1322.jpg" alt="" /></a><a href="http://technews.lt/userfiles/SAM_1323.jpg"><img style="width: 232px; height: 155px;" src="http://technews.lt/userfiles/SAM_1323.jpg" alt="" /></a></p>
<p>&nbsp;</p>
<p><strong>Specifikacijos</strong></p>
<p>SS-460FL2 visos įmanomos specifikacijos atitinka šio maitinimo šaltinio pozicionavimą rinkoje. 240V tinkle 80+ Platinum sertifikatą turintis SS-460FL2 turėtų leisti išvysti maksimalų 94 % efektyvumą, o +12V linijoje slypinti 456 W (38 A) galia turėtų garantuoti beprobleminį sistemos su viena galinga vaizdo plokšte pamaitinimą. Mažai kas kreipia dėmesį į prie mažųjų linijų rašomus skaičiukus, tačiau negalime nepaminėti, kad +3.3 ir +5 V kombinuota galia siekia daugiau nei reikalingus 100 W (20 A + 20 A) šiuolaikinei sistemai. Be abejonės aktyvią PFC grandinę turintis ir ErP Lot 6 2013 energijos taupymo standratą palaikantis SS-460FL2 yra aprūpintas visomis pagrindinėmis apsaugomis, įskaitant pasyviems maitinimo šaltiniams, mūsų nuomone, tiesiog būtinas apsaugas nuo perkaitimo (OTP) ir nuo perkrovos (OPP).</p>
<p style="text-align: center;"><img style="width: 520px; height: 454px;" src="http://technews.lt/userfiles/SS460FL2specs.png" alt="" /></p>
<p>Užbaigę SS-520FL2 apžvalgą buvome informuoti, kad mus pasiekęs testavimo pavyzdys komplektacijoje atsitiktinai turėjo ne vieną PCI-E kabelį, o du. Todėl bendroje sumoje gavome net keturias PCI-E 6+2 jungtis. SS-460FL2 atveju tokia laimė jau nebesišypso ir turime tik dvi PCI-E 6+2 jungtis, kurios paskirstytos ant dviejų 600 mm ilgio kabelių. Visi „stealth“ tipo periferiniai kabeliai liko nepakitę: identiškas ne tik jungčių paskirstymas, bet ir atstumai tarp jų. Vienintelis į medžiaginę rankovę įmautas ATX12V laidas paliko labai gerą įspūdį. Kabelis ne tik kad pakankamai ilgas (610 mm), bet ir įvilkimo kokybė aukščiausio lygio. Tamsios gijos visiškai nelinkusios „plaukioti“ rankovės viduje.</p>
<p>Atjungiamų kabelių tipas ir ilgis:</p>
<ul>
<li>1x [20+4 pin ATX12V] – 610 mm</li>
<li>1x [4+4 pin EPS12V] – 650 mm</li>
<li>2x [6+2 pin PCI-E]  – 600 mm</li>
<li>1x [4x SATA] – 425 mm + 125 mm + 125 + 125 mm</li>
<li>1x [2x SATA] – 330 mm + 130</li>
<li>1x [3x Molex] – 450 mm + 125 + 125 mm</li>
<li>1x [2x Molex] – 350 mm + 170 mm</li>
<li>1x [1x FDD]  – molex jungtis + 140 mm</li>
</ul>
<p><em>Bendras  jungčių kiekis:</em></p>
<ul>
<li>1x 20+4 pin (ATX12V)</li>
<li>x 4+4 pin (EPS12V)</li>
<li>2x 6+2 pin (PCI-E)</li>
<li>6x SATA</li>
<li>5x 4 pin molex</li>
<li>1x FDD</li>
</ul>
<p style="text-align: center;"><a href="http://technews.lt/userfiles/SAM_1334.jpg"><img style="width: 232px; height: 155px;" src="http://technews.lt/userfiles/SAM_1334.jpg" alt="" /></a><a href="http://technews.lt/userfiles/SAM_1335.jpg"><img style="width: 232px; height: 155px;" src="http://technews.lt/userfiles/SAM_1335.jpg" alt="" /></a></p>
<p style="text-align: center;"><span style="font-size: 11px;"><em>Pagrindiniai kabeliai                                               Periferiniai kabeliai </em></span></p>
<p style="text-align: center;">
<p><strong>Po gaubtu</strong></p>
<p>Ta pati „Seasonic KM3“ platforma, kuriai būdinga pilno tilto su LLC konverteriu topologija. Pirminis filtravimas paskirstytas tarp už AC lizdo esančios dėžutės, kuriai priklauso varinė ritė, keturi Y ir vienas X kondensatoriai, bei ant pagrindinės plokštės esančių keturių (2x X + 2x Y) kondensatorių bei dviejų ričių. Ant PCB taip pat aptikome kitus MK3 platformai būdingus komponentus, kaip metalo oksido varistorių, elektromagnetinę relę ir neigiamos temperatūros koeficientinį termistorių.</p>
<p style="text-align: center;"><a href="http://technews.lt/userfiles/SAM_1336.jpg"><img style="width: 232px; height: 155px;" src="http://technews.lt/userfiles/SAM_1336.jpg" alt="" /></a><a href="http://technews.lt/userfiles/SAM_1344.jpg"><img style="width: 232px; height: 155px;" src="http://technews.lt/userfiles/SAM_1344.jpg" alt="" /></a></p>
<p>APFC zona kontroliuojama NPC1654 mikroschemos, greta jos stovint pagrindiniam japoniškam „Nippon Chemi-Con“ (420 V, 270 μF, 105 °C) KMR serijos elektrolitiniam kondensatoriui.</p>
<p style="text-align: center;"><a href="http://technews.lt/userfiles/SAM_1341.jpg"><img style="width: 232px; height: 155px;" src="http://technews.lt/userfiles/SAM_1341.jpg" alt="" /></a><a href="http://technews.lt/userfiles/SAM_1340.jpg"><img style="width: 232px; height: 155px;" src="http://technews.lt/userfiles/SAM_1340.jpg" alt="" /></a></p>
<p>Antrinėje zonoje +12V įtampą generuojantys tranzistoriai patalpinti ant vertikalios montažinės plokštės. Tranzistoriai aušinami dviejų radiatorių pagalba, papildomai turint karščiui jautrų termistorių, pasiruošusį duoti pradžią OTP apsaugos suveikimui. +12V liniją filtruoja elektrolitiniai KZE serijos „Nippon Chemi-Con“ (105 °C), polimeriniai „Enesol“ kondensatoriai ir vienas „Rubycon“.</p>
<p style="text-align: center;"><a href="http://technews.lt/userfiles/SAM_1342.jpg"><img style="width: 232px; height: 155px;" src="http://technews.lt/userfiles/SAM_1342.jpg" alt="" /></a><a href="http://technews.lt/userfiles/SAM_1343.jpg"><img style="width: 232px; height: 155px;" src="http://technews.lt/userfiles/SAM_1343.jpg" alt="" /></a></p>
<p>Mažosios linijos sukuriamos dviejų DC-DC konverterių pagalba, kurie išdėstyti ant moduliniams kabeliams skirtos PCB. Darbą prižiūri PWM APW7159 valdiklis, o papildoma filtracija patikėta polimeriniams „Enesol“ kondensatoriams.</p>
<p style="text-align: center;"><a href="http://technews.lt/userfiles/SAM_1345.jpg"><img style="width: 232px; height: 155px;" src="http://technews.lt/userfiles/SAM_1345.jpg" alt="" /></a><a href="http://technews.lt/userfiles/SAM_1339.jpg"><img style="width: 232px; height: 155px;" src="http://technews.lt/userfiles/SAM_1339.jpg" alt="" /></a></p>
<p>&nbsp;</p>
<p><strong>Testavimas </strong></p>
<p>Maitinimo šaltinis testuotas įprastomis sąlygomis, ~40 laipsnių aplinkos temperatūroje, apkraunant jį 10, 20, 50, 75, 100 ir 110 % numatytos jo galios. Testuojant matuotos linijų įtampos, triukšmo lygis (5 cm. atstumu nuo šaltinio), maitinimo šaltinio temperatūra, apskaičiuotas naudingumo koeficientas. Papildomai matuotos pulsacijos maitinimo šaltinio linijose.</p>
<p><strong>Rezultatai </strong></p>
<p style="text-align: center;"><strong><img style="width: 520px; height: 337px;" src="http://technews.lt/userfiles/SS460FLresults.png" alt="" /></strong></p>
<p>Antrasis testuojamas „Seasonic Fanless“ serijos modelis neturi jokių kėblumų patvirtinant 80+ Platinum efektyvumą 240V tinkle apkrovai siekiant 20 %. Vietoje reikalingų 90 % čia turime net 92,6 %. Su kaupu viršyjami reikalavimai (+1,2 %) ir pilnai apkrovus SS-460FL2. Tiesa, pritrūksta 0,5 % apkrovai nusistovėjus ties 50 %. Panašu, kad SS-520FL2 rodė šiek tiek didesnį efektyvumą, kuris siekė 94 %, tačiau mažiau galingas SS-460FL2 pasirodė besantis pranašesnis kuomet apkrovos labai mažos. Iš tinklo imant 74,5 W, SS-460FL fiksuoja pavydėtiną 90,3 % efektyvumą, kai SS-520FL2, imdamas 73 W, sukūrė tik 87,6 % naudingumą.</p>
<p>Beveik 1,5 % (skaičiuojant vidutinį nuokrypį +12V linijoje) pasiekusi reguliacija šiek tiek nuvilia. Aukščiausių pagyrimų nenusipelnė ir užfiksuotas maksimalus nuokrypis, kuris viršyjo 2 %, taip daugiau nei dvigubai nusileidžiant SS-520FL2 matytam blogiausiam rezultatui (lygiai 1 %). Laimei, kylant +12 V linijos apkrovai, jos reguliacija gerėja: SS-460FL2 apkrovai viršyjus 50 %, +12V reguliacija nepabėga iš 1 % ribų. Mažosios linijos elgėsi nuosaikiau. Prasčiausias +3.3V nuokrypis siekia vos 1 %,  +5V – 1,21 %. Didžiąją dalį testavimo laiko abiejų mažųjų linijų reguliacija sėkmingai neviršyjo 1 %.</p>
<p>Kaip ir galingesnis SS-520FL2, taip ir SS-460FL2 sėkmingai įveikė perkrovos režimą ir sugebėjo atiduoti beveik 510 vatų. Įtampos neparodė jokių ženklų, kurie prverstų sunerimti. Tai patvirtino ir neišsijungęs testuojamas SS-460FL2, kuris galėjo atiduoti ir dar didesnę galią.</p>
<p style="text-align: center;"><em>+3.3 V </em></p>
<p style="text-align: center;"><em><img style="width: 520px; height: 81px;" src="http://technews.lt/userfiles/SS460FL+3_3V.png" alt="" /></em></p>
<p style="text-align: center;"><em><em>+5 V</em></em></p>
<p style="text-align: center;"><em><em><img style="width: 520px; height: 92px;" src="http://technews.lt/userfiles/SS460FL+5V.png" alt="" /></em></em></p>
<p style="text-align: center;"><em><em><em><em>+12 V </em></em></em></em></p>
<p style="text-align: center;"><em><em><em><em><img style="width: 520px; height: 108px;" src="http://technews.lt/userfiles/SS460FL+12V100.png" alt="" /></em></em></em></em></p>
<p style="text-align: center;"><em><em><em><em><em><em><em>+12 V OL</em></em></em></em></em></em></em></p>
<p style="text-align: center;"><em><em><em><em><em><em><em><img style="width: 520px; height: 110px;" src="http://technews.lt/userfiles/SS460FL+12V110.png" alt="" /></em></em></em></em></em></em></em></p>
<p>Pulsacijų slopinimas mažosiose SS-460FL2 linijose pavyzdingai mažas ir neviršyja nė 20 mV. Perkrovos režimas priverčia +12 V liniją subanguoti nuo 20.3 mV iki beveik 35 mV.  Iki tol buvęs fantastiškas slopinimas išlieka labai labai geru.</p>
<p><strong>Išvados</strong></p>
<p>Išvysti didesnį nei 2 % nuokrypį premium klasės „Seasonic“ maitinimo šaltinyje tenka labai retai. Ypač kai ta linija +12V. Toks SS-460FL2 elgesys neabejotinai nuvylė, gretimai prisimenant, kad „Seasonic“ ant dėžutės pažadėjo visų linijų reguliaciją, neišeinančią už 2 % ribų. Tačiau panašu, kad turime uždaryti burnas, iš kurių SS-460FL2 sulaukė netikėtos kritikos. Visų pirma tai nereiškia, kad visi iki vieno SS-460FL2 tos kritikos nusipelnė (rezultatai tarp testavimo pavyzdžių gali ir dažnai skiriasi), visų antra - daugiau kažko neigiamo pasakyti kaip ir neturime.</p>
<p>Antrojo mūsų testuojamo „Seasonic Fanless“ modelio stambiausia linija neklupo matuojant pulsacijų lygį. Vos kiek didesnė nei 20 mV siekianti pulsacija pilnai apkrovus ir tik iki 34 mV išaugęs perkrovos teste niekaip negali nuvilti. Savo ruožtu +3.3V linija neviršyjo 15 mV, o +5V palindo po 20 mV. Aukščiausio įvertinimo nusipelnė ir mažųjų linijų reguliacija, vidutinėms vertėms aiškiai telpant į 1 %. Nors SS-460FL2 maitinimo šaltiniui iki 80+ Platinum sertifikato patvirtinimo šiek tiek pritrūko 50 % apkrovos teste (20 ir 100 % pasirodė ne problema), nežymiai sumažėjęs efektyvumas įrenginiui atiduodant daugiau nei 500 W ir stulbinamas efektyvumas PC idle sąlygas parodančiuose 15 ir  20 % apkrovos režimuose leidžia kompensuoti nedidelį SS-460FL2 kluptelėjimą.</p>
<p>Reikėtų atkreipti dėmesį į tai, kad kainų skirtumas tarp SS-460FL2 ir SS-520FL2 šiuo metu siekia net šimtą litų, nors iš esmės tai tokie patys produktai su beveik vienodais vidaus komponentais, identišku skaičiumi jungčių ir ta pačia puikia komplektacija. Labai paprastai galima suskaičiuoti, kad SS-460FL2 turimas vatų per litą santykis yra kur kas patrauklesnis ir jei nėra būtinas 520 W modelis, SS-460FL2 tampa pasirinkimu Nr. 1, ypač kai šis visiškai pasyvus maitinimo šaltinis sugeba atiduoti mažiausiai 48 vatais daugiau nei nurodo „Seasonic“.</p>
<p><em>Privalumai: </em></p>
<ol>
<li>Visiškai pasyvus aušinimas;</li>
<li>Šauni mažųjų linijų reguliacija;</li>
<li>Labai konkurencinga kaina;</li>
<li>Šaunus triukšmų slopinimas;</li>
<li>80+ Platinum efektyvumas;</li>
<li>Puikus efektyvumas esant mažiausioms apkrovoms;</li>
<li>Pilnas apsaugų paketas;</li>
<li>Panaudoti tik japoniški kondensatoriai;</li>
<li>Pilnai modulinis;</li>
<li>Sėkmingai atidavė virš 500 W, gali ir daugiau;</li>
<li>Skirtingo ilgio SATA ir Molex kabeliai;</li>
<li>Septynių metų garantija</li>
</ol>
<p><em>Vidutiniška:</em></p>
<ol>
<li>Ne kiekvieno poreikiams ir sistemai;</li>
<li>Tikėjomės geresnės +12V reguliacijos (skiriasi tarp testavimo pavyzdžių)</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/award3_vectorized.png" alt="" /><img style="width: 200px; height: 200px;" src="http://technews.lt/userfiles/award2_vectorized.png" alt="" /></p>
<p style="text-align: center;">
