---
layout: post
status: publish
published: true
title: AMD pademonstravo šešių branduolių procesorių
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3096
wordpress_url: http://localhost/site/new/amd_pademonstravo_sesiu_branduoliu_procesoriu/
date: '2009-02-20 23:58:09 +0200'
date_gmt: '2009-02-20 23:58:09 +0200'
categories:
- Naujienos
---
<p>Pažvelgę <i>AMD</i> procesorių <a class="ns" href="http://technews.lt/tekstas/12_branduoliu_AMD_procesorius_pasirodys_2010_metais.html;;">išleidimo grafiką</a> galėjome matyti, jog kompanija antrajai šių metų pusei ruošia šešių branduolių serveriams skirtą <i>Opteron</i> procesoriaus variantą, kodiniu pavadinimu <i>Istanbul</i>. Atrodo, jog reikalai su naujuoju gaminiu klostosi išties gerai, mat <i>AMD</i> jau pademonstravo veikiančias daugiaprocesorines sistemas su <i>Istanbul</i>.</p>
<p>Pirmieji galimybę išvysti veikiančią sistemą gavo <a class="ns" href="http://www.techreport.com/articles.x/16448"><i>TechReport</i></a>. <i>AMD</i> demonstravo platformą su keturiais 6 branduolių (45 nm, 6 MB L3 spartinančiosios atminties, Socket F lizdas, DDR2 atmintinė) <i>Istanbul</i> procesoriais. Su šia, 24 branduolius turinčia, sistema <i>AMD</i> nedemonstravo jokių našumo testų rezultatų. O štai antroje sistemoje turinčioje du <i>Istanbul</i> procesorius, be pagrindinės operacinės sistemos (<i>Windows Server 2008</i>) virtualiai buvo įdiegtos ir veikė <i>Windows Server 2003</i>, <i>Red Hat Linux</i> ir <i>SLES (Suse) 11</i> 64 bitų operacinės sistemos.</p>
<p>Trečiojoje demonstracijoje <i>AMD</i> lygino sistemas, turinčias keturis <i>Shanghai</i> 4 branduolių ir keturis <i>Istanbul</i> 6 branduolių procesorius (abu naudojo <i>Hyper Transpor 3</i> magistralę) atminties pralaidumo teste (<i>Stream</i>). <i>Istanbul</i> čia akivaizdžiai pirmavo (~42000 MB/s prieš ~25000 MB/s). Procesorių veikimo dažniai neskelbiami, todėl negalima bandyti įvertinti, kiek skiriasi jų pajėgumai esant vienodiems dažniams. Tiesa, kaip vieną iš didesnės spartos priežasčių <a class="ns" href="http://www.techreport.com/"><i>TechReport</i></a> mini patobulintą tarpprocesorinių duomenų mainų valdymą. Jo dėka sumažėja procesorius jungiančių magistralių apkrova. Ši savybė naudingiausia bus daugiaprocesorinėms sistemoms.</p>
<p><i>Istanbul</i> branduoliai bus naudojami ir ateityje pasirodysiančiuose mažai energijos vartojančiuose <i>Opteron HE</i>, ir sparčiausiuose <i>Opteron SE</i> modeliuose. Nors procesoriai gali pasirodyti ir anksčiau, kol kas numatoma išleidimo data lieka antrasis šių metų pusmetis.</p>
