---
layout: post
status: publish
published: true
title: Pirmosios „Pascal“ kartos spekuliacijos pagal „VideoCardz“
author:
  display_name: Mindaugas Klumbis
  login: Katonas
  email: katonasf1@yahoo.com
  url: ''
author_login: Katonas
author_email: katonasf1@yahoo.com
wordpress_id: 19385
wordpress_url: http://www.technews.lt/portal/?p=19385
date: '2016-04-07 10:41:41 +0300'
date_gmt: '2016-04-07 07:41:41 +0300'
categories:
- Naujienos
---
<p>„nVidia“ pagaliau atskleidė, kaip atrodys „Pascal“ architektūros pasididžiavimas – GP100. Šis masyvus lustas turės net 3840 CUDA branduolius ir bus sudarytas iš daugiau nei 15 mlrd tranzistorių.</p>
<p>Sparčiausi lustai visada stebina savo specifikacijomis, sparta ir, be abejo, kaina, todėl dauguma žmonių perka į vidutinį segmentą nutaikytas vaizdo plokštes, ką patvirtina milžiniška „GeForce GTX 970“ sėkmė. Neretas žaidėjas nėra labai reiklus, tad jis pasitenkina ir dar silpnesniais grafikos adapteriais, išleisdamas dar mažesnę pinigų sumą. Pasitelkdami <a href="http://videocardz.com/58865/nvidia-1st-generation-pascal-speculation" target="_blank">„VideoCardz“</a> prielaidas pabandysime pažvelgti, kaip gi gali atrodyti sekančios kartos „Pascal“ vaizdo plokštes.</p>
<p><a href="http://www.technews.lt/portal/wp-content/uploads/2016/04/NVIDIA-Pascal-GP100-Family-GPU-Block-Diagram.png"><img class="aligncenter wp-image-19391" src="http://www.technews.lt/portal/wp-content/uploads/2016/04/NVIDIA-Pascal-GP100-Family-GPU-Block-Diagram-500x305.png" alt="NVIDIA-Pascal-GP100-Family-GPU-Block-Diagram" width="1000" height="610" /></a></p>
<p>Nors „nVidia“ ir anonsavo GP100 lustą, didelė tikimybė, kad jo žaidėjai sulauks labai negreitai, o gal ir niekada neišvys žaidimams skirtose vaizdo plokštėse. Pasak naujausiosios informacijos iš <a href="http://www.hardware.fr/news/14579/gtc-n-attendez-geforce-gp100.html" target="_blank">„Hardware.fr“,</a> „nVidia“ neplanuoja GP100 montuoti nei į „Quadro“, nei į „GeForce“ serijas. Seniau yra buvę spekuliacijų, kad žalieji rankovėje laiko paslaptingą GP102 lustą, kuris bus panašios spartos kaip GP100, galimai naudos HBM2 atmintį, bet neturės didelės FP64 skaičiuojamosios galios, kuri žaidimuose nereikalinga.</p>
<p><a href="http://www.technews.lt/portal/wp-content/uploads/2016/04/gp100-specs.jpg"><img class="aligncenter wp-image-19390 size-full" src="http://www.technews.lt/portal/wp-content/uploads/2016/04/gp100-specs.jpg" alt="gp100 specs" width="799" height="294" /></a></p>
<p>Pirmoji spekuliacija paliečia GP104 lustą, kuris pakeis rinką užkariavusį GM204 silicį, montuojamą į „GeForce GTX 970/980“ vaizdo plokštes. Jeigu tikėtume, kad lusto tankis išliks toks pats kaip GP100, pasitelkdami „nVidia“ išplatintą diagramą, galime spėti, kad GP104 turės 2560 CUDA branduolius. Toks skaičius paremtas labai paprasta logika. Anksčiau „nVidia“ savo antram sparčiausiam lustui palikdavo 66 % CUDA branduolių lyginant su flagmanu. Tolimesnis spėjimas yra dviprasmiškas: jeigu „nVidia“ išlaikys komponentus, naudojamus FP64 skaičiavimuose, šis lustas gali būti 350-400 mm<sup>2 </sup>ploto ir turėti apie 10 mlrd tranzistorių. Jeigu „nVidia“ atsisakys tokio FP64 palaikymo, kokį turi GP100 ir GP104, lustą nutaikys grynai į žaidėjus, tuomet jis gali būti kur kas mažesnis. GP104 beveik neabejotinai naudos ne HBM2 atmintį, tad lusto plotas gali dar sumažėti dėl mažesnių resursų GDDR5(X) atminties kontroleriui.</p>
<p><a href="http://www.technews.lt/portal/wp-content/uploads/2016/04/gp104-specs.jpg"><img class="aligncenter wp-image-19389 size-full" src="http://www.technews.lt/portal/wp-content/uploads/2016/04/gp104-specs.jpg" alt="gp104 specs" width="798" height="165" /></a></p>
<p>Dar silpnesnis lustas – GP106. Jo pirmtakas GM206 buvo montuojamas į „GeForce GTX 960“ vaizdo plokštes. Šiame 200 €/$ segmente turintis karaliauti „Pascal GP106“ lustas veikiausiai turės 1280 CUDA branduolius bei apie 5.4 mlrd tranzistorių, o lusto plotas galėtų būti apie 200 mm<sup>2</sup>. Šie skaičiai vėl ištraukti pasinaudojant istorija. Trečios eilės lustas (GP106) turėdavo dvigubai mažiau CUDA branduolių nei virš jo esantis silicis (GP104). Tankis ir tranzistorių kiekis vėl suskaičiuoti pasitelkiant kaip atsvaros tašką GP100, tad vėl galimi nukrypimai. Spėjama, kad šios segmento vaizdo plokštėms nereiks papildomo maitinimo.</p>
<p><a href="http://www.technews.lt/portal/wp-content/uploads/2016/04/gp106-specs.jpg"><img class="aligncenter wp-image-19388 size-full" src="http://www.technews.lt/portal/wp-content/uploads/2016/04/gp106-specs.jpg" alt="gp106 specs" width="801" height="167" /></a></p>
<p><a href="http://www.technews.lt/portal/wp-content/uploads/2016/04/NVIDIA-GP106-GTC-2016-vs-GM206-GPU.png"><img class="aligncenter wp-image-19387 size-full" src="http://www.technews.lt/portal/wp-content/uploads/2016/04/NVIDIA-GP106-GTC-2016-vs-GM206-GPU.png" alt="NVIDIA-GP106-GTC-2016-vs-GM206-GPU" width="385" height="194" /></a></p>
<p>Į žemiausią spartos segmentą taikys GP107, kuris pakeis GM107, montuojamą į „GeForce GTX 750 Ti“. Daryti spėjimus šiam segmentui gan sudėtinga, spekuliuojama, kad GP107 galėtų turėti 640 CUDA branduolius - tiek pat kaip ir pirmtakas. Žinoma, naujesnė karta turės daug efektyvesnius CUDA branduolius bei didesnį dažnį, tad spartos sulauktume daugiau. GP106 silicis galėtų būti 120-150 mm<sup>2</sup> ploto ir savyje talpinti 3.5 mlrd tranzistorių. Toks lustas būtų plačiai naudojamas ne tik staliniuose kompiuteriuose, bet ir nešiojamuose dėl mažų elektros sąnaudų.</p>
<p style="text-align: center;"><a href="http://www.technews.lt/portal/wp-content/uploads/2016/04/gp107-specs.jpg"><img class="aligncenter wp-image-19386 size-full" src="http://www.technews.lt/portal/wp-content/uploads/2016/04/gp107-specs.jpg" alt="gp107 specs" width="799" height="165" /></a></p>
<p style="text-align: left;">Parengta pagal <a href="http://videocardz.com/58865/nvidia-1st-generation-pascal-speculation" target="_blank">„VideoCardz“</a> informaciją.</p>
