---
layout: post
status: publish
published: true
title: Didysis Ubisoft anonsas reiškė naują Ghost Recon žaidimą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4578
wordpress_url: http://localhost/site/new/didysis_ubisoft_anonsas_reiske_nauja_ghost_recon_zaidima/
date: '2010-02-09 19:48:52 +0200'
date_gmt: '2010-02-09 19:48:52 +0200'
categories:
- Naujienos
---
<div class="imgright"><img src="http://t1.gstatic.com/images?q=tbn:ORapFvq1RdAuZM:http://playstationlifestyle.net/wp-content/uploads/2009/04/wallpaper_tom_clancys_ghost_recon_advanced_warfighter_2_02_1280.jpg"  /></div>
<p>Kiek ankščiau žaidimų plėtotojas ir platintojas Ubisoft pareiškė, jog anonsuos kažką „ypatingai gero“, tad tai kankino daugelį žaidėjų. Dažnas iš jų spėliojo apie Far Cry 3, Assasin’s Creed 3 ar net Beyon Good and Evil 2 žaidimus.</p>
<p>Kad ir kaip gerai skambėtų visi minėti vardai, nei vienas iš šių žaidimų tęsinių neanonsuotas. Ubisoft oficialiai pareiškė, kad kuria naują Ghost Recon serijos žaidimą, kuris bus žinomas Ghost Recon: Future Soldier vardu. Kompanija, išskyrus žaidimo pavadinimą, informacijos pašykštėjo – kol kas žinoma tik tiek, jog žaidimo kūrimu užsiima Ubisoft Prancūzijos padalinys.</p>
<p>Tiesa, Ubisoft užsiminė, kad žaidime bus panaudota nauja kovinė technika, tad galime spėlioti, jog galite tikėtis kažkokių inovacijų, kaip kad buvo Crysis žaidime. Visi Splinter Cell serijos fanai dar labiau nudžiugs – jei įsigysite naujausiąją artėjančią Conviction dalį, galėsite sudalyvauti uždarame Ghost Recon: Future Soldier testavime, kuris bus skirtas tik šį žaidimą įsigijusiems žaidėjams.</p>
<p>Žaidimas turėtų pasirodyti dar šių metų pabaigoje, o aš, kaip žaidėjas, likau kiek nusivylęs. Nesakau, jog Ghost Recon serija yra bloga, tačiau po pasakymų, kad „didysis anonsas jus nustebins“, tikėjausi kažko kito. Bet kokiu atveju, jei kompanija pristatys tokį pat gerą žaidimą, koks buvo Advanced Warfighter, mes neliksime nuliūdę.<br /></p>
