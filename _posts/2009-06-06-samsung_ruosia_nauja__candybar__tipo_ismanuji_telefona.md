---
layout: post
status: publish
published: true
title: Samsung ruošia naują „candybar“ tipo išmanųjį telefoną
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3582
wordpress_url: http://localhost/site/new/samsung_ruosia_nauja__candybar__tipo_ismanuji_telefona/
date: '2009-06-06 13:33:54 +0300'
date_gmt: '2009-06-06 13:33:54 +0300'
categories:
- Naujienos
---
<p>Telekomunikacijų naujienų portalas <i>Electronista.com</i> vakar pranešė, kad <i>Samsung</i> ruošia vidutinės klasės išmanųjį telefoną, kuris turėtų būti orientuotas tiesioginei konkurencijai <i>Nokia E52</i> modelio atžvilgiu. Verslo klasės mobilusis pavadintas <i>B5100</i> pasižymės tradiciniu korpusu bei įprasta skaitine-raidine klaviatūra.</p>
<p>Produktas kaip ir <i>Nokia</i> stovyklos gaminys veiks <i>Symbian</i> operacinės sistemos pagrindu bei turės nemodifikuotą <i>S60</i> vartotojo sąsają bei didelį ekraną. Kas be ko, telefonas palaikys trečiosios kartos mobiliųjų technologijų standartus, turės trijų megapikselių fotokamerą, <i>WiFi</i> bei integruotą GPS imtuvą. Muzikos grotuvas, aparatinis <i>DivX</i> formato vaizdo rinkmenų dekodavimas, kalendorius, užrašinė bei kitos esminės tokio tipo telefono funkcijos taip pat nebus užmirštos. Jokių kitų techninių charakteristikų, kaip ir oficialios informacijos apie telefono būsimą kainą, jo pasirodymo laiką ir konkrečias rinkas, kuriose produktu bus prekiaujama, šiuo metu gamintojas nepateikė. Tačiau manoma, kad kaip ir kiti <i>S60</i> platformos pagrindu veikiantys telefonai, šis gaminys bus skirtas Europos rinkai ir kainuoti turėtų kiek mažiau nei 400 eurų.</p>
<p><img src=" http://ezx.technews.lt/images/Products/samsung_B5100.jpg" /></p>
