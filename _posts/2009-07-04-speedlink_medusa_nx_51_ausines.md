---
layout: post
status: publish
published: true
title: Speedlink Medusa NX 5.1 ausinės
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3699
wordpress_url: http://localhost/site/new/speedlink_medusa_nx_51_ausines/
date: '2009-07-04 19:02:03 +0300'
date_gmt: '2009-07-04 19:02:03 +0300'
categories:
- Multimedia įrenginiai
- Apžvalgos
---
<p>Šį kartą mūsų akys ir ausys yra nukreiptos į ausines su mikrofonu iš <i>Speedlink</i>, vardu <i>Medusa</i> <i>NX</i> 5.1. Turbūt jau supratote, kad ausines leis vartotojui girdėti šešių kanalų erdvinį garsą ir, kaip ir dauguma kitų tokio tipo gaminių, yra skirtos žaidėjams. Rinkoje tokio tipo gaminių yra, tačiau šią nišą tikrai negalima vadinti perpildyta – populiaresnius produktus turi sukūrusios tik <i>Razer</i>, <i>CyberSnipa </i>ir dar keletas kompanijų. Šiandien pamėginsime išsiaiškinti, ar iš tiesų erdvinį garsą turinčios vartotojui suteikti ausinės tai daro ir ar apskritai yra vertos išleistų pinigų.</p>
<p><b>TURINYS</b> </p>
<p><b>>Apie <i>Speedlink</i></b><br />
<br /><b>>Pakuotė</b><br />
<br /> <b>>Ausinės</b><br />
<br /><b>>Bandymai</b><br />
<br /><b>>Išvados</b> </p>
<p><b>>Apie <i>Speedlink</i></b></p>
<p>Pastaruoju metu kur kas dažniau nei <i>Speedlink</i>, girdimas <i>ROCCAT </i>vardas, kuris tėra kompanijos prekinis ženklas aukštesnės klasės žymėti ir konkuruoti su tokiais brand‘ais, kaip <i>Razer</i> ar <i>SteelSeries</i>. Kompanija buvo įkurta Vokietijoje 1998-iais metais ir nuo to laiko praėjus kiek daugiau nei dešimčiai metų, <i>Speedlink</i> produktų galima rasti daugiau nei 30-yje šalių. <i>Speedlink</i> vardu pažymėta daugybė įrangos žaidimų mėgėjams ar tiesiog paprastiems namų vartotojams. </p>
<p><b>>Pakuotė</b></p>
<p><i>Speedlink</i> <i>Medusa</i> 5.1 pakuotė maloniai nustebina savo originaliu išplanavimu. Kairėje pusėje gamintojas nusprendė įrengti permatomą plastikinį kevalą, pro kurį pirkėjas gali apžiūrėti pusę ausinių. Priekinėje dalyje – trys nedidelės komplekte esančių komponentų nuotraukos bei ausinių savybės, išdėstytos keliuose kvadrato formos langeliuose. Galinėje dėžutės pusėje – 16 skirtingų kalbų, tarp kurių lietuvių, deja, nėra, išdėstytos gaminio ypatybės. Apačioje randame ir gaminio specifikacijas bei informaciją apie suderinamumą.</p>
<p><a class="ns" href="http://akuba.technews.lt/Medusa/1.jpg">
<div class="imgright"><img src="http://akuba.technews.lt/Medusa/mazos/1.jpg" border="1" /></div>
<p></a><a class="ns" href="http://akuba.technews.lt/Medusa/2.jpg"><br /><img src="http://akuba.technews.lt/Medusa/mazos/2.jpg" /><br /></a></p>
<p><a class="ns" href="http://akuba.technews.lt/Medusa/3.jpg">
<div class="imgright"><img src="http://akuba.technews.lt/Medusa/mazos/3.jpg" border="1" /></div>
<p></a><a class="ns" href="http://akuba.technews.lt/Medusa/4.jpg"><br /><img src="http://akuba.technews.lt/Medusa/mazos/4.jpg" /><br /></a></p>
<p>Nuėmę plastikinį kevalą ir išorinę dėžutę randame dar vieną įpakavimą, po kuriuo slepiasi likusi ausinių dalis ir visas komplektas. Jį sudaro medžiaginis, užtrauktuku užsegamas, maišelis įsidėti ausinėms, popierinis ir elektroninis (CD) vartotojo vadovas, tris adapteriai skirti ausinėms prijungti prie DVD grotuvo ar kito namų vaizdo-garso įrenginio. Įdomu tai, kad kompanija taip pat suteikia išeitį tiems, kurie stokoja USB jungčių savo kompiuteryje – ausinės galės būti maitinamos ir per specialų USB-elektros lizdo adapterį. </p>
<p><a class="ns" href="http://akuba.technews.lt/Medusa/5.jpg">
<div class="imgright"><img src="http://akuba.technews.lt/Medusa/mazos/5.jpg" border="1" /></div>
<p></a><a class="ns" href="http://akuba.technews.lt/Medusa/6.jpg"><br /><img src="http://akuba.technews.lt/Medusa/mazos/6.jpg" /><br /></a></p>
<p><b>>Ausinės</b></p>
<p>Visos ausinės yra juodos spalvos ir atrodo tikrai solidžiai, tačiau nesiūlo išskirtinių dizaino sprendimų. Ausinių lankelis, kurio viršutinėje dalyje yra didelis <i>Speedlink</i> logotipas, yra pagamintas iš matinės juodos plastmasės, o apatinė dalis, besiliečianti su galva, yra apdengta dirbtinę odą primenančia medžiaga. Lankelį su ausinių gaubtais jungia laikiklis, leidžiantis reguliuoti aukštį ir taip pritaikyti <i>Medusa</i> <i>NX</i> patogiam naudojimui. Aukštis reguliuojamas dešimčia lygmeniu, o laikiklis taip pat suteikia galimybę sulenkti ausines ir taip jas lengviau nešiotis. </p>
<p><a class="ns" href="http://akuba.technews.lt/Medusa/7.jpg">
<div class="imgright"><img src="http://akuba.technews.lt/Medusa/mazos/7.jpg" border="1" /></div>
<p></a><a class="ns" href="http://akuba.technews.lt/Medusa/8.jpg"><br /><img src="http://akuba.technews.lt/Medusa/mazos/8.jpg" /><br /></a></p>
<p><a class="ns" href="http://akuba.technews.lt/Medusa/9.jpg">
<div class="imgright"><img src="http://akuba.technews.lt/Medusa/mazos/9.jpg" border="1" /></div>
<p></a><a class="ns" href="http://akuba.technews.lt/Medusa/10.jpg"><br /><img src="http://akuba.technews.lt/Medusa/mazos/10.jpg" /><br /></a></p>
<p>Be minėtųjų reguliavimo galimybių, <i>Medusa</i> ausų gaubtus galima ir pasukti 90 laipsnių kampu į vidų. Dešiniojoje ausinių pusėje kompanija įspaudė savo logotipą, produkto pavadinimą, bei R ženklą, žymintį, kad tai dešinioji ausinių pusė. Aplinkui šią skritulio formos dalį – labai kietos plastmasės grotelės. Kitoje pusėje viskas identiška, skirtumas tik tas, kad vietoje įvairių užrašų yra mikrofonas. Jis gali būti sukinėjamas maždaug 160 laipsnių kampu ir prie kalbančiojo burnos palenktas maždaug 15 cm lankstaus kabelio pagalba. Tai leidžia perduoti kokybišką garsą komandos nariams žaidime, ar tiesiog naudojantis <i>VOIP </i>telefonija.</p>
<p><a class="ns" href="http://akuba.technews.lt/Medusa/11.jpg">
<div class="imgright"><img src="http://akuba.technews.lt/Medusa/mazos/11.jpg" border="1" /></div>
<p></a><a class="ns" href="http://akuba.technews.lt/Medusa/12.jpg"><br /><img src="http://akuba.technews.lt/Medusa/mazos/12.jpg" /><br /></a></p>
<p><a class="ns" href="http://akuba.technews.lt/Medusa/13.jpg">
<div class="imgright"><img src="http://akuba.technews.lt/Medusa/mazos/13.jpg" border="1" /></div>
<p></a><a class="ns" href="http://akuba.technews.lt/Medusa/14.jpg"><br /><img src="http://akuba.technews.lt/Medusa/mazos/14.jpg" /><br /></a></p>
<p>Vidinė ausinių dalis yra maloniai minkšta ir padengta aksomą primenančiu ir daug kitų ausinių naudojamu pluoštu. Iš yra persiūtas su dirbtine oda, kuri ir laiko minkštąją dalį prie kaušelio. Būgnelį ir kitus ausinių komponentus dengia tokia pat švelni medžiaga, šiek tiek panaši į medvilnę. Maždaug trijų sprindžių atstumu nuo ausinių, ant laido yra įdiegtas valdiklis, reguliuojantis skirtingų kanalų garsą. Kaip ir matote nuotraukoje, vartotojai gali nustatyti priekinio, galinio, centrinio bei bosinio kanalų garso lygį. Čia taip pat yra ir įjungimo/išjungimo mygtukas bei raudona LED lemputė.</p>
<p><a class="ns" href="http://akuba.technews.lt/Medusa/15.jpg">
<div class="imgright"><img src="http://akuba.technews.lt/Medusa/mazos/15.jpg" border="1" /></div>
<p></a><a class="ns" href="http://akuba.technews.lt/Medusa/16.jpg"><br /><img src="http://akuba.technews.lt/Medusa/mazos/16.jpg" /><br /></a></p>
<p>Iš <i>Medusa</i> <i>NX</i> ausinių išeina bendras kabelis, paskui išsišakojantis į net penkis. Vienas iš jų yra USB, skirtas ausinėms tiekti energija; priekinio, galinio, centrinio kanalų 3,5 mm jungtys bei mikrofono įvestis.</p>
<p><a class="ns" href="http://akuba.technews.lt/Medusa/17.jpg"><br /><img src="http://akuba.technews.lt/Medusa/mazos/17.jpg" /><br /></a></p>
<p><b>>Bandymai</b></p>
<p>Ausinės ir kita periferija dažniausiai negali būti apžvelgta pateikiant konkrečius testavimo rezultatus, kitaip nei kompiuterio komponentai ir pan. Todėl ir man šį kartą teks remtis vien tik asmeniniais įspūdžiais naudojant šį ausinių komplektą įvairiose situacijose. Mėgindamas ausines pasitelkiau turbūt labiausiai įprastas pramogų formas – muzikos klausymą, kompiuterinius žaidimus bei filmų žiūrėjimą. Pasistengiau įvertinti ir ausinių patogumą naudojant ilgesnį laiką. </p>
<p><a class="ns" href="http://akuba.technews.lt/Medusa/21.jpg">
<div class="imgright"><img src="http://akuba.technews.lt/Medusa/mazos/21.jpg" border="1" /></div>
<p></a><a class="ns" href="http://akuba.technews.lt/Medusa/22.jpg"><br /><img src="http://akuba.technews.lt/Medusa/mazos/22.jpg" /><br /></a></p>
<p>Žaidimai</p>
<p>Pirmiausia ausines išmėginau su kompiuteriniais žaidimais, tiksliau tariant, dar visai neseniai sumaištį rinkoje kėlusiu žaidimu <i>Grand Theft Auto IV</i>. Prisipažinsiu jau ilgą laiką žaidžiu, jei galima taip pavadinti mano veiksmus, tik, kai reikia testuoti vaizdo plokštes ar kitą įrangą, tačiau <i>GTA </i>serija man visada buvo vienas žaidimų rinkos etalonų. Toks žaidimas puikiai tiko išbandyti erdvinius šešių kanalų ausinių gebėjimus, nes, kaip visi puikiai žinome, <i>GTA IV</i> mums siūlo atvirą ir laisvą pasaulį. Garsas naudojant <i>Medusa</i> <i>NX</i> paliko tik teigiamą įspūdį, aiškiai buvo girdimi aplinkos garsai bei jaučiama, iš kurios pusės jie sklinda. Vienintelis kliuvęs aspektas yra garso truktelėjimas besisukant veikėjui aplink ir besikeičiant garso šaltiniui žaidime. Visgi bendri įspūdžiai malonūs, įskaitant ir kokybišką garsą iš žaidimo pasaulio radijo.</p>
<p>Filmai </p>
<p>Kitaip nei žaidimai, filmai yra svarbi dalis mano laisvalaikio. Norėdamas kuo aiškiau pajusti <i>Medusa</i> <i>NX</i> gebėjimus šioje srityje, pasirinkau filmą, siūlantį šešių kanalų erdvinį garsą. Tiksliau tariant, tai buvo <i>Requiem for a Dream </i>filmas su išskirtiniu garso takeliu. Kadangi visai neseniai šią juostą žiūrėjau naudodamas paprasta kompiuterio kolonėles, galėjau palyginti garso kokybę šiuo atveju ir tai, ką man siūlo <i>Speedlink</i> ausinių komplektas. Veikėjų dialogai darė dar didesnį įspūdį, nes dėka erdvinio garso palaikymo buvo galima jausti, iš kur sklinda garsas, o kokybė buvo labai gera. Garso takelis skambėjo puikiai ir tai leido kurti dar tinkamesnę nuotaiką kinui.</p>
<p>Muzika</p>
<p>Šiuo būdu ausines mėginau pasirinkęs dviejų labai skirtingų stilių muziką. Pirmiausia <i>Medusa</i> <i>NX</i> išbandžiau su <i>trance </i>muzikos atstovo <i>Paul van Dyk </i>hitu <i>For an Angel</i>, kuris labai padeda išmėginti ausinių sugebėjimus atkurti labai žemo dažnio garsus. Tai <i>Speedlink</i> ausinės sugeba tikrai gerai, itin kokybiškas žemų dažnių ritmas, ir tuo pačiu neužgožiami kiti garsai leidžia pasinerti į muziką. Kaip visiškai priešingą būdą išbandyti ausines, pasirinkau džiazo kūrinį, tiksliau tariant, kontrabosininko <i>Charles Mingus </i>kompoziciją <i>Fables of Faubus</i>. Džiazo muzikoje labai svarbu girdėti visus grojančius instrumentus, o <i>Medusa</i> <i>NX</i> sugebėjo tai išpildyti. Be didesnio vargo buvo galima atskirti ir įsiklausyti į kiekvieną instrumentą.</p>
<p>Patogumas</p>
<p>Kaip jau matėte nuotraukose, ausinių komplekto gaubtai yra tikrai dideli ir visiškai uždengia ausis. Tai leidžia atsiriboti nuo išorinio triukšmo – net ir klausant muzikos tyliai aplinkos garsai buvo negirdimi. Be abejo, šis aspektas yra pranašumas, tačiau netikėtai šalia atsiradęs žmogus gali smarkokai išgąsdinti žaidžiantįjį :). Visi garsai, klausomi ausinėmis yra neblogai girdimi ir pašaliniams žmonėms, todėl išlieka galimybė šį komplektą naudoti kaip garsiakalbius – nustatytos maksimaliai, jos tikrai labai garsios.</p>
<p><a class="ns" href="http://akuba.technews.lt/Medusa/19.jpg">
<div class="imgright"><img src="http://akuba.technews.lt/Medusa/mazos/19.jpg" border="1" /></div>
<p></a><a class="ns" href="http://akuba.technews.lt/Medusa/20.jpg"><br /><img src="http://akuba.technews.lt/Medusa/mazos/20.jpg" /><br /></a></p>
<p> Kaip ir su dauguma pilnai ausis gaubiančiomis ausinėmis, <i>Medusa</i> <i>NX</i> sunku naudoti kelias valandas be pertraukos. Švelnus audinys yra malonus, tačiau dėl uždaro tipo ausys ir aplink jas esanti oda ima prakaituoti, todėl vertėtų daryti pertraukas. Prie kompiuterio prijungiami kabeliai yra bendro 3,8 m ilgio, o tai yra tikrai labai daug – dažnai netgi nepatogu, nes laidai gali įsipainioti į ratukinę kėdę ar kitus objektus šalia kompiuterio. Garso reguliavimo valdiklis galėtų turėti galimybę būti prisegamas prie drabužių. Tačiau tai nėra didelė problema, nes jis – pakankamai lengvas ir ausinių juntamai netempia žemyn.</p>
<p><b>>Išvados</b></p>
<p>Naujasis <i>Medusa</i> <i>NX</i> ausinių komplektas iš <i>Speedlink</i> teikia daug malonių įspūdžių ne tik žaidžiant kompiuterinius žaidimus, tačiau ir mėgaujantis kitomis pramogomis – žiūrint filmus ar klausant muzikos. Garso kokybė yra tiesiog puiki, o šešių kanalų išpildymas leidžia patirti dar daugiau. Komplekte yra viskas ko reikia ir net daugiau – kompanija suteikia net ir USB maitinimo adapterį į įprastą tinklo jungtį, bei šakotuvus DVD grotuvui ar kitam daugialypės terpės įrenginiui. </p>
<p>Kaina Lietuvoje yra visai patraukli ir siekia 240 litų, ypač turint galvoje, kad tiesioginiai konkurentai, kaip, pavyzdžiui, <i>Razer</i> <i>Barracuda </i>yra brangesni daugiau nei pusantro šimto litų. Jeigu ieškote naujo ausinių komplekto ir jums yra labai svarbus garso tikslumas žaidimuose – <i>Speedlink</i> <i>Medusa</i> yra tikrai geras pasirinkimas už padorią kainą.</p>
<p><img src="http://www.technews.lt/upl/Failai/renkasi.png" /></p>
