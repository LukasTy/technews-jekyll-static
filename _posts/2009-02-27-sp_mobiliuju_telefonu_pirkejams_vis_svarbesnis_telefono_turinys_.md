---
layout: post
status: publish
published: true
title: "(SP) Mobiliųjų telefonų pirkėjams vis svarbesnis telefono turinys"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3156
wordpress_url: http://localhost/site/new/sp_mobiliuju_telefonu_pirkejams_vis_svarbesnis_telefono_turinys_/
date: '2009-02-27 17:46:10 +0200'
date_gmt: '2009-02-27 17:46:10 +0200'
categories:
- Naujienos
---
<div class="imgright"><img src="http://tbn1.google.com/images?q=tbn:qLZF2cIOsqScxM:http://www.mobilephoneshopuk.net/blog/wp-content/uploads/2009/01/htc-touch-diamond.jpg" border="1" /></div>
<p>Mobiliojo telefono turinys yra vienas iš trijų svarbiausių veiksnių, pagal kuriuos vartotojai pasirenka naują mobilųjį telefoną. Tai rodo mobiliųjų programų ir žaidimų portalo „GetJar“ apklausa, atlikta 130-yje pasaulio šalių. 69 proc. apklaustųjų teigia, kad įsigyjant naują telefoną, jo turinys yra svarbesnis už kainą, dizainą ar lietimui jautrų ekraną.  </p>
<p>Tyrime respondentų buvo prašoma prioriteto tvarka nurodyti 10 telefono savybių kurios svarbios renkantis mobilųjį telefoną: gamintojo prekės ženklas, ekrano dydis/rezoliucija, vartotojo sąsajos patogumas, telefono atminties talpa, foto/vaizdo kameros kokybė, kaina, lietimui jautrus ekranas, muzikos grotuvas, įdiegtas turinys (programos, žaidimai) bei telefono išvaizda, patrauklumas. Respondentai taip pat turėjo šiuos bruožus įvertinti 5 balų skalėje pagal svarbą.  </p>
<p>Daugiausia – 28 proc. – respondentų teigė, kad rinkdamiesi telefoną atsižvelgia į gamintojo prekės ženklą. Kiek mažesnei daliai respondentų (17 proc. ) svarbiausias kriterijus yra vartotojo sąsajos patogumas. Trečioje vietoje (12 proc.) pagal svarbą vartotojams yra mobilusis turinys, ketvirtą-šeštą vietas užima telefono atminties talpa (8 proc.), išvaizda (7 proc.) ir kaina (5 proc.). </p>
<p>„Žmonės dažniausiai renkasi naują aparatą pagal jo gamintoją ir vartotojo sąsają. Tačiau tyrimo rezultatai rodo, kad vis reikšmingesniu tampa ir mobiliojo telefono turinys“, – sako „GetJar“ įkūrėjas ir vadovas Ilja Laurs. „Tyrimo rezultatai atspindi realybę: penkerius metus siūlydami vartotojams visame pasaulyje greitai ir lengvai praplėsti telefonų turinį, šiandien matome rekordinius srautus. Kas mėnesį iš <i>GetJar</i> portalo mobiliųjų programų ir žaidimų vartotojai parsisiunčia net 22 mln. kartų“. </p>
<p><i>GetJar</i> apklausa rodo, kad turinio svarba didėja praktiškai visuose pasaulio regionuose, tačiau labiausiai – Jungtinėse Amerikos Valstijose (JAV). Jose net 60 proc. respondentų pažymėjo, kad turinys yra „labai svarbus“ veiksnys besirenkant telefoną (palyginimui, Europoje – 47 procentai).  </p>
<p>Rezultatai taip pat rodo, kad šiemet telefonus ruošiasi keisti daugiau europiečių nei amerikiečių. Mobiliojo prietaiso nekeis vos 25 proc. Europos gyventojų, tuo tarpu JAV – apie 40 procentų.  </p>
<p><b>Tyrimo metodologija</b></p>
<p>Kiekybinė vartotojų apklausa atlikta <i>GetJar</i> ir susijusiuose portaluose praėjusią savaitę pasaulinio mobiliųjų technologijų kongreso <i>Mobile World Congress 2009</i> metu. Iš viso apklausta apie 1 tūkst. respondentų iš 130 pasaulio šalių. 75 proc. apklaustųjų buvo vyrai, 79 proc. respondentų – jaunesni nei 25 metų.  </p>
