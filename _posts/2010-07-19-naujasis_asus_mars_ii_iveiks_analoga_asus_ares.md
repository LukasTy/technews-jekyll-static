---
layout: post
status: publish
published: true
title: Naujasis Asus Mars II įveiks analogą Asus Ares
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4928
wordpress_url: http://localhost/site/new/naujasis_asus_mars_ii_iveiks_analoga_asus_ares/
date: '2010-07-19 16:19:08 +0300'
date_gmt: '2010-07-19 16:19:08 +0300'
categories:
- Naujienos
---
<div class="imgright"><img src="http://t2.gstatic.com/images?q=tbn:GMWCSoLdD24WPM:http://www.computerbild.lt/new/wp-content/uploads/gforce.jpg"  /></div>
<p>Kompanija Asus ir toliau mus žada nustebinti nestandartiniais sprendimais. Mes neseniai rašėme apie pačią sparčiausią vienalytę vaizdo plokštę pasaulyje Asus Ares, kurią sudaro du HD 5870 specifikacijomis veikiantys lustai, o Asus pranešė, kad tai nėra viskas.</p>
<p>Asus ruošia ne ką kitą, bet Mars II vaizdo plokštę, kurią sudarys du GF100 lustai veikiantys vienoje montažinėje plokštėje nVidia GeForce GTX 480 specifikacijomis. Atrodo, kad gamintojui nerūpi energijos suvartojimas ir kaitimas, dėl kurių nVidia nesiruošia oficialiai pristatyti tokio dviejų lustų galiūno, o ruošia kiek silpnesnį su GF104 lustais.</p>
<p><img src="http://www.part.lt/img/02e23966fb43bf1d06b942d204cc8e2b928.jpg" /></p>
<p>Portalas TechPowerUp gavo inžinierinio pavyzdžio fotografijas ir pastebima, kad montažinė plokštė sudaryta taip, kaip ir kituose dviejų lustų standartiniuose nVidia gaminiuose. Čia yra du atskiri lustai iš kurių kiekvienas turi nuosavą VRM ir darbinę atmintį, abu jie sujungti vidine SLI jungtimi ir prijungti į sisteminę magistralę nForce 200 tilto pagalba. </p>
<p>Asus Mars II turi tokias pats specifikacijas, kaip standartinė GTX 480. Tai reiškia 480 CUDA branduolių per vieną lustą, 1,5GB GDDR5 darbinės atminties kiekį ir 384 bitų atminties pralaidą, kaip ir tokius pat dažnius. Asus darbo vaisiai prasideda prašnekus apie elektros suvartojimą. Čia naudojami stiprūs nestandartiniai VRM blokai, energija vaizdo plokštei tiekiama net per tris aštuonių jungčių jungtis, kas atrodo gana įspūdingai.</p>
<p>Teigiama, kad vaizdo plokštė palaikys ir įprastą SLI funkciją, tad sujungę tokius du monstrus savo kompiuteryje turėsime net keturis GF100 lustus. Tikėtina, kad prie Asus Mars II bus galima prijungti ir vieną GTX 480. Žinoma, kol kas tai tik inžinierinis pavyzdys ir neaišku, kada ši vaizdo plokštė pasirodys rinkoje, tačiau darbai vyksta. Įdomiausia yra tai, kokį aušinimą panaudos kompanija, nes standartinis su šia užduoti be jokios abejonės nesusitvarkys.<br /></p>
