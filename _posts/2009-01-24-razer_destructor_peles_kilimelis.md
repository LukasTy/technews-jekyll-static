---
layout: post
status: publish
published: true
title: Razer Destructor pelės kilimėlis
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 129
wordpress_url: http://localhost/site/new/razer_destructor_peles_kilimelis/
date: '2009-01-24 00:56:35 +0200'
date_gmt: '2009-01-24 00:56:35 +0200'
categories:
- Multimedia įrenginiai
- Apžvalgos
---
<p>Šiandien jums pristatysiu labai garsios firmos, puikiai žinomos tarp kompiuterinių žaidimų mėgėjų ir profesionalų, <i>Razer</i> kilimėlį pelei pavadinimu <i>Destructor</i>. Taip pavadindama šį kilimėlį pelei, <i>Razer</i> tęsia tradiciją visus savo produktus vadinti gyvių vardais. Pelės pavojingų gyvačių pavadinimais, klaviatūros nuodingų vorų pavadinimais, o vienas iš jų kilimėlių – vienos iš didžiausių skruzdžių vardas. Štai kokie yra išmoningi <i>Razer</i>.</p>
<p><b>Turinys</b></p>
<p><b>Apie Razer</b><br />
<br /><b>Informacija apie gaminį</b><br />
<br /><b>Testavimas</b><br />
<br /><b>Išvados</b></p>
<p><b>Apie Razer</b></p>
<p>Turbūt visi žaidimų mėgėjai ir profesionalai yra girdėję apie <i>Razer</i> ir jų gaminamus produktus. Ši firma pirmąjį savo gaminį išleido 1999 metais. Tai buvo „legendinė“ pelė <i>Boomslang</i>, kuri suteikė net 2000 DPI tikslumą, kai įprastos pelės geriausiu atveju galėdavo pasiūlyti 400 DPI rodiklį. 2004-ais kompanija ėmė gaminti ne tik peles. Prekyboje pasirodė <i>Tarantula</i>, <i>Lycosa Reclusa</i>  klaviatūros, <i>Barracuda</i> garso plokštė ir ausinės bei įvairūs aksesuarai: pelės kilimėliai, jugniamieji laidai, klaviatūros apšvietimo sprendimai ir t.t. Firmos šūkis - "Gamers by Gamers" (žaidėjams nuo žaidėjų), tik akivaizdžiai patvirtina, kad visi gaminiai yra skirti būtent kompiuterinių žaidimų žaidėjams.</p>
<p><b>Informacija apie gaminį</b></p>
<p>Pirmiausia pradėsiu nuo įpakavimo. O jis tikrai išskirtinis. Dar nebuvau matęs, kad pelės kilimėlis būtų įpakuotas taip prabangiai. Kilimėlis įdėtas į užsegamą dėklą, ant kurio viršaus puikuojasi <i>Razer</i> logotipas. Šios pakuotės pagalba kilimėlį galima labai patogiai persinešti į kitą vietą. Tai ypač pravartu žaidėjams, dalyvaujantiems turnyruose, jei norima naudotis savu kilimėliu. Tiesa, dėklas galėtų būti kiek didesnis, kad galima būtų įsidėti ir pelę. Ant pačio dėklo puikuojasi popietinės reklamos, skelbiančios, kad šis kilimėlis pagerina pelės darbą, pateikiamas sąrašas su kompiuterinių žaidimų komandų žvaigždėmis, kurios prisidėjo prie kilimėlio kūrimo.</p>
<p><a class="ns" href="http://technews.lt/upl/Failai/EdB/IMGP0180.jpg">
<div class="imgright"><img src="http://technews.lt/upl/Failai/EdS/pakuotepriekis.jpg" border="1" /></div>
<p></a><a class="ns" href="http://technews.lt/upl/Failai/EdB/IMGP0178.jpg"><br /><img src="http://technews.lt/upl/Failai/EdS/pakuotegalas.jpg" /><br /></a></p>
<p>Atidarius dėklą randau įtvirtintą kilimėlį ir sertifikatą, patvirtinantį, kad tai <i>Razer</i> gaminys bei reklaminį bukletą su kitais <i>Razer</i> produktais.</p>
<p><a class="ns" href="http://technews.lt/upl/Failai/EdB/IMGP0185.jpg"><br /><img src="http://technews.lt/upl/Failai/EdS/vidus.jpg" /><br /></a></p>
<p>Pats kilimėlis yra 350 mm x 280 mm x 2,3mm išmatavimų, netradicinės formos. Kaip matote, kilimėlis yra tikrai nemažas ir tai, mano manymu, yra tikrai gerai. Dešiniajame viršutiniame „pad‘o“ kampe yra neryškus <i>Razer</i> logotipas, o apatiniame kairiajame – kilimėlio pavadinimas.</p>
<p><a class="ns" href="http://technews.lt/upl/Failai/EdB/IMGP0192.jpg">
<div class="imgright"><img src="http://technews.lt/upl/Failai/EdS/logoantpado.jpg" border="1" /></div>
<p></a><a class="ns" href="http://technews.lt/upl/Failai/EdB/IMGP1188.jpg"><br /><img src="http://technews.lt/upl/Failai/EdS/logoantpado2.jpg" /><br /></a></p>
<p>Gamintojo puslapyje rašoma, kad šis <i>Razer</i> gaminys buvo kuriamas pasitelkiant tokias e-sporto komandas, kaip <i>Fnatic</i>, <i>Team World Elite</i> ir <i>Team EG</i>. Pats kilimėlis yra kiek netradicinės tamsiai pilkos spalvos. Jo paviršius padarytas iš specialaus plastiko, kilimėlis standus. Naujoji technologija, kurios pagalba gaminamas šis kilimėlis, <i>Razer</i> vadina <i>Fractal</i>. Jos dėka lazerinės ar optinės pelės ant šio kilimėlio turėtų veikti žymiai tiksliau, kai judama dideliais greičiais, ko ypač reikia žaidėjams.</p>
<p><a class="ns" href="http://technews.lt/upl/Failai/EdB/IMGP0187.jpg">
<div class="imgright"><img src="http://technews.lt/upl/Failai/EdS/padas.jpg" border="1" /></div>
<p></a><a class="ns" href="http://technews.lt/upl/Failai/EdB/IMGP1189.jpg"><br /><img src="http://technews.lt/upl/Failai/EdS/padokitapuse.jpg" /><br /></a></p>
<p>Skelbiama, kad naujosios technologijos pagalba lazerinių pelių tikslumas padidėja net 37%, o įprastų optinių pelių – 25%. Tai tikrai stebinantys skaičiai. Kita kilimėlio pusė padaryta iš gumos, kuri pagaminta taip, kad neslidinėtų ant stalo ar kito paviršiaus.</p>
<p><b>Testai ir išvados</b></p>
<p>Kilimėlį išbandžiau su dviem skirtingomis pelėmis. Pirmoji buvo <i>Razer Lachesis</i>, kurios maksimali raiška siekė 4000 DPI, o antroji - <i>Laser Mouse MI-6950R</i>, kuri galėjo pasiekti 1600 DPI tiklsumą.</p>
<p><a class="ns" href="http://technews.lt/upl/Failai/EdB/IMGP1193.jpg"><br /><img src="http://technews.lt/upl/Failai/EdS/su pele.jpg" /><br /></a></p>
<p>Abi pelės <i>Destructor</i> paviršiumi slydo labai gerai, veikė tiksliai, be žymeklio šokinėjimų. Žinoma, kiek tiksliau  veikė <i>Razer Lachesis</i>. Antrasis mano testas buvo bandymas palyginti kilimėlį <i>Destructor</i> ir namuose turėtą <i>SteelSeries QcK Mini</i>. Žinoma, <i>QcK Mini</i> yra mažesnis už <i>Razer</i>. Tada juos panorau palyginti žaidimuose. Pelės buvo tos pačios, kaip ir praeitame teste. Bandymams atlikti panaudojau <i>Crysis Warhead</i> ir <i>STALKER: Clear Sky</i> žaidimus. O čia ir išryškėjo <i>Destructor</i> pranašumas. Žaidžiant <i>FPS</i> žanro žaidimus, kai reikia greito pelės judėjimo, <i>Razer</i> kūrinys pasitarnavo patikimiau. Žaidžiant su <i>QcK Mini</i> žymeklis kartais peršokdavo į kitą vietą ir su <i>Trust</i>, ir su <i>Razer</i> pelėmis. To nebuvo žaidžiant su <i>Destructor</i>. Paskutinis testas, kurį atlikau su abejais kilimėliais Jums gali pasirodyti kiek ekstremalus, tačiau visgi.. Nusprendžiau patikrinti, kiek kilimėliai yra atsparūs drėgmei. Iš pradžių išbandžiau <i>QcK Mini</i> su vandeniu. Ji užpyliau ant kampo kilimėlio. Vanduo per pora minučių susigėrė. Tą patį padariau su <i>Destructor</i>. Tačiau ir šis testas buvo <i>Razer</i> naudai. Ant jo užpylus vandens, jis nesusigėrė, o ant paviršiaus tiesiog telkšojo lašeliai. Žinau, kad kilimėliai nėra tam skirti, bet kartais būna, kad sėdėdami prie kompiuterio apipilame juos vandeniu ar kitu skysčiu. Taigi manau, kad tai dar vienas pliusas <i>Destructor</i> naudai.</p>
<p><b>Išvados</b></p>
<p>Štai ir pristačiau Jums šį kilimėlį. Dėja neradau, kur būtų galima Lietuvoje nusipirkti šį produtką. Jei norėsite užsisakyti iš gamintojo puslapio, Jums jis kainuos 39.99 JAV dolerio be atsiuntimo mokesčio. Taigi, kaip už kilimėlį, tai yra tikrai nemaža kaina. Tačiau manau, kad šis gaminys yra vertas šių pinigų. O Jums spręsti patiems - pirkti jį ar ne.</p>
<p><b>Privalumai:</b><br />
<br />Patogus įpakavimas<br />
<br />Kokybiškas paviršius<br />
<br />Reikiamas dydis<br />
<br />Geri išmatavimai</p>
<p><b>Trūkumai:</b><br />
<br />Didelė kaina</p>
<p><img src="http://www.technews.lt/upl/Failai/renkasi.png" /></p>
