---
layout: post
status: publish
published: true
title: Kai stilius sutinka technologijas - laikrodis „Cogito Fit“
author:
  display_name: egliosha
  login: egliosha
  email: eklumbe@yahoo.com
  url: ''
author_login: egliosha
author_email: eklumbe@yahoo.com
wordpress_id: 9318
wordpress_url: http://localhost/site/new/kai_stilius_sutinka_technologijas__cogito_fit/
date: '2016-03-05 13:23:03 +0200'
date_gmt: '2016-03-05 11:23:03 +0200'
categories:
- Multimedia įrenginiai
- Apžvalgos
---
<p style="text-align: justify">„Cogito Fit“ išmanusis laikrodis yra skirtas tiems, kas nori papildyti savo techniką nauju žaislu, bet ne per daug <em>mandriu</em>, neišsiskiriančiu ir nereikalaujančiu per didelio įsigilinimo į funkcijas ar kassavaitinio akumuliatoriaus krovimo.</p>
<p style="text-align: justify">Šį produktą gamintojas pristatė dar „CES 2015“ inovacijų parodoje. Honkongo kompanija „Connectdevice“ „Cogito Fit“ laikrodžius pristatė kaip „stilingą sąmoningą laikrodį, palaikantį fizinės būklės stebėjimo funkcijas“. Kaip ir buvo teigiama pristatymo metu, tai iš tiesų yra nuostabiai paprastas prietaisas, vienijantis madą, sportiškumą ir laisvę. Anot gamintojo, tai stilingas kiekvienam prieinamas aksesuaras. Tai daiktas, skirtas kasdieniam naudojimui. Žodelis pavadinime „Fit“ simbolizuoja sveiką gyvenseną, prisitaikymą prie stiliaus, keičiant pačio laikrodžio išvaizdą, ir t.t.  Kad vartotojas galėtų derinti laikrodį prie išmaniojo telefono, gamintojas siūlo paletę įvairių spalvų dizainų su galimybe patobulinti laikrodžio išvaizdą keičiamais krašteliais.</p>
<p style="text-align: justify">Iš pirmo žvilgsnio tai įprastas laikrodis su tamsoje šviečiančiomis rodyklėmis ciferblate, bet jei susiesite jį su savo išmaniuoju telefonu, jis perspės apie įeinančius skambučius, gautas žinutes ar elektroninius laiškus, pyptels socialiniame tinkle gavus žinutę ir t.t. Asmenukių mėgėjams „Cogito Fit“ leis daryti nuotraukas per atstumą – paspaudus laikrodžio mygtuką padarysite nuotrauką telefonu. Taip pat galėsite perjungti dainą grojaraštyje ar nutildyti telefono garsą suskambus nelauktam skambučiui.</p>
<p style="text-align: justify">2 patys didžiausi “Cogito Fit” privalumai – atsparumas vandeniui ir nekraunama baterija.</p>
<p style="text-align: justify"><strong>Pakuotė ir komplektacija</strong></p>
<p style="text-align: center"><strong><a href="http://technews.lt/userfiles/1(10).jpg"><img style="width: 154px;height: 231px" src="http://technews.lt/userfiles/1(10).jpg" alt="" /></a><a href="http://technews.lt/userfiles/2(6).jpg"><img style="width: 154px;height: 231px" src="http://technews.lt/userfiles/2(6).jpg" alt="" /></a><a href="http://technews.lt/userfiles/3(8).jpg"><img style="width: 154px;height: 231px" src="http://technews.lt/userfiles/3(8).jpg" alt="" /></a></strong></p>
<p style="text-align: justify">Laikrodis pristatomas patrauklioje tvirto storo skaidraus plastiko pakuotėje, kas suteikia galimybę apžiūrėti prekę iš visų pusių. Pakuotė yra tikrai tvirta ir stabili – atklijavus apsauginę juostelę ji išsiardo į tris dalis. Ant vienos jų pritvirtintas laikrodis, kitos vidurinėje tūbelėje slepiasi instrukcinės knygutės ir priedas (vadinamasis „plug-in“),  kuriuo galima sukeisti auksinę detalę ant laikrodžio.</p>
<p style="text-align: center"><a href="http://technews.lt/userfiles/4(5).jpg"><img style="width: 232px;height: 155px" src="http://technews.lt/userfiles/4(5).jpg" alt="" /></a><a href="http://technews.lt/userfiles/5(6).jpg"><img style="width: 232px;height: 155px" src="http://technews.lt/userfiles/5(6).jpg" alt="" /></a></p>
<p style="text-align: justify"><strong>Specifikacijos</strong></p>
<p style="text-align: justify">Kaip ir pirmtakai „Cogito Classic“ ir „Cogito Pop“, „Cogito Fit“ atrodo kaip įprastinis analoginis laikrodis su dviem mygtukais ir baterija. Tačiau tai taip pat išmanusis įrenginys, kurį galima susieti su išmaniuoju telefonu, palaikančiu Android 4.3+ bei iOS 7+ ir iOS 8+ operacines sistemas. Laikrodyje sumontuotos fizinį aktyvumą stebinčios ir fiksuojančios funkcijos, tokios kaip akselerometras ir pedometras, matuojantys įveiktą distanciją nesant GPS signalui ir skaičiuojantys nueitus žingsnius, suvartotas kalorijas ir aktyvumo lygius, - šiuos duomenis galima stebėti išmaniojoje programėlėje telefone.</p>
<p style="text-align: justify">Žemas energijos suvartojimas naudojant bevielį „Bluetooth Smart“ technologijos modulį suteikė galimybę atsikratyti kraunamo akumuliatoriaus ir pakeisti jį tabletės tipo ličio maitinimo elementu (CR2032). Gamintojas tiksliai nenurodo naudojimosi laikotarpio, tačiau teigiama, kad laikrodžiu pilnavertiškai galima naudotis „mėnesius“. Kaip ir paprastu laikrodžiu, kas išsprendžia daug problemų tiems, kurie baiminasi, kad laikrodį teks (geriausiu atveju) krauti kartą per savaitę.</p>
<p style="text-align: justify">Įrenginys priklauso 100 m (10 atm) atsparumo vandeniui klasei. Tai leidžia ramiai nesijaudinant praustis po dušu, ilsėtis paplūdimyje ar baseine ir nebijoti lietaus. Pagal šios atsparumo klasės įvertinimą taip pat galima plaukioti, būriuoti ir užsiimti vandens sportu (išskyrus nardymą) nebijant pakenkti laikrodžiui.</p>
<p style="text-align: justify">Pridedamas trumpas naudojimo vadovas, skirtas tiek „Android“, tiek „iOS“ vartotojams, bei instrukcinė knygutė 18 kalbų su iliustracijomis, kaip pačiam pasikeisti maitinimo elementą (pakuotėje).</p>
<p style="text-align: center"><a href="http://technews.lt/userfiles/5,1(1).jpg"><img style="width: 464px;height: 140px" src="http://technews.lt/userfiles/5,1(1).jpg" alt="" /></a></p>
<p style="text-align: justify"><strong>Išorinis dizainas</strong></p>
<p style="text-align: justify">Laikrodis dėl minkštos apyrankės smagiai prilimpa rankose, centrinė dalis maloniai sunki. Didžiąją dalį svorio iš 59 gramų ir sudaro paties laikrodžio mechaninė dalis, kuri pagaminta iš plastiko, stiklo ir metalo. Po užsukamu apatiniu metaliniu dangteliu slepiasi CR2032 maitinimo elementas. Korpusas yra neplonas – 16 mm aukščio bei 47 mm pločio (apimant mygtuką dešinėje).</p>
<p style="text-align: center"><a href="http://technews.lt/userfiles/6(4).jpg"><img style="width: 232px;height: 155px" src="http://technews.lt/userfiles/6(4).jpg" alt="" /></a><a href="http://technews.lt/userfiles/7(4).jpg"><img style="width: 232px;height: 155px" src="http://technews.lt/userfiles/7(4).jpg" alt="" /></a></p>
<p style="text-align: justify">Laikrodžio ciferblatą sudaro 3, 6 ir 9 valandos skaičiukai bei sms žinutės, el. laiško, įeinančio skambučio bei priminimų piktogramos. Valandinė ir minutinė rodyklės, kaip daugelyje klasikinių laikrodžių, yra fosforuotos ir ilgiau palaikius šviesioje, tamsoje švyti. Laikrodžio korpuso dešinėje yra du mygtukai, skirti elektorinėms funkcijoms, bei laiko pervedimo galvutė, naudojama ir laikrodžio išjungimui.</p>
<p style="text-align: justify">Apyrankė yra pagaminta iš minkšto švelnaus silikono, kuris yra labai paslankus, lankstus, malonus liesti, tačiau mėgstantis traukti dulkes. Užsegimas yra pilnai plastikinis, segasi tvirtai, spragtelėjęs užfiksuoja apyrankę, nėra grėsmės, kad užkliuvęs atsisegs. Pilnas laikrodžio ilgis su apyranke yra 257 mm, skylutės pritaikytos tiek siauram moteriškam, tiek stambesniam vyriškam riešui.</p>
<p style="text-align: center"><a href="http://technews.lt/userfiles/8(3).jpg"><img style="width: 464px;height: 309px" src="http://technews.lt/userfiles/8(3).jpg" alt="" /></a></p>
<p style="text-align: justify">Viena vadinamųjų „Fit“ funkcijų – galimybė bent minimaliai keisti laikrodžio išvaizdą ir derinti prie aprangos ar kitų aksesuarų. Kiekvieno „Cogito Fit“ komplektacijoje rasite mažą plastikinę (ar kitokios medžiagos) detalę, kuria galėsite pakeisti ant korpuso esančią. Šiuo atveju galima nuimti auksinę metalinę detalę ir uždėti juodą. Ir tai yra vienintelė judanti detalė.</p>
<p style="text-align: center"><a href="http://technews.lt/userfiles/9(3).jpg"><img style="width: 464px;height: 309px" src="http://technews.lt/userfiles/9(3).jpg" alt="" /></a></p>
<p style="text-align: justify"><strong>Naudojimas</strong></p>
<p style="text-align: justify">Laikrodžio paruošimas darbui yra visiškai paprastas ir nereikalaujantis daug laiko ir pastangų. Tereikia nuimti apsaugas nuo laikrodžio laiko pervedimo galvutės, užstatyti laiką ir įspausti galvutę taip įjungiant laikrodį. Parsisiuntus nemokamą „Connected Watch“ išmaniąją programėlę, įdiegti ją savo telefone, aktyvuoti Bluetooth; paspaudus abu laikrodžio mygtukus palaikyti juos, ir viskas – laikrodis susietas su telefonu. Įdiegimas yra visiškai paprastas ir elementarus.</p>
<p style="text-align: justify">Telefone galėsite nustatyti, kokių pranešimų norite sulaukti ir sekti juos visus toje pačioje programėlėje.</p>
<p style="text-align: justify">Laikrodis jums praneš apie įeinantį skambutį, gautą sms žinutę, elektroninį laišką ar aktyvumą socialiniame tinkle (jei naudojatės telefone), beišsikraunantį telefono akumuliatorių, taip pat sureaguos į nustatytus priminimus, įskaitant žadintuvą. Apie tai sužinosite iš užsižiebiančių LED piktogramų laikrodžio ciferblate, vibracijos ir garsinio pranešimo. Susiejus laikrodį su telefonu pamesti kažkurį bus kiek sudėtingiau, nes yra įrenginio paieškos funkcija – galėsite telefonu „pašaukti“ laikrodį ir atvirkščiai.</p>
<p style="text-align: justify">Be šių funkcijų dar galėsite laikrodžiu naudotis vietoj asmenukių lazdos – įjungus telefono foto kamerą, nuspausti užraktą galėsite tiesiog laikrodžio mygtuku. Tuo pačiu, kuriuo suskambus telefonui galėsite išjungti skambučio garsą. Ar klausantis muzikos perjungti dainą.</p>
<p style="text-align: justify">Žinoma, be to dar bus galima sekti ir savo fizinį aktyvumą (programėlėje telefone). Laikrodis pagal fizinio aktyvumo intensyvumą kaupia duomenis apie sudegintas kalorijas, skaičiuoja nueitus žingsnius ir kilometrus. Galima stebėti, kokiu paros metu esate aktyviausi. Nutolus nuo telefono laikrodis savo atmintyje saugos fizinio aktyvumo duomenis 4 valandas.</p>
<p style="text-align: center"><a href="http://technews.lt/userfiles/10(8).png"><img style="width: 232px;height: 412px" src="http://technews.lt/userfiles/10(8).png" alt="" /></a><a href="http://technews.lt/userfiles/11(9).png"><img style="width: 232px;height: 412px" src="http://technews.lt/userfiles/11(9).png" alt="" /></a></p>
<p>&nbsp;</p>
<p><strong>Išvados</strong></p>
<p style="text-align: justify">Kompanija „Connectdevice“ savo „Cogito Fit“ laikrodžius pristatė kaip išties išskirtinį stilingą produktą, bet tuo pačiu prieinamą kiekvienam mirtingajam. Platus spalvinis pasirinkimas turėtų įtikti kone kiekvieno skoniui. Ir tai yra išties kokybiškas daiktas, pro kurį galite praeiti ieškodami sudėtingesnio laikrodžio liečiamu ekranu. O  be reikalo. Nes gamintojai prie šio daikčiuko tikrai gerai padirbėjo, pradedant jo išvaizda, baigiant elektroninėmis funkcijomis, kurios yra labai tikslios ir veikia be jokių trikdžių ar klaidų.</p>
<p style="text-align: justify">Žinoma, laikrodžio dizainas yra skonio reikalas, nors tai <em>unisex</em> modelis, ne visiems patiks masyvus korpusas, tačiau jis tikrai nėra išskirtinai didelis lyginant su kitais išmaniaisiais laikrodžiais.</p>
<p style="text-align: justify">„Cogito Fit“ galite rasti <em><a href="http://pigu.lt/search?q=cogito&amp;ac=s" target="_blank">www.pigu.lt</a></em>.</p>
<p style="text-align: center"><a href="http://technews.lt/userfiles/12(3).jpg"><img style="width: 464px;height: 287px" src="http://technews.lt/userfiles/12(3).jpg" alt="" /></a></p>
<p style="text-align: center"><u><em>Pliusai:</em></u></p>
<p style="text-align: justify">Tikslumas. Reaguoja į kiekvieną gautą pranešimą dar prieš jam iššokant telefono ekrane. Tai didelis privalumas, nes ne visi įrenginiai gali tuo pasigirti.</p>
<p style="text-align: justify">Galimybė valdyti telefono funkcijas. Foto kameros užrakto mygtukas ar telefono garso nutildymas tikrai pravers naudojantiems šį laikrodį.</p>
<p style="text-align: justify">Naudotis programėle telefone nereikia interneto ryšio.</p>
<p style="text-align: justify">Ilgas naudojimosi laikas.</p>
<p style="text-align: justify"><u><em>Minusai:</em></u></p>
<p style="text-align: justify">Nereguliuojamas pranešimų garsas. Nustatytas ko gero didžiausias įmanomas garsumas, tačiau ieškant laikrodžio tai virsta pliusu.</p>
<p style="text-align: justify">Bent man naudojantis laikrodžiu žybsėjo visos keturios piktogramos, ne po vieną, todėl buvo sunku suprasti – atėjo sms žinutė ar elektroninis laiškas.</p>
<p style="text-align: center">[youtube https://www.youtube.com/watch?v=OCIfo4_PnWU]</p>
