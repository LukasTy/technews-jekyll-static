---
layout: post
status: publish
published: true
title: "(SP) Daugiau nei pusė paauglių internete naršo be suaugusiųjų priežiūros"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3537
wordpress_url: http://localhost/site/new/sp_daugiau_nei_puse_paaugliu_internete_narso_be_suaugusiuju_prieziuros/
date: '2009-05-28 12:10:43 +0300'
date_gmt: '2009-05-28 12:10:43 +0300'
categories:
- Naujienos
---
<div class="imgright"><img src="http://tbn3.google.com/images?q=tbn:gq7fw7kmAkznBM:http://static.guim.co.uk/sys-images/Arts/Arts_/Pictures/2007/11/06/keyboard460.jpg" border="1" /></div>
<p>Daugiau nei pusė (51 procentas) paauglių internete naršo be suaugusiųjų priežiūros ar patarimo. Beveik trečdalis, 29 procentai jų pasauliniame kompiuterių tinkle yra susidūrę su grupinio ir individualaus priekabiavimo bei užgauliojimo atvejais. Šiuos duomenis atskleidžia informacinių technologijų bendrovės <i>Microsoft</i> užsakymu atlikto tyrimo rezultatai.</p>
<p>„Jaunoji karta į virtualią erdvę perkelia žymią savo gyvenimo dalį. Internetas padeda jaunimui suformuoti įgūdžius, praverčiančius naudojant technologijas. Tačiau kuomet kalbame apie tinkle tykančius pavojus akivaizdu, kad reikia suaugusiųjų pagalbos ir patarimo“, - teigė bendrovės <i>Microsoft Lietuva</i> generalinis direktorius Mindaugas Glodas.</p>
<p>Anot M. Glodo, gerai žinodami svarbiausias saugaus darbo internete taisykles vasaros atostogas pasitiks daugiau nei pusė tūkstančio Lietuvos moksleivių. Su jomis supažindina šią savaitę šalies vidurinėse mokyklose vykstančios pamokėlės „Vaikų saugumas internete“. Jų organizatorės – Švietimo ir mokslo ministerijos Švietimo informacinių technologijų centras bei informacinių technologijų bendrovė <i>Microsoft Lietuva</i> – jauniesiems interneto vartotojams pristato svarbiausias saugaus darbo tinkle taisykles, pataria, kaip dirbant kompiuteriu išvengti nemalonių incidentų.</p>
<p>Pamokėlių metu moksleiviai supažindinami su potencialiomis grėsmėmis, bendraisiais tinklo etiketo, darbo internete principais. <i>IKT Lyderio</i> programoje dalyvaujantys pedagogai drauge su bendrovės <i>Microsoft Lietuva</i> specialistais pasakoja apie asmeninės informacijos apsaugą bendraujant virtualiai, kompiuterinius virusus bei kaip nuo jų apsisaugoti.</p>
<p>„Vaikus domina bendras verslo pasaulio atstovų ir <i>IKT Lyderio</i> programoje dalyvaujančių pedagogų darbas. Informacija jiems pristatoma neįprastu ir patraukliu būdu – pamokoje dalyvauja ne tik mokytojas, bet ir svečias, kurio galima drąsiai klausti patarimo, kaip elgtis vienu ar kitu atveju“, - teigė Švietimo ir mokslo ministerijos Švietimo informacinių technologijų centro Mokymo skyriaus vedėja Asta Buinevičiūtė.</p>
<p>Su saugaus darbo internete pagrindais jau susipažino Kauno „Varpo“ gimnazijos, Kaišiadorių rajono Rumšiškių vyskupo Antano Baranausko vidurinės mokyklos, Panevėžio „Vyturio“ vidurinės mokyklos, Panevėžio rajono Krekenavos Mykolo Antanaičio gimnazijos, Kuršėnų Pavenčių vidurinės mokyklos ir Lauryno Ivinskio gimnazijos 5-7 klasių moksleiviai. Gegužės 28 dieną, ketvirtadienį, pamokėlės „Vaikų saugumas internete“ vyks Krakių Mikalojaus Katkaus gimnazijoje ir Radviliškio rajono Sidabravo vidurinėje mokykloje. </p>
<p><i>IKT Lyderio</i> programa yra bendrovės <i>Microsoft</i> plėtojamos iniciatyvos „Partneriai mokyme“ dalis. Penkerių metų trukmės programa skirta informacinių komunikacinių technologijų (IKT) naudojimo mokymo procese skatinimui, technologijų integracijai mokykloje spartinti. <i>IKT Lyderio</i> programoje dalyvaujantys pedagogai mokyklose kūrybiškai diegia informacines komunikacines technologijas, dalijasi metodine patirtimi su kolegomis.</p>
<p>Tyrimą „Europos saugumas internete“ šių metų sausį <i>Microsoft</i> užsakymu atliko nepriklausoma rinkos tyrimų agentūra <i>Cross Tab</i>. Jo metu internetu apklausta daugiau nei 21 765 žemyno gyventojų.</p>
