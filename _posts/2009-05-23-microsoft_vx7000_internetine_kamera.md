---
layout: post
status: publish
published: true
title: Microsoft VX-7000 internetinė kamera
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3523
wordpress_url: http://localhost/site/new/microsoft_vx7000_internetine_kamera/
date: '2009-05-23 18:25:50 +0300'
date_gmt: '2009-05-23 18:25:50 +0300'
categories:
- Multimedia įrenginiai
- Apžvalgos
---
<p>Šį kartą, jei taip galime pavadinti, aptarsime <i>Microsoft</i> internetinių kamerų flagmaną <i>VX-7000</i>, kuris nėra pigus, tačiau ar iš tikro vertas savo kainos? Į tai ir pamėginsime atsakyti šiame straipsnyje.</p>
<p><b>TURINYS:</b></p>
<p>>Šiek tiek apie <i>Microsoft</i><br />
<br />>Pakuotė<br />
<br />>Kamera iš arčiau<br />
<br />>Programinė įranga<br />
<br />>Testavimas<br />
<br />>Išvados</p>
<p><b>Šiek tiek apie <i>Microsoft</i></b></p>
<p>Manau, kad visi esate girdėję apie <i>Microsoft</i>. Šios korporacijos būstinė yra įsikūrusi Redmonde (Sietlo rytinis priemiestis). Tai didžiausia pasaulyje programinės įrangos gamintoja. 2006-aisias metais kompanijoje dirbo virš 71 000 žmonių. Kompanija <i>Micro-soft</i> (vėliau pakeista į <i>Microsoft</i>) buvo įkurta dar 1975 metais Albukerkėje, Naujosios Meksikos valstijoje, siekiant gaminti ir parduoti <i>BASIC</i> programavimo kalbos interpretatorių <i>Altair 8800</i> kompiuteriams. Ją įkūrė Bilas Geitsas (Bill Gates) ir Polas Alenas (Paul Allen), prieš tai kartu turėję kompaniją <i>Traf-O-Data</i>. Šiuo metu <i>Microsoft</i> yra viena didžiausių IT įmonių pasaulyje. Kompanija specializuojasi daugybėje sričių. Pradedant nuo programinės įrangos ir baigiant pelėmis kompiuteriams. Šiandien kompanija, už ką mes ir dėkojame, suteikė galimybę išbandyti vieną iš geriausių jos siūlomų internetinių kamerų.</p>
<p><b>Pakuotė</b></p>
<p>Kaip jau įprasta, o gal tai tiesiog sutapimas, ar išskirtinė <i>Microsoft</i> detalė, trečioji mūsų testuojama <i>Microsoft LifeCam</i> serijos internetinė kamera yra pateikiama dėžutėje, kurioje dominuoja raudona spalva. Ji šiek tiek išsiskiria iš kitų kompanijos produktų, kurie, beje, yra pigesni tuo, jog leidžia pamatyti vaizdo kamerą dar neatidarius jos. <i>Microsoft</i> visad mėgo savą programinę įrangą, tad nieko keisto, jog čia imponuoja „<i>Optimized for Windows Live</i>“ šūkis. Pažiūrėjus į galinę dėžutės dalį, artimiau galime susipažinti su kameros specifikacijomis, nors jos nėra ypatingai detalios.</p>
<p><a class="ns" href="http://akuba.technews.lt/VX-7000/Dideles/1.JPG">
<div class="imgright"><img src="http://akuba.technews.lt/VX-7000/Mazos/1.jpg" border="1" /></div>
<p></a><a class="ns" href="http://akuba.technews.lt/VX-7000/Dideles/3.JPG"><br /><img src="http://akuba.technews.lt/VX-7000/Mazos/3.jpg" /><br /></a></p>
<p><a class="ns" href="http://akuba.technews.lt/VX-7000/Dideles/2.JPG">
<div class="imgright"><img src="http://akuba.technews.lt/VX-7000/Mazos/2.jpg" border="1" /></div>
<p></a><a class="ns" href="http://akuba.technews.lt/VX-7000/Dideles/4.JPG"><br /><img src="http://akuba.technews.lt/VX-7000/Mazos/4.jpg" /><br /></a></p>
<p>Komplektacija ganėtinai įprasta, galiu pridurti, jog niekas nešokiravo – kamera, kompaktinis diskas bei vadovas keliomis kalbomis tarp kurių, deja, lietuvių nėra. Visgi, iškart matome, juk produktas skirtas Rytų Europai: vadovas parašytas rusų, ukrainiečių ir kitomis šio regiono kalbomis.</p>
<p><b>Kamera iš arčiau</b></p>
<p>Paruošti darbui <i>LifeCam VX-7000</i> yra ypač lengva, o patį procesą sudaro vos trys žingsniai. <i>Microsoft</i> net primena, kad visų pirmiausia turėtumėte įsidiegti tvarkykles, taip pat rekomenduoja <i>Windows Live Messenger</i> programą, nors ji nėra būtina, ir galiausiai tiesiog tereikia prijungti kamerą USB sąsajos pagalba.</p>
<p><a class="ns" href="http://akuba.technews.lt/VX-7000/Dideles/9.JPG">
<div class="imgright"><img src=" http://akuba.technews.lt/VX-7000/Mazos/9.jpg" border="1" /></div>
<p></a><a class="ns" href=" http://akuba.technews.lt/VX-7000/Dideles/10.JPG"><br /><img src=" http://akuba.technews.lt/VX-7000/Mazos/10.jpg" /><br /></a><br />
<br /><a class="ns" href=" http://akuba.technews.lt/VX-7000/Dideles/11.JPG">
<div class="imgright"><img src=" http://akuba.technews.lt/VX-7000/Mazos/11.jpg" border="1" /></div>
<p></a><a class="ns" href=" http://akuba.technews.lt/VX-7000/Dideles/12.JPG"><br /><img src=" http://akuba.technews.lt/VX-7000/Mazos/12.jpg" /><br /></a></p>
<p>Vaizdo kameros dizainas man pasirodė ganėtinai geras, traukiantis akį, bet vėlgi – tai daugiau skonio reikalas. Kamera yra labai kompaktiška, taip pat laikosi tvirtai, o <i>Microsoft</i> įdiegtas dvigubas atlošiamas rėmas puikiai tinka tiek ją naudoti ant rašomo stalo, LCD ekrano ar nešiojamojo korpuso, kas man patiko. Nekilo jokių problemų ją naudojant su nešiojamu kompiuteriu, kamera puikiai laikėsi. Panašus vaizdas buvo ją pritaisant ir ant įprasto LCD ekrano.</p>
<p><a class="ns" href=" http://akuba.technews.lt/VX-7000/Dideles/13.JPG">
<div class="imgright"><img src=" http://akuba.technews.lt/VX-7000/Mazos/13.jpg" border="1" /></div>
<p></a><a class="ns" href=" http://akuba.technews.lt/VX-7000/Dideles/6.JPG"><br /><img src=" http://akuba.technews.lt/VX-7000/Mazos/6.jpg" /><br /></a></p>
<p><b>Programinė įranga</b></p>
<p>Vienas iš <i>LifeCam VX-7000</i> pakuotės minusų yra mažu funkcionalumu pasižyminti programinė įranga. Nežinia, ar iš tiesų ją norėta padaryti tokia paprastą ir visiems suprantamą, tačiau mes teturime tris galimas funkcijas – užfiksuoti fotografiją, audio ar video įrašą. Už paprastumą ir suprantamumą be abejonės dešimt balų, tačiau funkcionalumas, kaip minėjau, nespindi. Taip pat neaišku, ar visai naudingas dalykas, nors visgi galbūt, yra paskutinis jūsų įrašas programinės įrangos kairiajame krašte, kuris apipavidalintas kaip ikona. </p>
<p>Dešinėje, apačioje taip pat aptinkame keletą naudingų mygtukų – vienas iš jų leidžia elektroniniu paštu išsiųsti vaizdo įrašą ar užfiksuotą fotografiją, tačiau šis servisas nepalaiko interneto naršykle grįstų pašto sistemų. Tai reiškia, jog jums tek atlikti panašią procedūrą, kaip konfigūruojant <i>Microsoft Mail</i> programą – įvesti POP ar IMAP serverių adresus. Kiti du skirti iššaukti aplanką, kuriama kaupiama <i>LifeCam</i> užfiksuota medžiaga, bei patalpinti fotografiją į <i>Windows Live Spaces</i> blogą.</p>
<p><a class="ns" href=" http://akuba.technews.lt/VX-7000/Dideles/7.JPG">
<div class="imgright"><img src=" http://akuba.technews.lt/VX-7000/Mazos/7.jpg" border="1" /></div>
<p></a><a class="ns" href=" http://akuba.technews.lt/VX-7000/Dideles/14.JPG"><br /><img src=" http://akuba.technews.lt/VX-7000/Mazos/14.jpg" /><br /></a></p>
<p><i>LifeCam VX-7000</i> yra pilnai optimizuota naudoti su <i>Microsoft</i> programine įranga, kas visiškai nestebina. Vienas iš „bonusų“ yra tas, jog spustelėję mygtuką kameroje jūs iškart patenkanti į <i>Windows Live Messenger</i> programą bei galite pradėti vaizdo pokalbį. Viena įdomi savybė, apie kurią pavyko sužinoti, yra įvardinta „Photo Swap“ vardu. Pastaroji leidžia siųsti fotografijas tuo metu, kai jūs kalbate su pašnekovu, ir tai yra šauni funkcija dalintis turimomis fotografijomis. Žinoma, nepamiršti ir vaizdo efektai, tačiau jie man pasirodė vaikiški ir neverti dėmesio.</p>
<p><b>Testavimas</b></p>
<p><i>Microsoft</i> norėtų, kad jūs naudotumėtės jų sukurtu IM klientu, tačiau <i>LifeCam VX-7000</i> dirba ir su kita programine įranga, įskaitant ir mūsų šalyje populiariąją <i>Skype</i>. Video pokalbių kokybė <i>Skype</i> yra gera, tačiau ne puiki. Žinoma, ji visa galva lenkia mano nešiojamajame integruotą kamerą, tačiau vaizdo grūdėtumas, šiek tiek neryškios spalvos gadina bendrą vaizdą, bet yra pakankamai gera vaizdo pokalbiams. Tą patį galima pasakyti ir apie garsą. Sėdint tinkamu atstumu nuo kameros mikrofono, <i>LifeCam</i> pateikia švarų garsą.</p>
<p><a class="ns" href=" http://akuba.technews.lt/VX-7000/Dideles/15.JPG">
<div class="imgright"><img src=" http://akuba.technews.lt/VX-7000/Mazos/15.jpg" border="1" /></div>
<p></a><a class="ns" href=" http://akuba.technews.lt/VX-7000/Dideles/16.JPG"><br /><img src=" http://akuba.technews.lt/VX-7000/Mazos/16.jpg" /><br /></a></p>
<p>Dviejų megapikselių sensorius nuvylė. Pastarasis „buksavo“ keturiose galimose raiškose už įprastos 640 x 480 pikselių ribos – 800 x 600, 1024 x 769, 1280 x 1024 ir 1600 x 1200. Kuo didesnė raišką naudojate, tuo labiau banguotas vaizdas išgaunamas. Tik įjungus įprastą 640 x 480 rezoliuciją vaizdas atrodo gerai, o judesiai sklandūs.<br />
<br />Situacija dar labiau pablogėjo, kai pabandžiau fotografuoti prieblandoje. Skaitmeninis „triukšmas“ buvo matomas bemaž visuose netradiciniuose apšvietimo situacijose, kas nėra nieko keisto – <i>Microsoft</i> nenaudoja jokių technologijų, kurios padėtų pašalinti šiuos nesklandumus.</p>
<p>Žinoma, čia kiek gelbėja <i>LifeCam</i> programinė įranga, kuri suteikia galimybę reguliuoti ryškumą, kontrastą ar spalvas, tačiau yra vienas „kabliukas“ – nėra opcijos, kuri leistų prisitaikyti prie aplinkos. Ką tai reiškia? Tai reiškia, jog jums teks patiems slankioti bei sukti galvą kaip tinkamai pakeisti nustatymus, o visiškai viską sugadinus, grįžti į numatytuosius. </p>
<p><b>Išvada</b></p>
<p>Visiems <i>Windows Live</i> sistemos vartotojams aš patariu – įsigykite šį produktą. Visgi, jei jūs toks neesate, reikėtų gerai pasvarstyti, nes 230 litų šiais laikais nėra maži pinigai. Nepaisant to, jei jums patinka <i>Microsoft</i> produktai, kompanijos programinė įranga, aš net neabejočiau – tai tinkama kaina už šį „flagmaną“, tačiau jei galite išleisti daugiau, verčiau įsigykite ką nors iš <i>Logitech</i> ar <i>Creative</i> serijos.</p>
