---
layout: post
status: publish
published: true
title: "(H)Isterija dėl geriausiojo vardo - „Seasonic SS-1200XP3“"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8388
wordpress_url: http://localhost/site/new/pradzia_del_geriausiojo_vardo__seasonic_ss1200xp3/
date: '2014-12-24 16:01:36 +0200'
date_gmt: '2014-12-24 14:01:36 +0200'
categories:
- Maitinimo šaltiniai
- Apžvalgos
---
<p style="text-align: justify;">„Seasonic SS-1200XP3“ – antrasis 1200 W galios agregatas atsidūręs mūsų rankose ir dabartinis „Seasonic“ flagmanas. „Seasonic“ kompanija matomai susijaudinusi savo naujuoju kūriniu ir kartu su SS-1200XP3 mums atsiuntė net padėkos raštą. Dėka didžiulių investicijų į technikos vystymą „Seasonic“ pabandys įtikinti, kad rimčiausiai atrodantis jų produktas sugeba nepaleisti mažųjų linijų už 1 % nuokrypio zonos, o +12V neįgaus neigiamos reikšmės. Gamintojas tai pat dėjo pastangas į pusiau pasyvaus režimo tobulinimą. SS-1200XP3 turi „Hysteresis“ pavadintą savybę, kuri turėtų garantuoti, kad ventiliatorius išsijunginės rečiau, taip tausodamas ne tik save, bet ir sumažindamas bendras energijos sąnaudas.</p>
<p><img class="aligncenter" style="width: 520px; height: 315px;" src="http://technews.lt/userfiles/ss-1200xp3logo.jpg" alt="" /></p>
<p><strong>Pakuotė ir komplektacija</strong></p>
<p style="text-align: justify;">Absoliučiai milžiniška dėžė ir įkvėpimo prieš testavimą suteikiantis „Seasonic“ raštas. Kompanija dėkoja, jog mes apsiimame SS-1200XP3 testavimo. Iš savo pusės galime pasakyti, kad lygiai taip pat esame sujaudinti galėdami prisiliesti prie šios „Seasonic“ naujovės.</p>
<p style="text-align: justify;">Daugelį SS-1200XP3 turimų savybių matėme apžvelgdami kitus (mažesnės galios) „Seasonic Platinum“ serijos maitinimo šaltinius, tačiau turime ir naujovių. Be „Hysteresis“ gamintojas sakosi į SS-1200XP3 integravusi dvi varines sijas, kurios padeda sumažinti įtampos svyravimus.</p>
<p style="text-align: center;"><strong><a href="http://technews.lt/userfiles/SAM_2379.jpg"><img style="width: 232px; height: 155px;" src="http://technews.lt/userfiles/SAM_2379.jpg" alt="" /></a><a href="http://technews.lt/userfiles/SAM_2381.jpg"><img style="width: 232px; height: 155px;" src="http://technews.lt/userfiles/SAM_2381.jpg" alt="" /></a></strong></p>
<p style="text-align: center;"><a href="http://technews.lt/userfiles/SAM_2382.jpg"><img style="width: 232px; height: 155px;" src="http://technews.lt/userfiles/SAM_2382.jpg" alt="" /></a><a href="http://technews.lt/userfiles/SAM_2385.jpg"><img style="width: 232px; height: 155px;" src="http://technews.lt/userfiles/SAM_2385.jpg" alt="" /></a></p>
<p style="text-align: center;"><a href="http://technews.lt/userfiles/SAM_2388.jpg"><img style="width: 232px; height: 155px;" src="http://technews.lt/userfiles/SAM_2388.jpg" alt="" /></a><a href="http://technews.lt/userfiles/SAM_2389.jpg"><img style="width: 232px; height: 155px;" src="http://technews.lt/userfiles/SAM_2389.jpg" alt="" /></a></p>
<p style="text-align: justify;">Nieko kito, kaip aukščiausios klasės supakavimo bei komplektacijos, ir nebuvo galima tikėtis. „Seasonic“ be kiekvienam maitinimo šaltiniui privalomo vartotojo gido, tvirtinimo varžtų ir AC laido nepagaili krepšelių, medžiaginių įmaučių, firminių lipdukų ir dviejų skirtingų rūšių laidų surišėjų.</p>
<p style="text-align: center;"><a href="http://technews.lt/userfiles/SAM_2390.jpg"><img style="width: 232px; height: 155px;" src="http://technews.lt/userfiles/SAM_2390.jpg" alt="" /></a><a href="http://technews.lt/userfiles/SAM_2391.jpg"><img style="width: 232px; height: 155px;" src="http://technews.lt/userfiles/SAM_2391.jpg" alt="" /></a></p>
<p>&nbsp;</p>
<p><strong>Specifikacijos</strong></p>
<p style="text-align: justify;">SS-1200XP3 yra pirmasis maitinimo šaltinis, kuris savo +12V linijoje nešasi apvalius 100 amperų arba 1200 W (identiškos galios „Super Flower“ turėjo 99,9 A). Kombinuota mažųjų linijų galia siekia 125 W (25 A + 25 A), tuo tarpu +5 Vsb linija turi tuos pačius 15 W, kaip ir „Super Flower“ produktas. Pilnos galios atidavimas įmanomas prie aukščiausio šių dienų standarto – 50 °C temperatūros. 80+ Platinum efektyvumo sertifikatą ir pusiau pasyvų aušinimo režimą turintis SS-1200XP3 pasižymi pilnu apsaugų paketu, įskaitant SCP, OVP, UVP, OPP ir svarbų vaidmenį vaidinančią OTP.</p>
<p style="text-align: center;"><img style="width: 510px; height: 170px;" src="http://technews.lt/userfiles/ss-1200xp3specs.png" alt="" /></p>
<p style="text-align: justify;">Pilnai modulinio dizaino gigantui priklauso du ilgi EPS12V kabeliai ir penki PCI-E kabeliai su dešimčia 6+2 pin jungčių. Visi komplektacijoje esantys kabeliai yra plokščio „stealth“ tipo, tik vienintelis ATX12V kokybiškai įvilktas į medžiaginę rankovę. Bendras SATA jungčių skaičius siekia dvylika: trys kabeliai po keturias jungtis ir vienas trumpesnis su dviem jungtimis. „Seasonic“ nepanoro paruošti kombinuoto SATA + Molex kabelio, todėl vartotojui teks pasitenkinti penkiomis Molex jungtimis, išskirtytomis ant dviejų skirtingo ilgio kabelių.</p>
<p style="text-align: center;"><a href="http://technews.lt/userfiles/SAM_2419.jpg"><img style="width: 232px; height: 155px;" src="http://technews.lt/userfiles/SAM_2419.jpg" alt="" /></a><a href="http://technews.lt/userfiles/SAM_2421.jpg"><img style="width: 232px; height: 155px;" src="http://technews.lt/userfiles/SAM_2421.jpg" alt="" /></a></p>
<p style="text-align: center;"><img style="width: 509px; height: 183px;" src="http://technews.lt/userfiles/SS-1200XP3cables.png" alt="" /></p>
<p>&nbsp;</p>
<p><strong>Žvilgsnis iš arčiau</strong></p>
<p style="text-align: justify;">SS-1200XP3 juodos spalvos korpusas spinduliuoja prabanga bei puikiu apdirbimu, nors ir paviršius nėra atsparus pirštų atspaudams. „Seasonic“ nesiskiria su pilnos spalvos korio formos grotelėmis, už kurių matomas 120 mm skersmens aušinimo įrenginys.</p>
<p style="text-align: center;"><a href="http://technews.lt/userfiles/SAM_2392.jpg"><img style="width: 232px; height: 155px;" src="http://technews.lt/userfiles/SAM_2392.jpg" alt="" /></a><a href="http://technews.lt/userfiles/SAM_2393.jpg"><img style="width: 232px; height: 155px;" src="http://technews.lt/userfiles/SAM_2393.jpg" alt="" /></a></p>
<p style="text-align: justify;">Korpuso bazės ilgis siekia 190 mm. Kaip 1200 W galios produktui tai nėra daug. Pagal savo nešamą galią SS-1200XP3 yra net gi pakankamai kompaktiškas.</p>
<p style="text-align: center;"><a href="http://technews.lt/userfiles/SAM_2394.jpg"><img style="width: 232px; height: 155px;" src="http://technews.lt/userfiles/SAM_2394.jpg" alt="" /></a><a href="http://technews.lt/userfiles/SAM_2400.jpg"><img style="width: 232px; height: 155px;" src="http://technews.lt/userfiles/SAM_2400.jpg" alt="" /></a></p>
<p style="text-align: justify;">Šiluma šalinama pro korio formos groteles, kurios supa didžiulį srovės jungiklį ir AC lizdą. Prijungiamų kabelių panelėje ATX12V yra standartiškai padalintas į dvi dalis. SS-1200XP3 vienu metu leidžia prijungti abu EPS12V ir visus penkis PCI-E kabelius, liekant dar vienam nepanaudotam lizdui. Periferiniams kabeliams skirti penki lizdai, nors kabelių komplektacijoje skaičius siekia šešis. Vis gi tai neturėtų sukelti didelių problemų.</p>
<p style="text-align: center;"><a href="http://technews.lt/userfiles/SAM_2397.jpg"><img style="width: 232px; height: 155px;" src="http://technews.lt/userfiles/SAM_2397.jpg" alt="" /></a><a href="http://technews.lt/userfiles/SAM_2398.jpg"><img style="width: 232px; height: 155px;" src="http://technews.lt/userfiles/SAM_2398.jpg" alt="" /></a></p>
<p>&nbsp;</p>
<p><strong>Po gaubtu</strong></p>
<p style="text-align: justify;">Čia turime pačią nuožmiausią XP3 platformą, kuriai būdinga pilno tilto su LLC konverteriu topologija pirminėje zonoje ir sinchroninis išlyginimas antrinėje su DC-DC konverteriais mažųjų linijų gavimui. SS-1200XP3 vidus atrodo didingai – iškart akį patraukia net rys elektrolitiniai kondensatoriai.</p>
<p style="text-align: center;"><a href="http://technews.lt/userfiles/SAM_2401.jpg"><img style="width: 464px; height: 309px;" src="http://technews.lt/userfiles/SAM_2401.jpg" alt="" /></a></p>
<p style="text-align: justify;">EMI dangteliu uždaryti pirmieji filtravime dalyvaujantys komponentai: ritė, keturi Y ir vienas X kondensatorius. Ant pagrindinės montažinės plokštės turime dar dvi rites, po du X ir Y kondensatorius, metalo oksido varistorių bei TVS diodą.</p>
<p style="text-align: center;"><a href="http://technews.lt/userfiles/SAM_2406.jpg"><img style="width: 232px; height: 155px;" src="http://technews.lt/userfiles/SAM_2406.jpg" alt="" /></a><a href="http://technews.lt/userfiles/SAM_2404.jpg"><img style="width: 232px; height: 155px;" src="http://technews.lt/userfiles/SAM_2404.jpg" alt="" /></a></p>
<p style="text-align: justify;">Kaip jau spėjome pamatyti, SS-1200XP3 po gaubtu slepia tris KMR serijos „Nippon Chemi-Con“ elektrolitinius kondensatorius (420 V, 3x 390 μF, 105 °C). Aplink kondensatorius ant pridėtinių PCB išdėstytos dvi IC: PFC NPC1654 valdiklis ir „Champion CM6901“ PWM valdiklis . Dvigubas diodų tiltelis aušinamas atskiru radiatoriumi.</p>
<p style="text-align: center;"><a href="http://technews.lt/userfiles/SAM_2413.jpg"><img style="width: 232px; height: 155px;" src="http://technews.lt/userfiles/SAM_2413.jpg" alt="" /></a><a href="http://technews.lt/userfiles/SAM_2405.jpg"><img style="width: 232px; height: 155px;" src="http://technews.lt/userfiles/SAM_2405.jpg" alt="" /></a></p>
<p style="text-align: justify;">Antrinėje zonoje matomas masyvus radiatorius reikalingas ant PCB sulituotų +12V tranzistorių aušinimui. Čia panaudoti tik aukštos klasės gamintojų („Nippon Chemi-Con“ ir „Rubycon“) polimeriniai arba elektrolitiniai kondensatoriai (105 °C). Siekiant sumažinti energijos praradimus prijungiamiems kabeliams skirti lizdai su PCB jungiami standžiomis jungtimis. Ant prijungiamų kabelių PCB patalpinti VRM, kurie generuoja abi mažasias linijas. Už apsaugas atsakinga krašte esanti „Weltrend WT7257V“ IC.</p>
<p style="text-align: center;"><a href="http://technews.lt/userfiles/SAM_2417.jpg"><img style="width: 232px; height: 155px;" src="http://technews.lt/userfiles/SAM_2417.jpg" alt="" /></a><a href="http://technews.lt/userfiles/SAM_2414.jpg"><img style="width: 232px; height: 155px;" src="http://technews.lt/userfiles/SAM_2414.jpg" alt="" /></a></p>
<p style="text-align: justify;">SS-1200XP3 naudoja „Sanyo Denki“ gamybos 120 mm skersmens ventiliatorių, kurio tiksliame pavadinime atsiradusi papildoma raidė „S“ (9S1212H403). Šįkart tai ne dvigubus rutulinius, o modifikuotus slydimo guolius turintis produktas, kurio gyvavimo trukmė siekia 40 000 valandų.</p>
<p style="text-align: center;"><a href="http://technews.lt/userfiles/SAM_2402.jpg"><img style="width: 464px; height: 309px;" src="http://technews.lt/userfiles/SAM_2402.jpg" alt="" /></a></p>
<p style="text-align: justify;">„Seasonic“ į SS-1200XP3 integravo naują savybę, pavadintą „Hysteresis“. Tai ventiliatoriaus valdiklio sukuriama pereinamoji zona, kuri atlieka uždelsimo funkciją ir sumažina ventiliatoriaus įsijungimo/išsijungimo ciklų skaičių, pereinant iš visiškai pasyvaus režimo į tylųjį ir atvirkščiai.</p>
<p style="text-align: center;"><img style="width: 520px; height: 580px;" src="http://technews.lt/userfiles/SS-1200XP3hysteresis.png" alt="" /></p>
<p>&nbsp;</p>
<p><strong>Testavimas </strong></p>
<p style="text-align: justify;">Maitinimo šaltinis testuotas įprastomis sąlygomis, ~40 laipsnių aplinkos temperatūroje, apkraunant jį 10, 20, 50, 75, 100 ir 110 % numatytos jo galios. Testuojant matuotos linijų įtampos, triukšmo lygis (5 cm. atstumu nuo šaltinio), maitinimo šaltinio temperatūra, apskaičiuotas naudingumo koeficientas. Papildomai matuotos pulsacijos maitinimo šaltinio linijose.</p>
<p>&nbsp;</p>
<p><strong>Rezultatai</strong></p>
<p style="text-align: center;"><strong><img style="width: 520px; height: 287px;" src="http://technews.lt/userfiles/ss-1200xp3results.png" alt="" /></strong></p>
<p style="text-align: center;"><img style="width: 520px; height: 78px;" src="http://technews.lt/userfiles/ss-1200xp3(33V).png" alt="" /></p>
<p style="text-align: center;"><em>+3.3 V </em></p>
<p style="text-align: center;"><img style="width: 520px; height: 81px;" src="http://technews.lt/userfiles/ss-1200xp3(5V).png" alt="" /></p>
<p style="text-align: center;"><em><em><em>+5 V</em></em></em></p>
<p style="text-align: center;"><img style="width: 520px; height: 105px;" src="http://technews.lt/userfiles/ss-1200xp3(12V).png" alt="" /></p>
<p style="text-align: center;"><em><em><em><em><em><em><em>+12 V </em></em></em></em></em></em></em></p>
<p style="text-align: justify;">Tinkamai įvertinti SS-1200XP3 elektrinio elgesio kokybę padės visai neseniai apžvelgtas kitas super klasės maitinimo šaltinis – taip pat 1200 W galios „Super Flower Leadex Platinum“. Išraiškingo ir aiškaus vaizdo susidarymui sudarysime lentelę, kurioje atsispindės tokie matavimai, kaip vidutinis efektyvumas, bangavimai linijose ir aišku įtampų reguliavimas. Geresnis rezultatas paryškinamas oranžine spalva.</p>
<p style="text-align: center;"><img style="width: 509px; height: 219px;" src="http://technews.lt/userfiles/SS-1200XP3vsSF-1200F14MP(1).png" alt="" /></p>
<p style="text-align: justify;">Kaip ir „Super Flower“ produktas, taip ir SS-1200XP3 nesugeba pilnai atitikti 80+ Platinum reikalavimų apkrovai siekiant 50 ir 100 procentų. „Seasonic“ flagmanas turi persvarą matuojant efektyvumą prie 20 ir 100 procentų apkrovos, tačiau mažesnis efektyvumas prie mažiausių ir 50 % siekiančios apkrovos nulemia tai, kad „Super Flower“ nežymiai išsiveržia į priekį (90,38 prieš 90,22 %).</p>
<p style="text-align: justify;">SS-1200XP3 perima lyderio estafetę vos tik įžengiame į įtampų reguliavimo zoną. „Seasonic“ flagmanas be išimties geriau suvaldo visas tris linijas ir tai atsispindi vertinant tiek maksimalias, tiek vidutines vertes. Vidutinės +12 V ir +3.3 V linijų nuokrypio vertės sumažinamos ~0,3 %, o +5 V beveik visais 0,5 %. Tai yra apčiuopiamas pranašumas ir vidutinis +12 V reguliavimas (0,7 %) atrodo nepriekštingai nepaisant to, kad maksimalus nuokrypis nepalindo žemiau 1 %.</p>
<p style="text-align: justify;">„Super Flower“ akivaizdžiai turi kuo atsakyti. Apie 30 mV besisukionatys bangavimai mažosiose linijose ir 37 mV pagrindinėje +12V linijoje (kas yra daugiau nei trigubai mažiau nei leidžia ATX nustatyti standartai) niekam nekelia abejonių, kad SS-1200XP3 ir čia jaučiasi solidžiai, bet „Leadex Platinum“ platforma gerai atliktą darbą atlieka dar geriau, visose trijose linijose neleidžiant viršyti 20 mV.</p>
<p style="text-align: justify;">Ventiliatorių darbo palyginimo nereikėtų vertinti iki pat 50 procentų apkrovos, nes „Super Flower“ rodmenys buvo fiksuoti esant išjungtam pusiau pasyviam režimui. SS-1200XP3 ventiliatorius įsijungė tik apkrovai pasiekus 50 % ir buvo tylesnis už atitikmenį „Super Flower“ maitinimo šaltinyje. Viskas apsiverčia didinant stresą: pasiekus paskutinę stotelę „San Ace“ ventiliatorius tampa labai triukšmingas, o „Seasonic“ flagmano priešininkas išlieka tik kaip vidutiniškai garsus.</p>
<p style="text-align: center;"><img style="width: 517px; height: 288px;" src="http://technews.lt/userfiles/ss-1200xp3noise.png" alt="" /></p>
<p>&nbsp;</p>
<p><strong>Išvados</strong></p>
<p style="text-align: justify;">„Seasonic“ flagmane panaudota šviežiausia XP3 platforma yra XP plaftormos evoliucija, išimtinai taikytina į efektyvumo didinimą. Tam „Seasonic“ pasitelkė aukštesnės prabos transformatorių ir mažesniais energijos praradimais pasižyminčius low RDS tranzistorius. Milžiniškos galios agregatams išlaikyti aukštą efektyvumą nėra lengva, o mums ne mažiau sunku vienas prie vieno palyginti skirtingos galios SS-1200XP3 ir SS-1000XP efektyvumus. Tačiau sugretinti galima kitus elektrinius paramterus. Lyginant su senąja XP platformą naudojusiu „Seasonic SS-1000XP, SS-1200XP3 labai aiškiai pasistūmėjo priekin ir nukirpo bangavimą +12 V linijoje kone dvigubai. Tai buvo SS-1000XP silpnybė, kuri badė akis, ir viskas atrodytų nepriekaištinga, jei visai neseniai nebūtume išbandę „Leadex Platinum“ platformos iš „Super Flower“, kuri pasirodė neįveikiama ir bangavimus slopino dar dvigubai geriau.</p>
<p style="text-align: justify;">Testavimo pavyzdys mūsų sąlygomis (pabrėžiame mūsų sąlygomis) nesugebėjo užtikrinti nei mažųjų linijų reguliacijos -1 - +1 % ribose, nei tai, kad +12 V linija nepasieks neigiamo nuokrypio, nors „Seasonic“ tokią mintį buvo pakišusi. Mažosios linijos nuo tikslo buvo gana toli, bet +12 V kapituliavo tik daugiausiai streso suteikiančio testo metu. Nepaisant to, SS-1200XP3 gana aiškiai pranoko „Super Flower“ flagmaną ir pasiūlė labai aukštos klasės visų trijų linijų suvaldymą.</p>
<p style="text-align: justify;">Likome patenkinti pamatę, kad SS-1200XP3 pasyviu režimu gali dirbti iki sulig pusę savo galios. Tiesa, realią naudą iš naujos funkcijos, pavadintos „Hysteresis“ zona, kuomet ventiliatorius atsiduria uždelsto budėjimo režime, galima pajusti tik sukritus į vieną krūvą faktoriams su gana tiksliomis reikšmėmis, kaip aplinkos temperatūra ir sistemos energijos sąnaudos. Nors nauda yra ginčytina kur kas sunkiau suprasti, kodėl „Seasonic“ vis nesiryžta integruoti į savo maitinimo šaltinius 140 mm skersmens ventiliatorių. Ar tai lemia išskirtiniai tamprūs saitai su „Sanyo Denki“, kurie kol kas neturi „San Ace“ 140 mm skermens modelių, ar kitos priežastys – neaišku. Aišku viena: SS-1200XP3 dėl griežto profilio ir mažesnio diametro ventiliatoriaus tampa triukšmingu pasiekus 75 % apkrovą ir labai triukšmingu, kuomet priverčiamas dirbti „dugnais“. Drįstame teigti, kad „Silent“ serijai priklausantis ventiliatorius (prisimename papildomą „S“ raidę pavadinime) nepateisina serijos vardo, kuriai jis priskiriamas. Bet tik ventiliatorius.</p>
<p><em>Privalumai: </em></p>
<ol>
<li>Šauni visų linijų, ypač +12 V reguliacija;</li>
<li>Labai geras bangavimų slopinimas, nors ir neužlipama į pačią viršūnę;</li>
<li>Visa galia prie 50 °C;</li>
<li>Ilgai trunkantis pusiau pasyvus aušinimo režimas;</li>
<li>Panaudoti tik japoniški kondensatoriai;</li>
<li>Pilnas apsaugų paketas;</li>
<li>Kokybiškas „San Ace“ ventiliatorius</li>
<li>Pilnai modulinis;</li>
<li>„Stealth“ tipo kabeliai;</li>
<li>Septynių metų garantija;</li>
<li>Kompaktiškas (pagal galią);</li>
<li>Puikiai išpildyta komplektacija</li>
</ol>
<p><em>Vidutiniška:</em></p>
<ol>
<li>Ne visiškai išpildo 80+ Platinum reikalavimus (mūsų parinktomis sąlygomis);</li>
<li>Didesnė kaina nei pagrindinių konkurentų</li>
</ol>
<p><em>Trūkumai: </em></p>
<ol>
<li>Pilnai apkrautas tampa labai triukšmingu</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/TNrecommend_vectorized.png" alt="" /><img style="width: 200px; height: 200px;" src="http://technews.lt/userfiles/TNtopchoise_vectorized.png" alt="" /></p>
