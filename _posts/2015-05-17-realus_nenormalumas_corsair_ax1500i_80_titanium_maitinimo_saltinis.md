---
layout: post
status: publish
published: true
title: 'Realus nenormalumas: „Corsair AX1500i“ 80+ Titanium maitinimo šaltinis'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8598
wordpress_url: http://localhost/site/new/realus_nenormalumas_corsair_ax1500i_80_titanium_maitinimo_saltinis/
date: '2015-05-17 13:48:30 +0300'
date_gmt: '2015-05-17 10:48:30 +0300'
categories:
- Maitinimo šaltiniai
- Apžvalgos
---
<p style="text-align: justify;">Bronzinių ir sidabrinių maitinimo apžvalgų gretos kuo toliau, tuo labiau retėja. Prieš gerus penketą metų 80+ Gold sertifikuoti maitblokiai sukeldavo labai saldžius jausmus, o ką jau bekalbėti apie 80+ Platinum, bet ypač paskutiniu metu padidėjęs gamintojų dėmesys mažesnių gamybos kaštų reikalaujančioms, bet aukštą efektyvumą išlaikančioms platformoms galutiniui pirkėjui dabar leidžia įsigyti 80+ Gold produktą už itin patrauklią kainą. Biudžetinė 80+ Platinum platforma kol kas dar neišrasta, o apie 80+ Titanium ženkliuką paprastas vartotojas net nedrįsta pagalvoti. Apie 80+ Platinum įpėdinį labai nenoriai galvoja ir OEM‘ai, neslėpdami, kad tokia platforma šiai dienai vis dar yra per brangi. Panašiai galvoja ir „Flextronics“, tačiau juk kažkas turi žengti pirmąjį žingsnį. Savo efektyvumu ir ne tik mus pasiruošęs priblokšti „Corsair AX1500i“.</p>
<p style="text-align: justify;"><img class="aligncenter" style="width: 520px; height: 388px;" src="http://technews.lt/userfiles/corsairax1500ilogo.png" alt="" /></p>
<p><strong>Pakuotė ir komplektacija </strong></p>
<p style="text-align: justify;">„Corsair AX1500i“ dėžė ne tik labai didelė, bet ir sunki. Daugiausiai priekinio paviršiaus vietos išeikvota produkto nuotraukai bei modelio ir serijos identifikacijai. Tiesą pasakius, „Corsair“ išskirtiniam šio produkto bruožui, t.y. efektyvumui, skiria ne tiek ir daug dėmesio. „Titanium“ užrašas – visai nedidelis, o ir pats logotipas niekuo neišsiskiria nuo šalia esančių kitų, kurie praneša, kad pusiau pasyvų aušinimo režimą (Zero RPM) ir „Corsair Link“ monitoringo sistemą turinčiam produktui suteikiama ilga septynių metų garantija.</p>
<p style="text-align: center;"><a href="http://technews.lt/userfiles/SAM_3968.jpg"><img style="width: 232px; height: 155px;" src="http://technews.lt/userfiles/SAM_3968.jpg" alt="" /></a><a href="http://technews.lt/userfiles/SAM_3969.jpg"><img style="width: 232px; height: 155px;" src="http://technews.lt/userfiles/SAM_3969.jpg" alt="" /></a></p>
<p style="text-align: justify;">Kitoje pakuotės pusėje „Corsair“ rodo, kaip kinta 80+ Titanium maitinimo šaltinio efektyvumas 230 ir 115 V tinkluose. 230 V tinkle maksimalus efektyvumas siekia 95 %, nors pats standartas esant 50 % apkrovai reglamentuotas visiems 96 %. „Corsair AX1500i“ su nesisukančiu ventiliatoriumi normaliomis sąlygomis (25 °C) turėtų išsilaikyti iki pat 30 % apkrovos.</p>
<p style="text-align: center;"><a href="http://technews.lt/userfiles/SAM_3970.jpg"><img style="width: 468px; height: 312px;" src="http://technews.lt/userfiles/SAM_3970.jpg" alt="" /></a></p>
<p style="text-align: center;"><a href="http://technews.lt/userfiles/SAM_3971.jpg"><img style="width: 232px; height: 155px;" src="http://technews.lt/userfiles/SAM_3971.jpg" alt="" /></a><a href="http://technews.lt/userfiles/SAM_3972.jpg"><img style="width: 232px; height: 155px;" src="http://technews.lt/userfiles/SAM_3972.jpg" alt="" /></a></p>
<p style="text-align: justify;">Vos nepamiršome. Dėžė turi atverčiamą skyrių, kur detalizuota AX1500i vidinė struktūra, taip pat suteikiama informacija apie maitinimo šaltinio turimas jungtis. Tačiau apie jas kiek vėliau.</p>
<p style="text-align: center;"><a href="http://technews.lt/userfiles/SAM_3973.jpg"><img style="width: 468px; height: 312px;" src="http://technews.lt/userfiles/SAM_3973.jpg" alt="" /></a></p>
<p style="text-align: center;"><a href="http://technews.lt/userfiles/SAM_3974.jpg"><img style="width: 232px; height: 155px;" src="http://technews.lt/userfiles/SAM_3974.jpg" alt="" /></a><a href="http://technews.lt/userfiles/SAM_3976.jpg"><img style="width: 232px; height: 155px;" src="http://technews.lt/userfiles/SAM_3976.jpg" alt="" /></a></p>
<p style="text-align: justify;">Apsauga nuo mechaninių pažeidimų nepriekaištinga. Neatsiliktų ir komplektacija, kuriai iš esmės nieko netrūksta (nuo AC laido iki firminio lipduko), bet „Corsair“ dar neįgudo į komplektaciją įtraukti „Velcro“ surišėjų. Vietoje jų tebeturime įprastus „zip-ties“ surišėjus.</p>
<p style="text-align: center;"><a href="http://technews.lt/userfiles/SAM_3977.jpg"><img style="width: 232px; height: 155px;" src="http://technews.lt/userfiles/SAM_3977.jpg" alt="" /></a><a href="http://technews.lt/userfiles/SAM_3978.jpg"><img style="width: 232px; height: 155px;" src="http://technews.lt/userfiles/SAM_3978.jpg" alt="" /></a></p>
<p>&nbsp;</p>
<p><strong>Specifikacijos</strong></p>
<p style="text-align: justify;">Kaip gi kitaip? Nenormalaus dydžio galią privalo lydyti nenormalios techninės charakteristikos. Skaitmeniniu būdu valdomas „Corsair AX1500i“ turi vieną absoliučiai milžinišką +12 V liniją, kurioje užkonservuoti 125 A. Tai yra 25 A daugiau už tą, ką +12 V linijose slėpė 1200 W galios „Super Flower“ ir tokios pačios galios „Seasonic“. Kombinuota +3.3 ir +5 V linijų galia iki šiol taip pat dar nematyta – 180 W (30 A + 30 A). Jei atmintis neapgauna mūsų didžiausi matyti skaičiai siekė 150 W, ir tai buvo kažkas iš „Antec“ asortimento.</p>
<p style="text-align: center;"><a href="http://technews.lt/userfiles/SAM_4017.jpg"><img style="width: 468px; height: 312px;" src="http://technews.lt/userfiles/SAM_4017.jpg" alt="" /></a></p>
<p style="text-align: justify;">Iki šiol AX1500i mus tik stebino, bet pagaliau nesistebiame - pilną galią AX1500i gali atiduoti prie 50 °C aplinkos temperatūros (kol kas tai maksimalus standartas), tačiau reikia atkreipti dėmesį, kad 1500 W galia įmanoma tik 220/240 V tinkluose. Japonai ir amerikiečiai dėl jų šalyse esančios mažesnės įtampos tinklo AX1500i pilnai išnaudoti negalės – jo maksimali galia 100/120 V tinkle sieks „tik“ 1300 W. Ir vėl stebimės. „Corsair AX1500i“ neturi apsaugų nuo per didelės apkrovos (OPP) ir pernelyg mažų įtampų (UVP), tačiau apsauga nuo perkaitimo (OTP) vis dar čia. Laikas pereiti prie nenormalaus jungčių asortimento.</p>
<p style="text-align: center;"><img style="width: 511px; height: 186px;" src="http://technews.lt/userfiles/AX1500ispecs.png" alt="" /></p>
<p style="text-align: justify;">Visi iki vieno AX1500i kabeliai yra plokščio „stealth“ tipo. ATX, EPS ir PCI-E kabeliai sudaryti iš 16 AWG storio gijų tam, kad būtų sumažinti įtampų svyravimai. Nenormalumas prasideda vien pažiūrėjus į kalną skirtingų kabelių. Į komplektaciją pridedami aštuoni vaizdo plokščių maitinimui skirti kabeliai, kurie turi net dešimt PCI-E 6+2 jungčių. „Corsair“ leidžia pasirinkti ne tik tarp po vieną 6+2 jungtį turinčių skirtingo ilgio kabelių, bet ir prideda du alkūninio tipo kabelius. SATA jungčių skaičius - dvigubai didesnis. Neprijungdami molex – SATA perėjimo prie nė vienos iš dvylikos molex jungčių galime prikabinti dvidešimt kietųjų diskų, o mėgstantiems prabangą įmaišyti bent keletą SSD kaupiklių. Tarp periferijai skirtų jungčių išlaikyti nedideli 100 mm atstumai. Mūsų nuomone, siūlydama tokį didelį skaičių SATA/Molex kabelių „Corsair“ galėjo būti šiek tiek išradingesnė ir paįvairinti ne tik atstumą iki pirmosios SATA jungties.</p>
<p style="text-align: center;"><a href="http://technews.lt/userfiles/SAM_4021.jpg"><img style="width: 468px; height: 312px;" src="http://technews.lt/userfiles/SAM_4021.jpg" alt="" /></a></p>
<p style="text-align: center;"><span style="font-size: 10px;">Teko matyti didesnę krūvą? </span></p>
<p style="text-align: center;"><a href="http://technews.lt/userfiles/SAM_4007.jpg"><img style="width: 232px; height: 155px;" src="http://technews.lt/userfiles/SAM_4007.jpg" alt="" /></a><a href="http://technews.lt/userfiles/SAM_4008.jpg"><img style="width: 232px; height: 155px;" src="http://technews.lt/userfiles/SAM_4008.jpg" alt="" /></a></p>
<p style="text-align: center;"><span style="font-size: 10px;">PCI-E kairėje ir ATX su EPS dešinėje </span></p>
<p style="text-align: center;"><a href="http://technews.lt/userfiles/SAM_4010.jpg"><img style="width: 232px; height: 155px;" src="http://technews.lt/userfiles/SAM_4010.jpg" alt="" /></a><a href="http://technews.lt/userfiles/SAM_4009.jpg"><img style="width: 232px; height: 155px;" src="http://technews.lt/userfiles/SAM_4009.jpg" alt="" /></a></p>
<p style="text-align: center;"><span style="font-size: 10px;">SATA, Molex, FDD kairėje ir PMBUS su USB mini -&gt; USB dešinėje </span></p>
<p style="text-align: justify;">PMBUS vadinamas kabelis skirtas „Corsair Commander Mini“ modulio prijungimui, o kitas kabelis turi sujungti PSU su pagrindine plokšte. Tik tuomet galėsime naudotis „Corsair Link“ programine įranga.</p>
<p style="text-align: center;"><img style="width: 509px; height: 238px;" src="http://technews.lt/userfiles/AX1500icables.png" alt="" /></p>
<p>&nbsp;</p>
<p><strong>„Corsair Link“</strong></p>
<p style="text-align: justify;">Ši programinė įranga ne tik stebi AX1500i temperatūrą, ventiliatoriaus apsisukimus, leidžia fiksuoti jo sūkius konkretiems RPM, bet ir geba rodyti ir komponentų (MB, CPU, VGA, SSD) temperatūras, taip pat prie pagrindinės plokštės prijungtų ventiliatorių sūkius. „Corsair Link“ parodo, kurie kabeliai prijungti, realiu metu matuoja įtampą bei leidžia padalinti +12 V liniją į virtualias, kiekvienam EPS ir PCI-E kabeliui parenkant OCP taškus nuo 20 A iki 40 A.</p>
<p style="text-align: justify;">Visgi įdomiausia „Corsair Link“ ypatybė - PSU efektyvumo apskaičiavimas realiu metu. Vartotojas sužino kiek energijos reikalauja jo sistema ir kiek jos paimama iš tinklo. Štai, mūsų spartintas i7-5820K su R9 290 žaidimo sesijos metu pareikalavo beveik 400 W (393.7 W), o PSU maksimalus efektyvumas siekė 94 %.</p>
<p style="text-align: center;"><a href="http://technews.lt/userfiles/AX1500iLink(1).png"><img style="width: 232px; height: 174px;" src="http://technews.lt/userfiles/AX1500iLink(1).png" alt="" /></a><a href="http://technews.lt/userfiles/AX1500iLink(2).png"><img style="width: 232px; height: 174px;" src="http://technews.lt/userfiles/AX1500iLink(2).png" alt="" /></a></p>
<p style="text-align: center;"><a href="http://technews.lt/userfiles/AX1500iLink(3).png"><img style="width: 232px; height: 174px;" src="http://technews.lt/userfiles/AX1500iLink(3).png" alt="" /></a><a href="http://technews.lt/userfiles/AX1500iLink(4).png"><img style="width: 232px; height: 174px;" src="http://technews.lt/userfiles/AX1500iLink(4).png" alt="" /></a></p>
<p>&nbsp;</p>
<p><strong>Išorinis dizainas </strong></p>
<p style="text-align: justify;">AX1500i korpuso gylis muša visus rekordus ir pasiekia 225 mm. Čia panaudoti gana neprastai pirštų atspaudams atsparūs dažai. 140 mm skersmens ventiliatorių dengiančių grotelių dizainas buvo nukopijuotas nuo senesnių AXi serijos narių. Iš dalies išilginiai strypeliai šiek tiek asocijuojasi su „Be Quiet!“ įvaldytu dizainu. Abu AX1500i šoniniai paviršiai turi PSU modelį nurodančius blizgius lipdukus.</p>
<p style="text-align: center;"><a href="http://technews.lt/userfiles/SAM_4014.jpg"><img style="width: 232px; height: 155px;" src="http://technews.lt/userfiles/SAM_4014.jpg" alt="" /></a><a href="http://technews.lt/userfiles/SAM_4015.jpg"><img style="width: 232px; height: 155px;" src="http://technews.lt/userfiles/SAM_4015.jpg" alt="" /></a></p>
<p style="text-align: center;"><a href="http://technews.lt/userfiles/SAM_4019.jpg"><img style="width: 232px; height: 155px;" src="http://technews.lt/userfiles/SAM_4019.jpg" alt="" /></a><a href="http://technews.lt/userfiles/SAM_4020.jpg"><img style="width: 232px; height: 155px;" src="http://technews.lt/userfiles/SAM_4020.jpg" alt="" /></a></p>
<p style="text-align: justify;">Tarp korio formų grotelių įsitaisęs dar vienas lipdukas. AX1500i turi neįprastai mažą įjungimo/išjungimo mygtuką ir didesnį nei įprastai AC lizdą.</p>
<p style="text-align: center;"><a href="http://technews.lt/userfiles/SAM_4013.jpg"><img style="width: 468px; height: 312px;" src="http://technews.lt/userfiles/SAM_4013.jpg" alt="" /></a></p>
<p style="text-align: justify;">Prijungiamų kabelių panelė visiškai moduliari ir sužymėta skaičiais, kad žinotume kurį kabelį modifikuojame su „Corsair Link“ programine įranga. EPS ir PCI-E kabeliams iš viso skirta dešimt lizdų, tad vienu metu galima išnaudoti absoliučiai visas ant kabelių esančias EPS12V ir PCI-E sąsajas. Tuo pačiu metu pajungti visus aštuonis komplektacijoje esančius SATA/Molex kabelius nepavyks – jiems tik šeši lizdai. Kairiajame kampe turime be „Corsair Link“ ir „Corsair Commander Mini“ funkcionavimui reikalingų USB COMM ir I2C lizdų taip pat turime diagnostikos mygtuką. Jį spustelėjus maitinimo šaltinis pats save patikrins (įskaitant ir ventiliatorių) ar jis pasiruošęs darbui. Sėkmingam startui įsižiebs žalios spalvos LED‘as.</p>
<p style="text-align: center;"><a href="http://technews.lt/userfiles/SAM_4012.jpg"><img style="width: 468px; height: 312px;" src="http://technews.lt/userfiles/SAM_4012.jpg" alt="" /></a></p>
<p>&nbsp;</p>
<p><strong>Po gaubtu </strong></p>
<p style="text-align: justify;">Atsiprašome, kad po daugybės „skrodimų“ šįkart testuojamas maitinimo šaltinis liks neatvertas, tačiau pabanysime trumpai supažindinti su pačiais pagrindiniais AX1500i vidaus mazgais.</p>
<p style="text-align: justify;"><img class="aligncenter" style="width: 520px; height: 400px;" src="http://technews.lt/userfiles/Insideax1500i.jpg" alt="" /></p>
<p style="text-align: justify;">Vietoje įprasto PFC/PWM valdiklio AX1500i turi skaitmeninį DSP procesorių, kuris realiu metu analizuoja grandinę ir stengiasi viską sureguliuoti taip, kad tik būtų pasiekta aukščiausia kokybė. AX1500i vidus tiesiog perpildytas komponentais, tarp kurių rasime visus būtinus pirminio filtravimo kondensatorius, rites bei metalo oksido varistorių. AX1500i naudoja du paraleliai sujungtus KMR serijos „Nippon Chemi-Con“ kondensatorius (680 µF + 470 µF, 450V, 105°C). „Corsair“ teigia, kad DC-DC valdiklių pagalba gaunamos ne tik +5 V ir +3.3 V įtampos, bet ir -12 V. Antrinėje dalyje sulituotas mišinys iš japoniškos kilmės „Rubycon“, „Nichicon“ ir „Nippon Chemi-Con“ elektrolitinių kondensatorių. Čia turime ir polimerinių „CapXon“ bei „G-Luxon“ kondensatorių tiesiai iš Kinijos. Vardas neprilygsta anksčiau minėtiems, tačiau kadangi tai ne elektrolitiniai kondensatoriai ir jų tėra mažuma šį faktą galime sušvelninti. Išskirtinis šio maitinimo šaltinio bruožas – visi prie radiatoriaus besiglaudžiantys tranzistoriai yra fiksuoti metalinėmis vielutėmis tam, kad būtų pasiektas kuo geresnis kontaktas. Nepagailėta ir specialių klijų ten, kur gali kilti taip visų nemėgstamas „coil whine“ dūzgimo efektas.</p>
<p style="text-align: justify;">Aušinimo pareigos patikėtos 140 mm skersmens NR140P ventiliatoriui (12 V, 0.22 A). Jame sumontuotas šiuo metu aukščiausias industrijos standartas - FDB (Fluid Dynamic Bearing) guoliai. Tiesa, neaišku, ar ventiliatorius pagamintas pačių „Corsair“, ar kurios nors kitos kompanijos.</p>
<p><strong>Testavimas </strong></p>
<p style="text-align: justify;">Maitinimo šaltinis testuotas įprastomis sąlygomis, ~40 laipsnių aplinkos temperatūroje, apkraunant jį 10, 20, 50, 75 ir 100 % numatytos jo galios. Testuojant matuotos linijų įtampos, triukšmo lygis (5 cm. atstumu nuo šaltinio), maitinimo šaltinio temperatūra, apskaičiuotas naudingumo koeficientas. Papildomai matuotos pulsacijos maitinimo šaltinio linijose.</p>
<p style="text-align: justify;"><strong>Rezultatai</strong></p>
<p style="text-align: center;"><strong><img style="width: 520px; height: 280px;" src="http://technews.lt/userfiles/AX1500iresults.png" alt="" /></strong></p>
<p style="text-align: center;"><strong><img style="width: 520px; height: 96px;" src="http://technews.lt/userfiles/AX1500i12vripple.png" alt="" /></strong></p>
<p style="text-align: center;"><span style="font-size: 10px;">+12 V (100 % load) </span></p>
<p style="text-align: center;"><strong><img style="width: 520px; height: 85px;" src="http://technews.lt/userfiles/AX1500i5vripple.png" alt="" /></strong></p>
<p style="text-align: center;"><span style="font-size: 10px;">+5 V (100 % load)</span></p>
<p style="text-align: center;"><strong><img style="width: 520px; height: 88px;" src="http://technews.lt/userfiles/AX1500i3_3vripple.png" alt="" /></strong></p>
<p style="text-align: center;"><span style="font-size: 10px;">+3.3 V (100 % load)</span></p>
<p style="text-align: justify;">Oranžiniai skaičiukai (oranžine spalva žymimas geriausias rezultatas) visose trijose su efektyvumu susijusiose grafose šviečia AX1500i priklausančiame stulpelyje. Akivaizdžiai matosi, kad šio PSU efektyvumas pakopa aukščiau kitų dviejų konkurentų, tačiau mes privalome sužiūrėti, ar tikrai AX1500i atitinka 80+ Titanium reikalavimus (10 % - 90 %, 20 % - 94 %, 50 % - 96 %, 100 % - 91 %) kintant apkrovai. Mūsų gautas testavimo pavyzdys be problemų viršyja 100 % apkrovai galiojančias nuostatas (+ 2,1 %), tačiau klupteli visur kitur. Vos 10 % galios atiduodančiam AX1500i trūksta 0,5 %, 20 % - 0,9 %, 50 % - 0,8 %.</p>
<p style="text-align: center;"><img style="width: 511px; height: 302px;" src="http://technews.lt/userfiles/AX1500iresultsvsothers(1).png" alt="" /></p>
<p style="text-align: justify;">Nenormalu! AX1500i +12 V tokia stabili, kad maksimalus nuokrypis nė nesiekia 0,5 %, o vidutinis vos 0,25 %! „Super Flower“ ir „Seasonic“ produkcija lenkiama mažiausiai pusė galvos. Į nerealumo būseną taikosi ir pati mažiausia +3.3 V linija – maksimalus nuokrypis 1,21 %, o vidutinis vos 0,55 %. Deja, bet tokie rezultatai nė iš tolo nebūdingi +5 V linijai, kurios reguliacija visais parametrais nusileidžia konkurentams.</p>
<p style="text-align: justify;">„Leadex“ platforma atrodo apgina savo geriausiai su triukšmais susitvarkančios platformos vardą, nors AX1500i ir parodė mažiausios vertės triukšmą +3.3 V linijoje (15,6 mV). Kitą vertus, atsilikimas nuo „Super Flower“ labai nedidelis ir nesiekia 10 mV (+12 V – 7,8 mV / +5 V – 4,7 mV). „Corsair AX1500i“ lieka labai aukštame lygyje.</p>
<p style="text-align: justify;">Kaip taisyklė ypač galingi ir su didelę apkrovą susidūrę maitinimo šaltiniai ima triukšmauti. To puikus pavyzdys „Seasonic P-1200“, o „Super Flower“ nors ir buvo kur kas tylesnis, jo visvien negalima pavadinti tyliu (pilnai apkrovus). „Corsair AX1500i“ sulaužo šią taisyklę – 1500 W atiduoda tik nežymiai sudrumsdamas aplinkos tylą. Maža to, 140 mm ventiliatorius iš sąstingio išsijudino tik pasiekus 50 % apkrovą, todėl pilnai sutinkame su „Corsair“ teiginiu, kad šis PSU gali dirbti pasyviu režimu esant 30 % apkrovai. Oro srauto trūkumas gana ženkliai didina vidaus temperatūrą, tačiau didžiąją dalį užimantiems japoniškiems kondensatoriams į tai nusispjaut.</p>
<p>&nbsp;</p>
<p><strong>Išvados</strong></p>
<p style="text-align: justify;">Turėjote pastebėti, kad „Corsair AX1500i“ apžvalgoje neįprastai dažnai panaudojome žodį „nenormalus“. Vienais atvejais iš gerosios pusės, kitais – iš blogosios. Visgi tų blogųjų nenormalumų yra kur kas mažiau ir bendrai paėmus dominuoja gerieji. Vieną iš dviejų blogųjų nenormalumų įvardinsime jau dabar, o kitą  pasiliksime pačiai pabaigai. „Corsair AX1500i“ korpuso gylis yra toks pats įspūdingas, kaip ir jo 1500 W galia - 225 mm tilps ne į kiekvieną korpusą.</p>
<p style="text-align: justify;">„Corsair“ šį monstrą rinkai pristatė kaip pažymėtajį po 80+ Titanium ženklu. Iki šiol gyvai nematytas logotipas sukėlė jaudulį, o šį jausmą lydėjo dideli lūkesčiai. Nors dėl galimų testavimo sąlygų, įrangos ar tiesiog mažiau sėkmingo testavimo pavyzdžio AX1500i dažniau atsilikinėjo nuo 80+ Titanium iškeltų direktyvų nei jas viršyjo, tačiau pastatytas šalia kitų dviejų „Super Flower“ ir „Seasonic“ sunkiasvorių, kurie teturėjo 80+ Platinum ženkliukus, aiškiai parodė efektyvumo persvarą ir užtvirtino faktą, kad brangesnis ženkliukas nebuvo gautas nė už nieką.</p>
<p style="text-align: justify;">Norint apibūdinti tai, ką AX1500i padarė su +12 V reguliacija reiktų gerai pagalvoti, ar žodžio nenormalus pakanka. Šiam maitinimo šaltiniui visai neįdomu, ar prie jo prijungta viena vargana vaizdo plokštė ar dvi ėdrūnės „Radeon R9 295X2“. Maksimalus 0,42 % nuokrypis rodo, kad +12 V tiesiog nepajudinama -  praktiškai net nekintanti. Žinant, kad į mažųjų linijų reguliaciją gamintojai žiūri kiek atlaidžiau, vidutinius 0,55 % +3.3 V linijoje galima laikyti taip pat pasakišku ir dar nematytu rezultatu. Tiesa, iš +5 V gautus rezultatus galime pavadinti tik labai vidutiniškais – dar kartą įtarimas krinta ant gauto testavimo pavyzdžio.</p>
<p style="text-align: justify;">Abiejų tipų triukšmas AX1500i svetimas. Bangavimas +12 V penkis kartus mažesnis už ATX rekomendacijas ir nuo absoliutaus lyderio „Super Flower“ atsilikta labai nežymiai. 80+ Titanium efektyvumas ir kiniškų elektrolitinių kondensatorių išvengimas leidžia atlaisvinti ventiliatoriaus profilį tiek, kad itin kokybiški FDB guoliai nedils tol, kol AX1500i atiduodama galia neviršys 450 W. O net ir pasiekus piką galime garantuoti, kad triukšmingiausiu PC komponentu išliks vaizdo plokščių kombinacija.</p>
<p style="text-align: justify;">Taigi kur tas likes antrasis blogas nenormalumas? Teisingai, tai AX1500i kaina. „Corsair AX1500i“ kainuoja ~460 eurų. Turbūt pusė tiek, kiek kainuotų 40+ fps 1080p rezoliucijoje garantuojanti ir SSD kaupiklį turintį dėžė. Šiuo atveju už žvėrį ir reikia sumokėti žvėriškai.</p>
<p><em>Privalumai: </em></p>
<ol>
<li>Nenormali +12 V ir +3.3 V linijų reguliacija;</li>
<li>Rinkoje lyderiaujantis efektyvumas;</li>
<li>Aukščiausios klasės bangavimų slopinimas visose trijose linijose;</li>
<li>Visa galia prie 50 °C;</li>
<li>Ilgai trunkantis pusiau pasyvus aušinimo režimas;</li>
<li>Labai tylus net pilnai apkrautas;</li>
<li>Neturi kinietiškos kilmės elektrolitinių kondensatorių;</li>
<li>Kokybiškas, FDB guolius turintis 140 mm ventiliatorius;</li>
<li>Pilnai modulinis;</li>
<li>„Stealth“ tipo kabeliai su didžiuliu skaičiumi jungčių;</li>
<li>Septynių metų garantija;</li>
<li>Suderinamas su „Corsair Link“</li>
</ol>
<p><em>Vidutiniška:</em></p>
<ol>
<li>Ne visiškai išpildo 80+ Titanium reikalavimus (mūsų parinktomis sąlygomis);</li>
<li>Kabelių įvairovė galėtų būti didesnė;</li>
<li>O jei nebūtų nė vieno polimerinio kinietiško kondensatoriaus, ką manai „Corsair“?</li>
</ol>
<p><em>Trūkumai: </em></p>
<ol>
<li>Žvėriška kaina;</li>
<li>Neturi UVP ir OPP apsaugų.</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/ax1500iaward_vectorized(1).png" alt="" /><img style="width: 200px; height: 200px;" src="http://technews.lt/userfiles/ax1500iaward(2)_vectorized(1).png" alt="" /></p>
<p style="text-align: center;"><img style="width: 200px; height: 200px;" src="http://technews.lt/userfiles/ax1500iaward(3)_vectorized(1).png" alt="" /></p>
