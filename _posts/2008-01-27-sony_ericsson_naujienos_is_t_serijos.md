---
layout: post
status: publish
published: true
title: Sony Ericsson naujienos iš T serijos
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 1198
wordpress_url: http://localhost/site/new/sony_ericsson_naujienos_is_t_serijos/
date: '2008-01-27 15:17:01 +0200'
date_gmt: '2008-01-27 15:17:01 +0200'
categories:
- Naujienos
---
<p>Gerai visiems žinoma telefonų gamintoja <i>Sony Ericsson</i>, garsėjanti savo muzikiniais <i>Walkman</i> telefonais, visai neseniai pristatė du naujus, T serijos mobiliuosius. Telefonai nepasižymi ypatingomis funkcijomis ir yra skirti vidutinės klasės rinkos nišai.<br />
<br><br />
<br>Pirmasis telefonas – <i>Sony Ericsson T280</i>. Tai “candybar” tipo, solidaus ir paprasto dizaino mobilusis, savyje talpinantis ribotų galimybių, standartines funkcijas – 1,3 megapikselių fotokamerą su filmavimo galimybe, FM radijo bangų imtuvą, Bluetooth 1,0 palaikymą. Vaizdus peržiūrėsime 1,7“ colių įstrižainės 65 000 spalvų, TFT tipo ekrane, dirbančiame 128x160 raiškoje. WML (WAP 2.0) internetiniuose puslapiuose naršysime pasinaudodami GPRS duomenų perdavimo technologija. Įrenginyje rasime tik 10 MB integruotos atminties, kurios negalėsime praplėsti jokio tipo atminties kortelėmis – lizdo joms tiesiog nėra. Aparato išmatavimai siekia – 100 mm x 45 mm x 13 mm, svoris – 82 gramai.<br />
<br><br />
<br><br><img src="http://www.technews.lt/upl/Failai/T280%20(Silver+Black)%20Front%20&amp;%20Back.jpg"><br><span class="saltinis">Paprasta, solidu, juoda. Konservatyvus dizainas ir ribotas technologijų palaikymas, turėtų puikiai patenkinti ne itin reiklių vartotojų poreikius.</span><br />
<br><br />
<br>Telefonas rinkoje bus prieinamas dviejų GSM dažnio palaikymo variacijų (GSM 850/1900 MHz ir GSM 900/1800 MHz), kas reiškia, kad nors ir telefonas numatomas išskirtinai Europos rinkai, galimas ir Šiaurės Amerikai skirtas leidimas. Gamintojas teigia, kad produkto pasirodymas parduotuvėse numatomas šių metų pirmajame ketvirtyje, tačiau konkrečios kainos nenurodo. Vartotojai turės galimybę pasirinkti dvi spalvines gamas – juodai sidabrinę arba vario-sidabro versiją.<br />
<br><br />
<br>Antrasis produktas – tai <i>Sony Ericsson T270</i> mobilusis, kuris iš tiesų yra „apkarpyta“ <i>T280</i> telefono versija. Kaip ir pastarasis telefonas, <i>T270</i> rinkoje pasirodys lygiai tokių pačių spalvinių gamų pasirinkime ir išoriškai visiškai nesiskirs nuo savo vyresniojo „broliuko“. Vienintelis techninis skirtumas tarp šių dviejų telefonų – kameros nebuvimas. Tai leis dar labiau sumažinti įrenginio kainą, taip leidžiant sutaupyti dar keletą dešimčių dolerių vidutinės klasės pirkėjams.<br />
<br><br />
<br><br><img src="http://www.technews.lt/upl/Failai/T270i_Copper_Silver_Front_Back.jpg"><br><span class="saltinis">Kaip ir T280 telefonas, šis mobilusis bus prieinamas ir vario-sidabro korpuse</span><br />
<br></p>
