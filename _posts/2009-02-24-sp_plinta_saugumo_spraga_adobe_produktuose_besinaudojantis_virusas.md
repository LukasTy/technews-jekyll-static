---
layout: post
status: publish
published: true
title: "(SP) Plinta saugumo spraga Adobe produktuose besinaudojantis virusas"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3119
wordpress_url: http://localhost/site/new/sp_plinta_saugumo_spraga_adobe_produktuose_besinaudojantis_virusas/
date: '2009-02-24 17:05:22 +0200'
date_gmt: '2009-02-24 17:05:22 +0200'
categories:
- Naujienos
---
<div class="imgright"><img src="http://tbn1.google.com/images?q=tbn:2scpA6Pulk3HZM:http://www.upenn.edu/computing/product/img/adobereaderlogo.jpg" border="1" /></div>
<p>Internetu sparčiai plinta virusas, pasinaudojantis saugumo spraga bendrovės „Adobe“ produktuose, skirtuose darbui su PDF tipo failais. Virusas „Trojan.Pidief.E“ aktyvuojamas PDF failą atveriant ir į kompiuterį įkelia kitų failų, kurie savo ruožtu taip pat gali būti virusai arba kenkėjiškos programos.</p>
<p>Virusas naudojasi saugumo spraga bendrovės „Adobe“ programose „Acrobat“ ir „Acrobat Reader“ – peržiūrint dokumentą aktyvuojamas „Java“ programavimo kalba parašytas kenkėjiškas kodas. Saugumo specialistų teigimu, pažeidžiamos visos „Adobe Acrobat“ ir „Acrobat Reader“ versijos pradedant septintąja.</p>
<p>„Deja, spragos, kuria „Trojan.Pidief.E“ naudojasi, ištaisymo kol kas nėra. Jį „Adobe“ rengiasi išleisti tik kovą. Taigi, dažnai su PDF tipo failais susiduriantys vartotojai turėtų savarankiškai imtis jų kompiuterius apsaugančių veiksmų. Visų pirma reikėtų atnaujinti naudojamą antivirusinę programą", - teigia Darius Černeckis, pasaulinės kompanijos ESET saugumo sprendimus atstovaujančios bendrovės „NOD Baltic“ pardavimų vadovas.</p>
<p>Anot D. Černeckio, kol spraga neištaisyta, rekomenduojama programose „Adobe Acrobat“ ir „Acrobat Reader“ išjungti suderinamumą su „Java“ programiniu kodu. Tai galima padaryti meniu pasirinkus „Edit“>„Preferences“>„JavaScript“ ir nuimat varnelę nuo „Enable Acrobat JavaScript“. Taip pat reikia nepamiršti nuostatų keitimo išsaugoti spustelint mygtuką OK.  Senesnėse programų versijose minėtųjų meniu punktų gali ir nebūti. Paprasčiausiais sprendimas tokiu atveju – atnaujinti programą ir tuomet suderinti nuostatas.</p>
<p>Eksperto teigimu, svarbu nepamiršti ir kito saugaus darbo kompiuteriu principu – neatverti neaiškios kilmės PDF failų, ypač jei jie publikuojami abejotinos reputacijos tinklalapiuose. Kol saugumo spraga bendrovės „Adobe“ produktuose neištaisyta, į pagalbą dirbant su PDF tipo failais informacijos sauga besirūpinantys vartotojai gali pasitelkti ir alternatyvius produktus, pavyzdžiui, PDF failų kūrimui bei redagavimui skirtą „Foxit PDF Editor“ arba nemokamą PDF failų peržiūros priemonę „Foxit PDF Reader“.<br /></p>
