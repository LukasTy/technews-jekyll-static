---
layout: post
status: publish
published: true
title: Enermax ETS-T40-TA aušintuvas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6087
wordpress_url: http://localhost/site/new/enermax_etst40ta_ausintuvas/
date: '2011-10-17 16:21:10 +0300'
date_gmt: '2011-10-17 16:21:10 +0300'
categories:
- Aušinimas
- Apžvalgos
---
<p>Enermax visad buvo puikiai žinoma dėka savo ventiliatorių bei maitinimo blokų serijų, vėliau kompanija pristatė ir korpusų seriją, o šį kartą įšoko ir vėl į visiškai naują rinką – aušintuvų. Enermax išleido du gaminius, o į mūsų testavimo poligoną atkeliavo vienas iš jų.</p>
<p>>Šiek tiek apie Enermax<br />
<br />>Pakuotė<br />
<br />>Bendros specifikacijos<br />
<br />>Radiatorius<br />
<br />>Ventiliatorius<br />
<br />>Montavimas<br />
<br />>Testavimas<br />
<br />>Kainos/Spartos santykis<br />
<br />>Išvados</p>
<p><b>Šiek tiek apie Enermax</b></p>
<p>Kompanija Enermax buvo įkurta dar 1990 metais Tavaine, kaip ir daugelis kitų kompiuterinės technikos gamintojų. Ji puikiai žinoma dėl savo maitinimo blokų ir ventiliatorių linijų, tačiau prieš porą metų žengė į naują rinką – korpusų. Šiais metais kompanija nusprendė gaminti ir aušintuvus. Šiuo metu kompanijos padaliniai išsidėstę visame pasaulyje ir yra Taivane, Japonijoje, JAV, Prancūzijoje, Italijoje bei Vokietijoje. </p>
<p><b>Pakuotė</b></p>
<p>Enermax ETS-T40-TA (toliau Enermax ETS-T40) – štai būtent toks aušintuvas iš Enermax atkeliavimo į mūsų testavimo poligoną gana įprastoje, stačiakampio formos dėžutėje. Priekinėje jos pusėje matome patį aušinimo sprendimą ir tai, jog jis suderinamas su praktiškai visais Intel ir AMD procesoriais. Verta pažymėti, kad yra dar du skirtingi modeliai – T40-TB ir T40-VD, kurie skiriasi panaudotu ventiliatoriumi.</p>
<p>Pažvelgus į vieną iš šonų, matome aušintuvo ypatybes. Visgi tenka pažymėti vieną dalykėlį – kai kurios iš nurodytų ypatybių tinka tai vienam, tai kitam aušintuvui. Kaip jau supratote, Enermax ETS-T40 seriją sudaro trys skirtingi gaminiai, o pas mus poligone yra T40-TA versija, kuri pasižymi nikeliuotu radiatoriumi.</p>
<p><a class="ns" href="http://technews.lt/SB/ETS-T40/Dideles/2.jpg">
<div class="imgright"><img src="http://technews.lt/SB/ETS-T40/Mazos/2.jpg"  /></div>
<p></a><a class="ns" href="http://technews.lt/SB/ETS-T40/Dideles/1.jpg"><br /><img src="http://technews.lt/SB/ETS-T40/Mazos/1.jpg" /><br /></a></p>
<p>Dešiniame pakuotės šone išvystame tris minėtas ETS-T40 versijas, o ta, kurią įsigysite, yra pažymėta raudonu tašku. Apie pakuotės turinį mes pakalbėsime šiek tiek vėliau, tačiau labai nekantraujantys gali spustelti nuotrauką apačioje ir pažiūrėti, kas sudaro bendrąją pakuotę.</p>
<p>Kairiame šone – specifikacijos. Visais atvejais radiatorius yra lygiai toks pat, tiesiog įsigydami ETS-T40-TA versiją dar galite būti tikri tuo, jog radiatorius bus nikeliuotas. Visi kiti serijos aušintuvų skirtumai – ventiliatoriai. Enermax ETS-T40-TB naudoja T.B Silence aušintuvą, mūsų turimas T40-TA ventiliatorių yra su mėlynais šviesios diodais, o T40-VD ventiliatorius pasižymi kelių spalvų LED diodais.</p>
<p><a class="ns" href="http://technews.lt/SB/ETS-T40/Dideles/4.jpg">
<div class="imgright"><img src="http://technews.lt/SB/ETS-T40/Mazos/4.jpg"  /></div>
<p></a><a class="ns" href="http://technews.lt/SB/ETS-T40/Dideles/3.jpg"><br /><img src="http://technews.lt/SB/ETS-T40/Mazos/3.jpg" /><br /></a></p>
<p>Atidarę dėžutę pakuotėje randame, žinoma, radiatorių, vieną T.B Apollish ventiliatorių, termopastos tūbelę, galinę plokštelę pagrindei plokštei, netgi mažą atsutuvą ir, kas be ko, visus likusius priedus montavimui. Verta pažymėti tai, jog prie T40-TA radiatoriaus galima pridėti dar vieną ventiliatorių, ką pažymi ir Enermax, nes pakuotėje mes randame du papildomus laikiklius ventiliatoriui.</p>
<p><a class="ns" href="http://technews.lt/SB/ETS-T40/Dideles/6.jpg">
<div class="imgright"><img src="http://technews.lt/SB/ETS-T40/Mazos/6.jpg"  /></div>
<p></a><a class="ns" href="http://technews.lt/SB/ETS-T40/Dideles/5.jpg"><br /><img src="http://technews.lt/SB/ETS-T40/Mazos/5.jpg" /><br /></a></p>
<p><b>Bendros specifikacijos</b></p>
<p>Pateikiame pagrindines Enermax ETS-T40-TA specifikacijas, įskaitant radiatorių ir ventiliatorių, kurias aptarsime kiek vėliau kalbėdami apie sudedamąsias aušintuvo dalis bei apie patį produktą bendrai.</p>
<p>• Dydis: 139(P) x 93(S) x 160(A) milimetro su ventiliatoriumi<br />
<br />• Tipas: Tiesioginis prisilietimas naudojant šiluminius vamzdelius<br />
<br />• Šiluminiai vamzdeliai: U raidės formos 4 bendrai<br />
<br />• Medžiagos: Aliuminis, varis bei nikelio sluoksnis<br />
<br />• Ventiliatoriai: Vienas 800-1800RPM dažnio<br />
<br />• Svoris: 610 gramų su aušintuvu</p>
<p><b>Radiatorius</b></p>
<p>Būtų galima pradėti nuo to, jog Enermax ETS-T40-TA radiatorius yra įprasto bokšto tipo ir turi bendrai 52 aliuminines plokšteles. Per visą radiatorių, kaip matote, nuo pat apačios iki viršaus, eina keturi U formos nikeliuoti, kaip ir visas radiatorius, šiluminiai vamzdeliai, kurių storis yra šeši milimetrai. Tiesa aušintuvas yra pagamintas taip, kad jis prie pagrindinės plokštės montuojasi vienu būdu ir ne kitaip.</p>
<p><a class="ns" href="http://technews.lt/SB/ETS-T40/Dideles/8.jpg">
<div class="imgright"><img src="http://technews.lt/SB/ETS-T40/Mazos/8.jpg"  /></div>
<p></a><a class="ns" href="http://technews.lt/SB/ETS-T40/Dideles/7.jpg"><br /><img src="http://technews.lt/SB/ETS-T40/Mazos/7.jpg" /><br /></a></p>
<p>Iš pirmo žvilgsnio atrodo, jog ETS-T40 yra įprastas bokšto tipo aušintuvas su savo 139(P) x 93(S) x 160(A) milimetro dydžiais ir nieko daugiau, tačiau tai yra tik pirmasis žvilgsnis. Reikėtų pažiūrėti į jo viršutinę ir apatinę dalis, kuriose atitinkamai užsibaigia ir užsilenkia šiluminiai vamzdeliai. Čia mes randame netgi tris, pasak kompanijos, jos pačios patentuotas technologijas radiatoriams, kurios turėtų padėti sprendimui veikti šiek tiek efektyviau, nei panašūs konkurentų gaminiai.</p>
<p>Viena iš tokių technologijų yra vadinama „Vortex generator flow” vardu. Ją visiškai nesunku pastebėti viršutinėje radiatoriaus dalyje šalia tų vietų, kur baigiasi šiluminiai vamzdeliai. Priekyje kiekvieno iš jų yra išpjautos angos, pro kurias karštas oras nuo radiatoriaus nupučiamas toliau. Panašiai veikia ir kita kompanijos patentuota technologija vardu „Stack Effect Flow”. Šią technologiją, kaip ir VGF, nesunku pastebėti tame pačiame radiatoriaus viršuje, nes ties vidurine viršutinės radiatoriaus dalimi matome keturias išpjautas šiek tiek išlenkto trikampio formos skyles. Jos, pasak kompanijos, pagerina oro tėkme sprendime. Technologijos panaudotos kiekvienoje aušintuvo aliumininėje plokštelėje.</p>
<p><a class="ns" href="http://technews.lt/SB/ETS-T40/Dideles/10.jpg">
<div class="imgright"><img src="http://technews.lt/SB/ETS-T40/Mazos/10.jpg"  /></div>
<p></a><a class="ns" href="http://technews.lt/SB/ETS-T40/Dideles/9.jpg"><br /><img src="http://technews.lt/SB/ETS-T40/Mazos/9.jpg" /><br /></a></p>
<p>Tai, beje, nėra viskas. Iš abejų radiatoriaus pusių uždarytos sekcijos kartu su iš šonų matomomis aliumininėmis plokštelėmis, kaip nurodo Enermax, sukurią dar vieną efektą, kuris šį kartą turi „Vacuum Effect Flow” vardą. Kai oras yra pučiamas į radiatorių dėka ventiliatoriaus, uždara sekcija kartu su aliumininėmis plokštelėmis iš šonų sukuria dar vieną oro kanalą, o tai radiatorių padeda maitinti papildomu švaraus oro srautu. Bus iš tiesų pažiūrėti, kaip kompanijos naujovės veiks testuose.</p>
<p><a class="ns" href="http://technews.lt/SB/ETS-T40/Dideles/12.jpg">
<div class="imgright"><img src="http://technews.lt/SB/ETS-T40/Mazos/12.jpg"  /></div>
<p></a><a class="ns" href="http://technews.lt/SB/ETS-T40/Dideles/11.jpg"><br /><img src="http://technews.lt/SB/ETS-T40/Mazos/11.jpg" /><br /></a></p>
<p>Mums šiame skyrelyje teliko pakalbėti apie apatinę radiatoriaus dalį. Visų ETS-T40 serijos aušintuvų pagrindas yra pagrįstas ne kuo kitu, bet H.D.T technologija, kas reiškia, jog procesorius yra aušinamas ne variniu pagrindu, kaip kartais būna, tačiau iškart šiluminiais vamzdeliais. Skirtumas tik tas, jog mūsų turimo ETS-T40-TA modelio šiluminiai vamzdeliai yra nikeliuoti, o jo brolių – ne.</p>
<p><a class="ns" href="http://technews.lt/SB/ETS-T40/Dideles/14.jpg">
<div class="imgright"><img src="http://technews.lt/SB/ETS-T40/Mazos/14.jpg"  /></div>
<p></a><a class="ns" href="http://technews.lt/SB/ETS-T40/Dideles/13.jpg"><br /><img src="http://technews.lt/SB/ETS-T40/Mazos/13.jpg" /><br /></a></p>
<p><b>Ventiliatorius</b></p>
<p>Mes jau minėjome, jog pateiktas ventiliatorius su ETS-T40-TA yra Enermax T.B Apollish, tačiau šiame skyrelyje apie jį pakalbėsime kiek plačiau. Bendrai tai yra 120mm skersmens ventiliatorius, galintis suktis 800-1800RPM dažnio diapazone bei galintis išpūsti iki 75.98 CFM oro srautą.</p>
<p>Veikiantis 800RPM dažniu, ventiliatorius skleidžia 16 dBA garsumą, nors jo išpučiamas oro srautas yra gana adekvatus ir siekia 33.26 CFM. Deja, tačiau padidinus ventiliatoriaus veikimą iki 1800RPM dažnio garsumas, pasak kompanijos, padidėja iki 26 dBA, kas nėra jau taip blogai.</p>
<p><a class="ns" href="http://technews.lt/SB/ETS-T40/Dideles/16.jpg">
<div class="imgright"><img src="http://technews.lt/SB/ETS-T40/Mazos/16.jpg"  /></div>
<p></a><a class="ns" href="http://technews.lt/SB/ETS-T40/Dideles/15.jpg"><br /><img src="http://technews.lt/SB/ETS-T40/Mazos/15.jpg" /><br /></a></p>
<p>Ir galiausiai Enermax T.B Apollish aplink visą rėmą turi daugybe LED lempučių, tad net jo neįjungę galime spėti, jog jis bus labai ryškus. Vertas paminėjome ir tas faktas, jog puse kiekvienos mentelės yra padengta chromu, taigi tai turėtų suteikti papildomą, gražų efektą mėlynai LED diodų spalvai. Prijungus šį PWM būdu kontroliuojamą ventiliatorių, iš tiesų vienintelė spalva, kuri čia galima, tai yra šviesiai mėlyna, švietė itin ryškiai bei gana gražiai.</p>
<p><a class="ns" href="http://technews.lt/SB/ETS-T40/Dideles/18.jpg">
<div class="imgright"><img src="http://technews.lt/SB/ETS-T40/Mazos/18.jpg"  /></div>
<p></a><a class="ns" href="http://technews.lt/SB/ETS-T40/Dideles/17.jpg"><br /><img src="http://technews.lt/SB/ETS-T40/Mazos/17.jpg" /><br /></a></p>
<p><b>Montavimas</b></p>
<p>Ties montavimu Enermax dviračio išradinėti nenorėjo ir panaudojo daugelio kitų kompanijų, kaip kad Prolimatech, montavimo būdą. Štai visų pirmiausia mes turime vieną galinę plokštelę, kuri tinka ir AMD, ir Intel procesoriams, bei keturis varžtus su veržlėmis, kuriuos reikia prisukti.</p>
<p><a class="ns" href="http://technews.lt/SB/ETS-T40/Dideles/20.JPG">
<div class="imgright"><img src="http://technews.lt/SB/ETS-T40/Mazos/20.jpg"  /></div>
<p></a><a class="ns" href=" http://technews.lt/SB/ETS-T40/Dideles/19.JPG"><br /><img src="http://technews.lt/SB/ETS-T40/Mazos/19.jpg" /><br /></a></p>
<p>Atlikus tai, prie keturių varžtų tenka prisukti taip vadinamus „strypus“. Intel atveju jie yra visiškai tiesūs, AMD atveju – šiek tiek išlenkti. Priveržę strypus uždedame radiatorių bei jį pritvirtiname išilgai įdėję dar vieną visiškai tiesų strypą. Viską prisukame ir uždedama ventiliatorių. Iš pakuotė išimtas Enermax T.B Apollish turėjo iškart uždėtas antivibracines gumas, o pakuotėje randame dar keturias, jei visgi sugalvosite prie šio sprendimo primontuoti dar vieną ventiliatorių.</p>
<p><a class="ns" href=" http://technews.lt/SB/ETS-T40/Dideles/22.JPG">
<div class="imgright"><img src="http://technews.lt/SB/ETS-T40/Mazos/22.jpg"  /></div>
<p></a><a class="ns" href=" http://technews.lt/SB/ETS-T40/Dideles/21.JPG"><br /><img src="http://technews.lt/SB/ETS-T40/Mazos/21.jpg" /><br /></a></p>
<p>Kaip matote, montavimas nėra sudėtingas. Kalbant apie visiems opų klausimą, o kaipgi su darbinės atminties lizdai pagrindinėje plokštėje, priklauso nuo to, prie kokios šį aušintuvą montuosite. Visgi pažvelgus į aušinimo sprendimo matmenis gana aišku, kad pirmasis lizdas dažniausiai bus užstotas. Mano atveju jis yra buvo užstotas, tačiau dėl to, jog naudojau darbinę atmintį be radiatorių, nekilo jokių problemų jį palikti įdėti, nors, žinoma, norint jį išimti reikėjo šiek tiek pavargti.</p>
<p><b>Testavimas</b></p>
<p>Testai vyko su AMD sistema. Procesorių aušintuvams rodomiems rezultatams įtakos neturėjo jokie pašaliniai veiksmai. Iš pradžių bandėme, kaip aušintuvai darbuojasi su AMD Phenom II X4 925 jo standartiniuose nustatymuose, vėliau dažnį, kaip ir voltažą, pakėlėme iki atitinkamai 3,3GHz bei 1,45V. Ramybės rėžimu kompiuteris veikdavo 15 minučių, tada buvo „paimamas“ rezultatas, tiek pat laiko laukėme ir užkraudami procesorių su OCCT programine įranga. Viso testavimo metu naudojome Noctua NT-H1 termopastą, kuri buvo tepama iš naujo po kiekvieno bandymo. Taip pat norėčiau atkreipti dėmesį į rodyklės ženklus testų lentelėse. Jei rodyklė kyla į viršų, rezultatas tuo geresni, kuo didesnis skaičius, jei rodyklė leidžiasi žemyn – rezultatas tuo geresnis, kuo skaičius mažesnis. Šią rodyklės praktiką naudosime ir ateityje, tačiau ji aušintuvų testuose neturi daug reikšmės – kuo rezultatas mažesnis, tuo geriau.</p>
<p>Bandymų sistema: </p>
<p>• Centrinis procesorius: AMD Phenom II X4 925 2,8GHz 1,35V@3,3GHz 1,45V<br />
<br />• Pagrindinė plokštė: MSI 870A-G54<br />
<br />• Vaizdo plokštės: MSI Radeon HD 6870 Hawk<br />
<br />• Darbinė atmintis: 8GB Kinston DDR3 1600MHz<br />
<br />• Kietasis diskas: OCZ Vertex 3 240GB<br />
<br />• Maitinimo blokas: Enermax Modu 87+ 900W</p>
<p><img src=" http://technews.lt/SB/ETS-T40/Testai/1.png" /></p>
<p><img src=" http://technews.lt/SB/ETS-T40/Testai/2.png" /></p>
<p>Enermax ETS-T40-TA nepaspartinus mūsų AMD Phenom II X4 925 procesoriaus įsitaiso gana patogioje vietoje. Patogi ji yra tuo, jog aušintuvas nors ir atsilieka nuo Noctua flagmanų ar skysčiu varomų Antec sprendimų, tačiau nedaug atsilieka nuo šiek tiek brangesnio Xigmatek Aegir aušintuvo.</p>
<p><img src=" http://technews.lt/SB/ETS-T40/Testai/3.png" /></p>
<p><img src=" http://technews.lt/SB/ETS-T40/Testai/4.png" /></p>
<p>Paspartinus mūsų naudojamą procesorių iki 3.3GHz ir pakėlus voltažą iki 1,45V, tendencijos, žiūrint į Enermax ETS-T40-TA, išlieka gana panašios. Aušintuvas ir vėl gerai laikosi savo kainos zonoje, o rezultaltų prasme visiškai susilygina su jau kiek ankščiau minėtu Xigmatek Aegir aušintuvu.</p>
<p><b>Kainos/Spartos santykis</b></p>
<p>Kaip jau žinote, kiekvieną kartą pateikdami vis naujo aušintuvo apžvalgą, mes atnaujinsime šį skyrelį, įrašydami ir naująjį gaminį. Šį kartą pateiksime „Technews.lt taškus“ jau net trylikai aušintuvų, kurie sudalyvavo mūsų testuose. Taškai skaičiuojami labai paprastai – sudedami visi aušinimo rezultatai ir kaina. Kadangi kaina, ypač pigių aušintuvų, nuo brangesnių ir spartesnių gali skirtis net apie 40 vienetų, ši sudaro 40 procentų viso balo, tuo tarpu aušinimo rezultatai – 60 procentų. Akivaizdu, kad kuo taškų mažiau, tuo aušintuvas turi geresnį kainos/spartos santykį, taigi mes gavome štai tokius rezultatus pridėję ir mūsų testavimo poligone pasirodžiusį Enermax ETS-T40-TA centrinio procesoriaus aušintuvą:</p>
<p>1. Xigmatek Loki - 168,6 taškai<br />
<br />2. Xigmatek Gaia – 172 taškai<br />
<br />3. <b>Enermax ETS-T40-TA</b> – 179 taškai<br />
<br />4. AC Freezer Xtreme 2 – 179,9 taškai<br />
<br />5. Xigmatek Aegir – 183,6 taškai<br />
<br />6. AC Freezer 13 – 184,2 taškai<br />
<br />7. Antec H2O 620 – 186 taškai<br />
<br />8. Noctua NH-C12P SE14 – 186,2 taškai<br />
<br />9. Coolink Corator DS – 192,2 taškai<br />
<br />10. Noctua NH-D14 – 193 taškai<br />
<br />11. Noctua NH-U9B SE2 – 193,2 taškai<br />
<br />12. Noctua NH-C14 - 193,4 taškai<br />
<br />13. Antec H2O 920 – 201,8 taškai</p>
<p><b>Išvada</b></p>
<p>Tenka pripažinti, kad pirmasis Enermax blynas aušintuvų rinkoje tikrai neprisvilo, greičiau netgi nustebino. Mums iš tiesų sunku pasakyti, kiek bendrus rezultatus įtakoja kompanijos patentuotos technologijos, kurias minėjome apžvalgoje, tačiau aušintuvas testuose pasirodė iš ties neblogai.</p>
<p>Žinoma, faktas yra tas, jog Enermax su savo ETS-T40 šeima nesitaikė į aukščiausią klasę. Tai sako ir produkto kaina – vos 35 eurai Europoje. Dėl gana patrauklios kainos ir, žinoma, gana neblogų rezultatų, šis gaminys demonstruoja puikų kainos ir kokybės santykį, ką galėjote pamatyt ir mūsų taškų skyrelyje.</p>
<p>Kompanijos žingsnis prisatyti tris skirtingus ETS-T40 serijos modelius tikrai, mano nuomonė, nėra klaida. Visi trys serijos aušintuvai, tai yra ETS-T40-TB, ETS-T40-VD ir mūsų bandytas ETS-T40-TA turėtų demonstruoti gana panašius rezultatus, tačiau vartotojai turi pasirinkimą. Jei jie nenori šviečiančių lempučių, renkasi TB, jei mėgsta VD, o jei jiems patinka nikeliuotas paviršius – TA modelį.</p>
<p>Pabaigai būtų galima pasakyti, kad ETS-T40 serijos aušintuvai puikiai įsitaiso vidutinėje klasėje ir yra pats tas pirkinys tiems, kurių netenkina standartinis AMD ar Intel aušintuvas, ar jie nori kiek didesnio pajėgumo, nei jį demonstruoja palyginti pigūs mūsų bandyti Xigmatek Loki ir Gaia aušintuvai.</p>
<p><img src="http://technews.lt/SB/derinys.png" /></p>
