---
layout: post
status: publish
published: true
title: Samsung sukūrė didžiausio tankumo atminties lustą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 250
wordpress_url: http://localhost/site/new/samsung_sukure_didziausio_tankumo_atminties_lusta__/
date: '2009-02-03 16:14:42 +0200'
date_gmt: '2009-02-03 16:14:42 +0200'
categories:
- Naujienos
---
<p>Pasaulinė kompiuterinės atminties technologijų lyderė <i>Samsung Electronics</i> sukūrė pirmąjį pasaulyje 4 gigabitų (Gb) DDR3 kompiuterinės operatyviosios atminties (DRAM) lustą. Tai leis padvigubinti viename atminties modulyje esančios operatyviosios atminties talpą iki 32 gigabaitų (GB).</p>
<p>Naujojo atminties lusto gamybai buvo panaudotas 50 nanometrų technologinis procesas, kuris padėjo dar labiau sutankinti komponentus. </p>
<p>„Mes pasinaudojome savo stiprybėmis inovacijose sukurdami pirmąjį 4 Gb DDR3 lustą, kuris visą rinką atves prie didesnio operatyviosios atminties tankumo, – sakė Kevinas Li (Kevin Lee), <i>Samsung Semiconductor</i> techninės rinkodaros viceprezidentas. – Sukūrę šį lustą, mes suteikiame priemones, kurios serverių ir visų kompiuterių rinkai padės pastebimai sutaupyti“. </p>
<p>Vis daugiau duomenų centrų ieško būdų, kaip sumažinti naudojamų serverių skaičių, todėl mažai energijos vartojančio 4 Gb DDR3 lustas buvo itin reikalingas siekiant sumažinti duomenų centrų sąnaudas, tuo pat metu pagerinant serverių valdymą ir padidinant bendrą efektyvumą. </p>
<div class="imgright"><img src="http://tbn2.google.com/images?q=tbn:g69eCAGxOZfkgM:http://www.techshout.com/images/samsung-gddr5.jpg" border="1" /></div>
<p>Didelis 4 Gb DDR3 lusto tankumas, suderintas su jo mažomis elektros sąnaudomis naujos kartos ekologiškiems, mažai energijos vartojantiems serveriams padės ne tik sumažinti sumas sąskaitose už elektrą, bet ir apkarpys įdiegimo, priežiūros ir remonto kainas. </p>
<p>4 Gb lustus galima panaudoti gaminant 16 GB talpos atminties modulius serveriams, 8 GB talpos modulius stacionariems bei nešiojamiems kompiuteriams. O panaudojus dvigubo štampavimo technologiją, vieno modulio talpa gali pasiekti 32 GB – tai dvigubai daugiau nei gaminant modulius su 2 Gb lustais. </p>
<p>16 GB talpos moduliai, pagaminti naudojant 4 Gb lustus, suvartoja 40 proc. mažiau elektros nei tie, kurie buvo pagaminti su 2 Gb lustais. Tai lemia didesnis lusto tankumas ir tai, kad tokios pačios talpos moduliui reikia dvigubai mažiau lustų.  </p>
<p>Tankiųjų operatyviosios atminties lustų paklausa turėtų sparčiai augti. <i>International Data Corporation (IDC)</i> tyrimų bendrovė prognozuoja, kad 2 Gb bei didesnio tankumo DDR3 DRAM atminties lustai pagal parduotus vienetus šįmet sudarys 3 proc. visos DRAM rinkos, o 2011 metais – jau 33 proc.</p>
