---
layout: post
status: publish
published: true
title: Naujasis Xbox 360 Slim pasižymi naujovėmis
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4869
wordpress_url: http://localhost/site/new/naujasis_xbox_360_slim_pasizymi_naujovemis_taps_vienintele_versija/
date: '2010-06-15 15:24:20 +0300'
date_gmt: '2010-06-15 15:24:20 +0300'
categories:
- Naujienos
---
<div class="imgright"><img src="http://www.part.lt/img/f97ff80cf2f7f7a00e3d70dd956a93ca407.jpg"  /></div>
<p>Nepaisant pirmųjų nuogąstavimų, kad naujasis Xbox 360 Slim yra tas pats, tik kiek mažesnis Xbox 360, tenka nuvilti tuos, kurie taip manė – pasikeitimų yra, o jie, pasak Microsoft, kartu su naująja versija pasieks ir visą žaidimų kompiuterių seriją.</p>
<p>Tiesa pasakius, Xbox 360 Slim vardas yra mūsų pačių išgalvotas. Pasak Microsoft atstovo, kuris stovėjo šalia naujosios pakuotės, konkretaus išskirtinio vardo nėra – tiesiog Xbox 360 250GB versija, tačiau kad susigaudytume tarp artėjančių įvykių, naują versiją vadinsime Slim vardu.</p>
<p>Visų pirmiausia apie pasikeitimus pačiame žaidimų kompiuteryje. Vienas iš aspektų, kuris buvo PlayStation 3 nuo pat pradžių, bet ko trūko Xbox 360 žaidimų kompiuteriui, yra integruotas WiFi bevielio ryšio modulis. Xbox 360 Slim modelyje jis jau yra. Taip pat žaidimų kompiuteris nebeturi įprastų mygtukų – visi jie lietimui jautrūs, kas yra šokia tokia naujovė jo valdyme.</p>
<p>Padaugėjo ir USB jungčių, nes jų nuo šiol yra ne trys, kaip kad ankščiau, tačiau net penkios. O panaudoti jas yra tikrai kur, ypač po to, kai Xbox 360 pagaliau supranta įprastus USB Flash atminties kaupiklius, tačiau vargu, ar kam nepakaks 250 GB vietos. Taipogi, kaip pasirodė iš pirmo žvilgsnio, nėra atminties vienetų palaikymo, ką turėjo ankstesnės versijos.</p>
<p>Kaip galite pamatyti video įraše apačioje, pasikeitė ir kietojo disko forma, o į naująjį Xbox 360 jis įsistato visiškai kitaip, nei ankščiau. Jums veikiausiai kils klausimas, o kaip aš persikelsiu informaciją iš savo esamo kietojo disko į naująjį esantį Xbox 360 Slim? Microsoft siūlys informacijos perdavimo rinkinį vos už 20 dolerių, o dar pigiau šį veiksmą bus galima atlikti su turimomis USB atmintinėmis.</p>
<p>Senųjų Xbox 360 laikas taip pat netrukus pasibaigs. Visos šiuo metu esamos versijos yra pigesnės apie 50 JAV dolerių ir gyvuos tol, kol pasibaigs jų atsargos. Kalbama ir apie naują Xbox 360 Arcade pasekėją, kuris bus tas pats Xbox 360 Slim, tiesiog be kietojo disko, o su 8 ar 16GB oficialiu Xbox 360 USB Flash kaupikliu ir kainuos tuos pačius 200 JAV dolerių.</p>
<p><object classid="clsid:D27CDB6E-AE6D-11cf-96B8-444553540000" width="600" height="364" id="viddler"><param name="movie" value="http://www.viddler.com/simple_on_site/f1207fa7" /><param name="allowScriptAccess" value="always" /><param name="allowFullScreen" value="true" /><param name="flashvars" value="fake=1"/><embed src="http://www.viddler.com/simple_on_site/f1207fa7" width="600" height="364" type="application/x-shockwave-flash" allowScriptAccess="always" allowFullScreen="true" flashvars="fake=1" name="viddler" ></embed></object><br /></p>
