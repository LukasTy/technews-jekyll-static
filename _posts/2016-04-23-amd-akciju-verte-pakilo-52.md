---
layout: post
status: publish
published: true
title: AMD akcijų vertė pakilo rekordiniais 52 %
author:
  display_name: Mindaugas Klumbis
  login: Katonas
  email: katonasf1@yahoo.com
  url: ''
author_login: Katonas
author_email: katonasf1@yahoo.com
wordpress_id: 19910
wordpress_url: http://www.technews.lt/portal/?p=19910
date: '2016-04-23 10:16:36 +0300'
date_gmt: '2016-04-23 07:16:36 +0300'
categories:
- Naujienos
---
<p>Vakar AMD akcijų vertė šovė į viršų - jos pabrango įspūdingais 52 %. Tai yra didžiausias akcijų vertės kilimas kompanijos istorijoje per vieną dieną nuo 1979 metų, kai buvo pradėta prekyba šiomis akcijomis biržoje.</p>
<p>Šis akcijų kilimas buvo įtakotas AMD finansinės 2016 m. pirmojo ketvirčio ataskaitos, bet labiau ne nuo pateiktų skaičių, o nuo palankių kompanijos pareiškimų, kurie žada šviesią ateitį.</p>
<p>Nors pagal ataskaitą, kompanijos pajamos mažėjo lyginant su laikotarpiu prieš metus (19.2 %), bet įplaukų vis tiek gauta daugiau nei tikėjosi analitikai. Tokia pati situacija ir su nuostoliais - AMD sugebėjo prarasti mažiau pinigų nei daugelis tikėjosi.</p>
<p>Žinoma, tokie skaičiai negalėjo daryti įtakos net 52 % akcijų vertės kilimui. Tai lėmė AMD pranešime išplatinta informacija. Kompanija pareiškė, kad sudarė 293 mln. JAV dolerių vertės sandorį su Kinijos naujai sudaryta investuotojų „Tianjin Haiguang Advanced Technology Investment Co“ firma. AMD kurs išskirtinio dizaino procesorius darbo stotims, skirtus Kinijos rinkai. Jei užsakovai liks patenkinti ateityje, AMD tikisi daugiau tokių užsakymų.</p>
<p>Kita optimistinė žinia susijusi su pranešimu apie laimėtus tris kontraktus tiekti išskirtinio dizaino lustus. Visi mano, kad šnekama apie kontraktus su „Microsoft“, „Sony“ ir „Nintendo“, kurie kuria naujas žaidimų konsoles. Šie užsakymai kompanijai atneš apie 1.5 mlrd. JAV dolerių pajamų. Pirmasis iš šių kontraktų pajamas pradės generuoti jau antroje 2016 metų pusėje, kiti du 2017 metais.</p>
<p>Dar viena AMD optimistinė prognozė - tai išaugusios pajamos antrame 2016 metų ketvirtyje. Spėjama, jog pajamos antrame ketvirtyje išaugs apie 15 %, lyginant su pirmu ketvirčiu, prognozės paklaida - 3 %. O tai irgi yra daugiau nei tikėjosi analitikai.</p>
<p style="text-align: center;"><a href="http://www.technews.lt/portal/wp-content/uploads/2016/04/AMD-stock-rise.jpg"><img class="alignnone wp-image-19911 size-full" src="http://www.technews.lt/portal/wp-content/uploads/2016/04/AMD-stock-rise.jpg" alt="AMD stock rise" width="713" height="616" /></a></p>
