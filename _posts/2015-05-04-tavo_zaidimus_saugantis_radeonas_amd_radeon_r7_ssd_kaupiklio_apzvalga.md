---
layout: post
status: publish
published: true
title: 'Tavo žaidimus saugantis „Radeon''as“: „AMD Radeon R7“ SSD apžvalga'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8574
wordpress_url: http://localhost/site/new/tavo_zaidimus_saugantis_radeonas_amd_radeon_r7_ssd_kaupiklio_apzvalga/
date: '2015-05-04 18:29:38 +0300'
date_gmt: '2015-05-04 18:29:38 +0300'
categories:
- Duomenų kaupikliai
- Apžvalgos
---
<p style="text-align: justify;">Prieš daugiau nei dešimtmetį „BMS kompiuteriai“ renkantiems sistemą su „Intel“ procesoriumi porindavo, kad ta pati sistema su „Intel“ pagrindine plokšte veiks sparčiau ir patikimiau. Trumpai tariant, tiesiog geriau. Panaši kalbų šių dienų IT parduotuvėse turbūt jau nebeišgirsi (jei klystame, prašome papasakoti), tačiau gamintojai tebėra suinteresuoti stiprių prekinių ženklų kūrimu, kurie būtų išsimėtę po įvairias HW komponentų sekcijas. Kiekvienas yra girdėjęs apie „Radeon“ vaizdo plokštes, tačiau jei žinios baigiasi ties čia ir šiomis plokštėmis besižavintis naujokas paklausia konsultanto ar daugiau nėra nieko iš „Radeon‘ų“ (konsultantui nebūnant suinteresuotu parduoti konkrečią prekę) užklaususysis gali išgirsti atsakymą: „Taip. Turime operatyviosios atminties ir SSD kaupiklių.“ Ir nieko čia nevalia kaltinti purvinais žaidimais, papirkimais ir t.t. Tai yra visiškai švari AMD strategija „Radeon“ prekinio ženklo sklaidos atžvilgiu, kurios SSD kaupiklų nišoje, pačiam negaminant SSD, neįmanoma pradėti be partnerio. Tam buvo sudarytas kontraktas su „OCZ“ („Toshiba“) ir sukurtas „Radeon R7“ produktas, kurį galima laikyti „OCZ Vector 150“ ir mūsų vertinimu pigių SSD rinkoje tvirtai stovinčiu „OCZ ARC 100“ hibridu.</p>
<p style="text-align: justify;"><img class="aligncenter" style="width: 520px; height: 347px;" src="http://technews.lt/userfiles/AMDR7SSDseries.png" alt="" /></p>
<p style="text-align: justify;"><strong>Pakuotė ir komplektacija</strong></p>
<p style="text-align: justify;">Dėžutę okupavo AMD mėgstamos juoda su raudona spalvos. Jau anksčiau pastebėjome, kad „OCZ“ ant pakuotės sutalpina visą svarbiausią informaciją apie produktą. Šis kartas – ne išimtis. Paminėtas NAND tipas, korpuso dydis, garantinis laikotarpis, pridedami priedai ir aišku išvystomi greičiai. Stop. 240 GB talpos SSD spartos skaičiai nesutampa su oficialioje „OCZ“ svetainėje pateikiamais duomenimis.</p>
<p style="text-align: center;"><a href="http://technews.lt/userfiles/SAM_3889.jpg"><img style="width: 232px; height: 155px;" src="http://technews.lt/userfiles/SAM_3889.jpg" alt="" /></a><a href="http://technews.lt/userfiles/SAM_3890.jpg"><img style="width: 232px; height: 155px;" src="http://technews.lt/userfiles/SAM_3890.jpg" alt="" /></a></p>
<p style="text-align: center;"><a href="http://technews.lt/userfiles/SAM_3891.jpg"><img style="width: 232px; height: 155px;" src="http://technews.lt/userfiles/SAM_3891.jpg" alt="" /></a><a href="http://technews.lt/userfiles/SAM_3892.jpg"><img style="width: 232px; height: 155px;" src="http://technews.lt/userfiles/SAM_3892.jpg" alt="" /></a></p>
<p style="text-align: justify;">Neatitikimai matomi lyginant maksimalų linijinį rašymą, kuris oficialioje svetainėje padidėjęs nuo 500 iki 530 MB/s, taip pat nuo 80 000 iki 95 000 IOPS padidėjusi 4 KB blokų skaitymo bei nuo 85 000 iki 90 000 IOPS rašymo sparta. Į didžiąją pusę ūgtelėjusi ir 120 bei 480 GB modelių sparta. Tikėtina, kad čia įsivėlęs klaidos lygio neatitikimas arba popierinę spartą leido padidinti nauja programinio kodo versija. Visgi realesnis pirmasis variantas, kadangi dar oficialaus „Radeon R7“ SSD kaupiklių serijos anonso metu publikai buvo pateikti šiuo metu svetainėje matomi skaičiai.</p>
<p style="text-align: justify;"><img class="aligncenter" style="width: 520px; height: 345px;" src="http://technews.lt/userfiles/R7SSDseries%281%29.jpg" alt="" /></p>
<p>&nbsp;</p>
<p><strong>Žvilgsnis į produktą ir jo specifikacijas</strong></p>
<p style="text-align: justify;">Žiūrint į priekinę korpuso pusę reikia pripažinti, kad visą šlovę prisiima viena AMD. Ant trikampiais suskirstytos matricos puikuojasi didžiulis kompanijos AMD ir jos prekinio ženklo „Radeon“ lipdukas. Tiesa, AMD nevengia ir nebijo pasakyti, kas yra tikrasis šio produkto gamintojas. Kaip ir ant dėžutės, taip ir ant nugarinės SSD korpuso pusės patalpintas „OCZ“ ženklas. Bendras SSD svoris siekia ~115 gramų. Tai yra daug ir iškart pasako, kad eilinį sykį panaudotas nepramušamas metalinis korpusas.</p>
<p style="text-align: center;"><a href="http://technews.lt/userfiles/SAM_3893.jpg"><img style="width: 232px; height: 155px;" src="http://technews.lt/userfiles/SAM_3893.jpg" alt="" /></a><a href="http://technews.lt/userfiles/SAM_3894.jpg"><img style="width: 232px; height: 155px;" src="http://technews.lt/userfiles/SAM_3894.jpg" alt="" /></a></p>
<p style="text-align: center;"><a href="http://technews.lt/userfiles/SAM_3895.jpg"><img style="width: 232px; height: 155px;" src="http://technews.lt/userfiles/SAM_3895.jpg" alt="" /></a><a href="http://technews.lt/userfiles/SAM_3896.jpg"><img style="width: 232px; height: 155px;" src="http://technews.lt/userfiles/SAM_3896.jpg" alt="" /></a></p>
<p style="text-align: justify;">R7 vidus yra beveik identiškas anksčiau apžvelgtam 240 GB talpos „Vector 150“ SSD kaupikliui. Čia patalpintas 397 MHz dažniu dirbantis Indilinx Barefoot 3 M00 valdiklis, 2x 256 MB DDR3 spartinančiosios atminties ir šešiolika 64Gbit A19 nm „Toshiba“ MLC lustų, kurių identifikacinis kodas TH58TEG7DDKBA4C . Kaip ir „ARC 100“ kaupiklyje (pastarasis naudoja mažesniu 352 MHz taktiniu dažniu dirbantį M10 valdiklį), taip ir čia panaudota antros kartos A19 nm (Advanced) „Toshiba“ atmintis, leidžianti iš silicio plokštelės išgauti didesnį skaičių NAND lustų, lyginant su įprasta pirmos kartos 19 nm litografija. Būtent pagal pastarąją litografiją pagamintus lustus (TH58TEG7DDJBA4C) radome „OCZ Vector 150“ viduje.</p>
<p style="text-align: center;"><a href="http://technews.lt/userfiles/SAM_3897.jpg"><img style="width: 232px; height: 155px;" src="http://technews.lt/userfiles/SAM_3897.jpg" alt="" /></a><a href="http://technews.lt/userfiles/SAM_3898.jpg"><img style="width: 232px; height: 155px;" src="http://technews.lt/userfiles/SAM_3898.jpg" alt="" /></a></p>
<p style="text-align: center;"><a href="http://technews.lt/userfiles/SAM_3899.jpg"><img style="width: 232px; height: 155px;" src="http://technews.lt/userfiles/SAM_3899.jpg" alt="" /></a><a href="http://technews.lt/userfiles/SAM_3900.jpg"><img style="width: 232px; height: 155px;" src="http://technews.lt/userfiles/SAM_3900.jpg" alt="" /></a></p>
<p style="text-align: justify;">Sukeitus vietomis 4 KB rašymo spartą su skaitymo sparta gautume ant popieriaus du identiškus produktus, tačiau tikimės šiokio tokio skirtumo vien dėl skirtingos atminties ir kito programinio kodo. Tiesa, „Vector 150“ pasižymi didesne ištverme. Garantinio laikotarpio metu, kuris trunka penkis metus, „OCZ“ leidžia prirašyti 91.2 TB duomenų (50 GB/dieną), kai R7 ištvermė keturiems metams siekia 43.8 TB (30 GB/dieną). Trijų metų garantinį aptarnavimą turinčių „ARC 100“ serijos kaupiklių ištvermė siekia 21.9 TB (20 GB/dieną), tačiau nepriklausomi tyrimai jau parodė, kad tai yra praktikos neatitinkantys skaičiai ir reali ištvermė yra kur kas didesnė.</p>
<p style="text-align: center;"><img style="width: 520px; height: 299px;" src="http://technews.lt/userfiles/R7SSDseries%282%29.jpg" alt="" /></p>
<p style="text-align: center;"><img style="width: 520px; height: 307px;" src="http://technews.lt/userfiles/R7SSDseries%283%29.jpg" alt="" /></p>
<p style="text-align: justify;">Dėl „Barefoot 3“ valdiklio įpatumų R7 serija nepalaiko nei energiją padedančių taupyti „DevSleep“ gairių, nei išplėsto TCG Opal 2.0 su „Microsoft eDrive“ šifravimo metodų, todėl savininkas turės pasitenkinti vieninteliu aparatiniu AES-256 šifravimu.</p>
<p style="text-align: center;"><img style="width: 511px; height: 218px;" src="http://technews.lt/userfiles/R7240gbspecs.png" alt="" /></p>
<p>&nbsp;</p>
<p><strong>Testavimas </strong></p>
<p style="text-align: justify;">Testavimas buvo atliekamas jungiant R7 prie vieno iš „Gigabyte MA-990XA-UD3“ pagrindinės plokštės SATA III 6 Gb/s lizdų. SATA AHCI tvarkyklės – AMD 1.2.1.331. Norėdami objektyviau įvertinti  SSD spartą, testavimui parinkome ne tik sintetinių, bet ir realesnę SSD spartą atspindinčių testų rinkinį. ATTO, „CrystalDiskMark“ ir „FutureMark PCMark 7“ testai buvo atlikti SSD diskams esant šviežios būsenos, o likusieji testai buvo atlikti kaupikliams perėjus į labiau nusistovėjusią būseną. Ji buvo pasiekta pilnai pripildžius kaupiklius duomenimis ir juos ištrynus esant aktyviai TRIM funkcijai. Testavimo metodika nėra ideali ir atspindi daugmaž tokią situaciją: SSD yra sisteminis diskas (OS užima &lt; 15 % SSD talpos), kuris buvo užpildytas duomenimis (žaidimais, sunkiasvorėmis programomis) ir tuomet nutarta kaupiklį išvalyti. Informacija buvo ištrinta ir palikta tik operacinė sistema. Realaus naudojimosi testai kartojami du kartus ir išvedamas vidurkis. Po kievieno testo kompiuteris perkraunamas, siekiant išvengti bet kokio galimo informacijos įsiminimo (angl. caching).</p>
<ul>
<li><strong>Procesorius:</strong> AMD Phenom II X4 955 BE @4.263GHz (203x21) 1.504v/ CPU NB @ 2.842GHz 1.325v</li>
<li><strong>Pagrindinė plokštė: </strong>Gigabyte GA-990XA-UD3 (F12)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Kietasis diskas </strong></li>
<li><strong>WD RE3 </strong>(1 TB / 7200 RPM / SATA II)</li>
<li><strong>SSD kaupikliai: </strong></li>
</ul>
<ol>
<li>Corsair Force LS 240 GB (FW S8FM06.5) read 560 MB/s, 50 000 IOPS / write 535 MB/s, 62 000 IOPS;</li>
<li>Crucial MX 200 250 GB (FW MU01) read 555 MB/s, 100 000 IOPS / write 500 MB/s, 87 000 IOPS;</li>
<li>Kingston KC300 240 GB (FW 507KC4), read 525 MB/s, 84 000 IOPS / write 500 MB/s, 52 000 IOPS;</li>
<li>OCZ Vector 150 240 GB (FW 1.2), read 550 MB/s, 90 000 IOPS / write 530 MB/s, 95 000 IOPS;</li>
<li>Plextor PX-256M6S (FW 1.7); read 520 MB/s, 90 000 IOPS / write 420 MB/s, 80 000 IOPS.</li>
<li>Transcend SSD370 256 GB (FW 20140516); read 570 MB/s, 75 000 IOPS / write 310 MB/s, 75 000 IOPS</li>
</ol>
<p style="text-align: justify;">ATTO v2.47 – sintetinis testas, naudojantis spūdžius duomenis, kurio pagalba nustatomi visų „SandForce“ valdiklį turinčių SSD linijinė įrašymo/nuskaitymo sparta, o gauti rezultatai panaudojami kaip oficialūs maksimalūs greičiai.</p>
<p style="text-align: center;"><img style="width: 479px; height: 612px;" src="http://technews.lt/userfiles/R7240gbatto.png" alt="" /></p>
<p>„HDTunePro“ - kur kas realesnius linijinius greičius parodantis testas, tikrinantis visą SSD paviršių ir eliminuojantis proveržinę spartą.</p>
<p style="text-align: justify;">Galima sakyti, kad „HDTunePro“ užfiksuota linijinė skaitymo sparta yra identiška „Vector 150“ rezultatams. Kreivė stabili, bet virš konkurentų galvų nekyla.</p>
<p style="text-align: center;"><img style="width: 520px; height: 456px;" src="http://technews.lt/userfiles/R7240gbhdtumeproread.png" alt="" /></p>
<p style="text-align: center;"><img style="width: 517px; height: 308px;" src="http://technews.lt/userfiles/R7240gbhdtuneproread.png" alt="" /></p>
<p style="text-align: justify;">„AMD Radeon R7“ demonstruoja nepastovią rašymo eigą ir susiduria su žemiau 100 MB/s siekiančiais spartos kritimais, kai „Vector 150“ prasčiausias rezultatas kur kas didesnis (beveik 249 MB/s). Visgi skirtumas matuojant vidutinę spartą nėra toks akivaizdus ir R7 sėkmingai lenkia daugelį konkurentų.</p>
<p style="text-align: center;"><img style="width: 520px; height: 456px;" src="http://technews.lt/userfiles/R7240gbhdtumeprowrite.png" alt="" /></p>
<p style="text-align: center;"><img style="width: 518px; height: 308px;" src="http://technews.lt/userfiles/R7240gbhdtuneprowrite.png" alt="" /></p>
<p>„CrystalDiskMark“ (CDM) v 3.0.1c – sintetinis testas, fiksuojantis tiek linijinę, tiek atsitiktinę skaitymo/rašymo spartą. Testavimo įrankis geba dirbti tiek su spūdžiais, tiek ir su ne spūdžiais duomenimis.</p>
<p style="text-align: justify;">Matuojant linijinę skaitymo spartą „Vector 150“ yra ~20 MB/s pranašesnis, tačiau perėjus prie rašymo pranašumas visiškai ištirpsta. „Abu OCZ“ produktai labiausiai priartėja prie 500 MB/s žymos.</p>
<p style="text-align: center;"><img style="width: 517px; height: 288px;" src="http://technews.lt/userfiles/R7240gbCDM1.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/R7240gbCDM2.png" alt="" /></p>
<p style="text-align: justify;">Pirmas kartas kai „AMD Radeon R7“ ima viršų fiksuodamas 9 procentais didesnį 4 KB blokų skaitymą. Ne tokia jau ir netikėta persvara išnyksta perėjus prie rašymo užduoties, kuomet „Vector 150“ ir R7 rezultatai vėl tampa identiškais.</p>
<p><img class="aligncenter" style="width: 517px; height: 288px;" src="http://technews.lt/userfiles/R7240gbCDM3.png" alt="" /></p>
<p><img class="aligncenter" style="width: 517px; height: 288px;" src="http://technews.lt/userfiles/R7240gbCDM4.png" alt="" /></p>
<p style="text-align: justify;">Žymiai padidėjus užklausų skaičiui su 4 KB skaitymu geriausiai susidoroja tarpusavyje besivaržantys „Vector 150“ su „Radeon R7“. Rašant sumaišties įneša MX200, tačiau R7 lieka sparčiausias.</p>
<p style="text-align: center;"><img style="width: 517px; height: 288px;" src="http://technews.lt/userfiles/R7240gbCDM5.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/R7240gbCDM6.png" alt="" /></p>
<p style="text-align: justify;">„Futuremark PCMark 7“ – daugiau realią SSD spartą reprezentuojantis įrankis, parodantis ne tik bendrą informacijos kaupiklio spartą, bet ir jo spartą (MB/s) tam tikrose užduotyse. Disko kreipties komandos vykdomos ne ištisiniu, bet kartkartėmis nutrūkstančiu srautu, dėl vis „išlendančio“ duomenų apdorojimo.</p>
<p style="text-align: justify;">Čia R7-ukas netikėtai neprasibrauna į lyderių gretas ir sugeba aplenkti vienintelį „Corsair Forec LS“. Bendram galutiniui rezultatui didžiausią įtaką padarė „Starting Applications“ sub-testas, kuriame R7 įveikė vienintelį ir tą patį Force LS.</p>
<p style="text-align: center;"><img style="width: 517px; height: 288px;" src="http://technews.lt/userfiles/R7240gbpcmark7.png" alt="" /></p>
<p style="text-align: justify;">Toliau pasižiūrėsime, kaip abiems kaupikliams sekasi susitvarkyti su kasdieninėmis užduotimis. Pasirinkome 8,16 GB talpos papkę, talpinančią beveik 1300 įvairaus dydžio failų (1 KB – 250 MB) . Skirsnis, pasitelkus į pagalbą „Microsoft RichCopy“ kopijavimo įrankį, buvo iškeltas iš vienos direktorijos į kitą, arba tiesiog dubliuojamas. 3.47 GB ISO failo kopijavimas vyko įprastiniu būdu.</p>
<p style="text-align: center;"><img style="width: 517px; height: 288px;" src="http://technews.lt/userfiles/R7240gbRW1.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/R7240gbRW2.png" alt="" /></p>
<p style="text-align: justify;">Itin dažna namų kompiuteriuose naudojama užduotis – išarchyvavimas, todėl šiai užduočiai parinkome 8,66 GB sveriantį archyvą, kuriame tilpo beveik 5000 failų ( dydis 1 KB – 350 MB). Nepamiršome ir archyvavimo užduoties. SSD kaupikliai turėjo sukurti 391 MB archyvą.</p>
<p style="text-align: center;"><img style="width: 517px; height: 288px;" src="http://technews.lt/userfiles/R7240gbRW3.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/R7240gbRW4.png" alt="" /></p>
<p>„Dragon Age 2“ bei „Crysis 2“ žaidimų diegimas, atnaujinimas, krovimas.</p>
<p style="text-align: center;"><img style="width: 517px; height: 288px;" src="http://technews.lt/userfiles/R7240gbRW5.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/R7240gbRW6.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/R7240gbRW7.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/R7240gbRW8.png" alt="" /></p>
<p style="text-align: justify;">Rašant „AMD Radeon R7“ iškart pradeda lipti ant „Vector 150“ kulnų. Tokia tendencija išlieka kol pasiekiamas QD=5. „Vector 150“ sparta sumažėja iki 50 100 IOPS, o R7 didėja iki beveik 56 000. Užklausų skaičiui pasiekus šešis SSD kaupiklių elgesys susikeičia vietomis: „Vector 150“ tampa sparčiausiu, o R7 krenta į dugną.</p>
<p style="text-align: center;"><img style="width: 518px; height: 409px;" src="http://technews.lt/userfiles/R7240gbwriteiops.png" alt="" /></p>
<p style="text-align: justify;">Prieš pasiekiant kluptelėjimą ties QD=3 „AMD Radeon R7“ net lenkia identiškos talpos „Vector 150“. Po kluptelėjimo seka aiškus IOPS pakilimas, kurio pakanka perlipti „Vector 150“, tačiau „Plextor PX-256M6S“ ir ypač „Crucial MX200“ demonstruoja didesnę skaitymo spartą pradedant mažiausiomis užklausų reikšmėmis.</p>
<p><img class="aligncenter" style="width: 517px; height: 409px;" src="http://technews.lt/userfiles/R7240gbreadiops.png" alt="" /></p>
<p style="text-align: justify;">Kombinuota skaitymo/rašymo apkrova vis dar palankesnė pagrindiniams „Radeon R7“ konkurentams, tačiau dar kartą galime įsitikinti, kad R7 sugeba būti labai arti „Vector 150“ SSD kaupiklio. Startinės QD reikšmės atneša mažą pergalę R7, tačiau vėliau „Vector 150“ įrodo savo pranašumą, apžvalgos herojui leidžiant susilyginti IOPS rezultatu vos vienintelį kartą (QD=4).</p>
<p style="text-align: center;"><img style="width: 517px; height: 409px;" src="http://technews.lt/userfiles/R7240gbmixediops.png" alt="" /></p>
<p style="text-align: justify;">Nepaisant MX200 vienvaldės lyderio pozicijos matuojant vidutinius gaišties laikus, „Radeon R7“ atrodo konkurencingai. Vidutinė skaitymo gaištis be MX200 yra didesnė už PX-256M6S ir SSD370, o rašymo rezultatas nusileidžia tik MX200 ir „Vector 150“.</p>
<p style="text-align: center;"><img style="width: 517px; height: 308px;" src="http://technews.lt/userfiles/R7240gbavglat.png" alt="" /></p>
<p style="text-align: justify;">Maksimali skiatymo gaištis yra viena mažiausių tarp visų dalyvių ir nesiekia nė 1,5 ms, tačiau rašymo gaištis liejasi per kraštus. Kažką panašaus jau matėme testuodami 120 GB talpos „OCZ ARC 100“ kaupiklį, kuomet gaištis siekė beveik 510 ms. Dabar iš trijų rezultatų (724,21 ; 726,22 ; 723,66) turime įrašyti prasčiausią (726,22).</p>
<p style="text-align: center;"><img style="width: 517px; height: 308px;" src="http://technews.lt/userfiles/R7240gbmaxlat.png" alt="" /></p>
<p>Po penkias valandas trukusio nepertraukiamo rašymo „Radeon R7“ gali pasigirti dvigubai didesne IOPS sparta ir beveik tris kartus mažesne vidutine gaištimi už MX200!</p>
<p style="text-align: center;"><img style="width: 518px; height: 289px;" src="http://technews.lt/userfiles/R7240gbsteadystate%281%29.png" alt="" /></p>
<p style="text-align: center;"><img style="width: 518px; height: 289px;" src="http://technews.lt/userfiles/R7240gbsteadystate%282%29.png" alt="" /></p>
<p>&nbsp;</p>
<p><strong>Išvados</strong></p>
<p style="text-align: justify;">„OCZ“ yra vienas iš labai nedaugelio (jei neklystame vos dviejų) SSD gamintojų, kurie savo kaupikliams neperka trečių šalių valdiklių. Tokia politika lemia aiškiai apibrėžtą ir nuspėjamą produktų vystymą, kai kiti sugeba savo asortimente laikyti po tris skirtingus valdiklius. Logiška, kad kol „OCZ“ pluša prie naujos kartos „<a href="http://www.technews.lt/tekstas/ateities_ocz_ssd_kaupiklius_i_prieki_ves_jetexpress.html;;"><em>JetExpress</em></a>“ valdiklio ir nesiruošia kliautis ne savo paties pagaminta produkcija, tol kompanija nepasiūlys nieko netikėto. Dėl šios priežasties, iš pirmo žvilgsnio išskirtinis, „Radeon“ vardą turintis produktas galėjo nuvilti, nes jis sukurtas toje pačioje virtuvėje, tik panaudojus šiek tiek pakeistą receptą.</p>
<p style="text-align: justify;">Tačiau jau ragautas receptas nėra blogas. „Radeon R7“ naudoja didžiausią įmanomą taktinį dažnį turintį „Indilinx Barefoot 3“ M00 valdiklį, kuris tampa pagrindiniu varikliu leidusiu praktiškai bet kokiame scenarijuje koja kojon varžytis su flagmanu „Vector 150“. Labai dažnai sintetikoje skirtumas sudarydavo vos keletą procentų, o realaus naudojimosi užduotyse R7 deficitas siekdavo tik 1-3 sekundes, kartais to deficito nebūnant visiškai. Rezultatai patvirtina, kad abu SSD kaupikliai yra panašūs, labai nežymaus skirtumo susidarymą paliekant skirtingam programiniui kodui ir NAND atminties litografijai. Didžiausias „Vector 150“ atotrūkis pastebėtas lyginant „PCMark 7“ rezultatus, matuojant mažiausią rašymo spartą su „HDTunePro“ ir maksimalų rašymo gaišties laiką pasitelkus „IOMeter“. Labiausiai į akis krintantis minusas – iš „ARC 100“ serijos paveldėtas ypač didelis rašymo gaišties laikas, viršyjęs 750 ms. Nors didžiojoje sintetikos dalyje „Radeon R7“ neparodė jokių rekordų, buvo dar kartą parodyta, kad „OCZ“ produkcija yra stipri realaus naudojimosi užduotyse ir ypač stipri kaupikliams pasiekus nusistovėjusią būseną, kur MX200 buvo sutriuškintas.</p>
<p style="text-align: justify;">Apie 145 eurus kainuojantis 240 GB talpos „Radeon R7“ SSD kaupiklis galutiniame rezultate įrodė aiškią persvarą prieš kiek brangesnį „Plextor PX-256M6S“, tačiau, mūsų nuomone, kuri gali skirtis nuo Jūsų, nepaisant metais ilgesnio (plius supaprastinto „ShieldPlus“) garantinio laikotarpio ir nežymiai didesnės spartos, nepasiūlo geresnio spartos/savybių/kainos santykio už 35 eurais pigesnį ir 10 GB daugiau siūlantį „Crucial MX200“. Papildomų balų neprideda ir „DevSleep“ režimo nepalaikymas, o tai reiškia, kad nešiojamų kompiuterių baterija bus ištuštinta greičiau, nei tai padarys konkurentai.</p>
<p style="text-align: justify;">Beliko atsakyti į klausimą, kaip jautųsi kartu su diskretine vaizdo plokšte šį produktą įsigijęs ir tik vėliau apžvalgą perskaitęs „Radeon“ ženklo gerbėjas. Toks fanas neturėtų likti nusivylęs ir jaustis apgautas. Paprasčiausiai bus įsigytas labai spartus ir didesnį nei daugelis kitų SSD kaupiklių garantinį laikotarpį turintis produktas, nors ir paaiškėja, kad be „Radeon“ lipduko jis nėra kažkuom jau toks ir išskirtinis.</p>
<p style="text-align: center;"><img style="width: 200px; height: 200px;" src="http://technews.lt/userfiles/FiiOX1award_vectorized.png" alt="" /></p>
