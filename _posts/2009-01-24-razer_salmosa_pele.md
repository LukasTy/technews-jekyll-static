---
layout: post
status: publish
published: true
title: Razer Salmosa pelė
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 145
wordpress_url: http://localhost/site/new/razer_salmosa_pele/
date: '2009-01-24 01:11:51 +0200'
date_gmt: '2009-01-24 01:11:51 +0200'
categories:
- Periferija
- Apžvalgos
---
<p>Sveiki <i>Technews</i> lankytojai. Šiandien Jums norėčiau pristatyti dar vieną firmos <i>Razer</i> gaminį – žaidimų mėgėjams ir profesionalams skirtą pelę <i>Razer Salmosa</i>.</p>
<p><b>Turinys</b></p>
<p><b>Apie <i>Razer</i></b><br />
<br /><b>Apie pelę</b><br />
<br /><b>Pakuotė ir komplektacija</b><br />
<br /><b>Prijungimas</b><br />
<br /><b>Testai</b><br />
<br /><b>Išvados</b></p>
<p><b>Apie Razer</b></p>
<p>Turbūt visi žaidimų mėgėjai ir profesionalai yra girdėję apie <i>Razer</i> ir jų gaminamus produktus. Ši firma pirmąjį savo gaminį išleido 1999 metais. Tai buvo „legendinė“ pelė <i>Boomslang</i>, kuri suteikė net 2000 DPI tikslumą, kai įprastos pelės geriausiu atveju galėdavo pasiūlyti 400 DPI rodiklį. 2004-ais kompanija ėmė gaminti ne tik peles. Prekyboje pasirodė <i>Tarantula, Lycosa Reclusa</i> klaviatūros, <i>Barracuda</i> garso plokštė ir ausinės bei įvairūs aksesuarai: pelės kilimėliai, jungiamieji laidai, klaviatūros apšvietimo sprendimai ir t.t. Firmos šūkis – <i>"Gamers by Gamers"</i> (žaidėjams nuo žaidėjų), tik akivaizdžiai patvirtina, kad visi gaminiai yra skirti būtent kompiuterinių žaidimų žaidėjams. O štai dabar pristatysiu Jums šios firmos pelę, skirtą žaidėjams.</p>
<p><b>Apie pelę</b></p>
<p>Taigi dabar apie pačią pelę. <i>Salomosa</i> yra skirta žaidėjams. Kai tik išbandžiau šią pelę, ji labai patiko. O taip buvo dėl kelių priežasčių. Pirmoji – patogi forma. Pelės mygtukai išgaubti, kad būtų patogiau ant jų padėti pirštus. Pelės paviršius padengtas specialia medžiaga, kad net ir suprakaitavusi ranka (daug žaidžiant) neslidinėtų jos paviršiumi.</p>
<p><a class="ns" href="http://svarke.technews.lt/Salmosa/foto%20dideles/pele.JPG">
<div class="imgright"><img src="http://svarke.technews.lt/Salmosa/foto%20mazos/pele.jpg" border="1" /></div>
<p></a><a class="ns" href="http://svarke.technews.lt/Salmosa/foto%20dideles/pelearti.JPG"><br /><img src="http://svarke.technews.lt/Salmosa/foto%20mazos/pelearti.jpg" /><br /></a></p>
<p>Tiesa, pastebėjau ir vieną trūkumą pelės formoje. Ji yra kiek per maža. Didelės rankos savininkams ji gali būti nepatogi. Pelės apačia padengta slidžia medžiaga, kad lengvai judėtų ant kilimėlio.</p>
<p><a class="ns" href="http://svarke.technews.lt/Salmosa/foto%20dideles/apacia.JPG"><br /><img src="http://svarke.technews.lt/Salmosa/foto%20mazos/apacia.jpg" /><br /></a></p>
<p>Gamintojai teigia, kad ši pelė naudoja patį greičiausią, trečios kartos optinį sensorių. Galbūt tai yra tiesa. Taip pat pelės apačioje yra du reguliavimo mygtukai. Vieno iš jų paskirtis – nustatyti kokiu jautrumu naudoti pelės daviklį (800 DPI arba 1800 DPI). Antrojo – reguliuoti pelės atsako greitį (1000 Hz - 1 ms, 500 Hz - 2 ms, 125 hz - 8 ms). Pelės ratukas gana patogus, tiksliai pasisuka. Tiesa, <i>Salmosa</i> yra žaidimams skirta pelė ir joje pasigedau tokio tipo pelėms įprasto dalyko – papildomų programuojamų mygtukų. Jų čia nėra, o tai, kaip pelei skirtai žaidėjams, yra tikrai nemažas minusas. </p>
<p><b>Pakuotė ir komplektacija</b></p>
<p>Šio <i>Razer</i> gaminio pakuotė originali, neįprasta. Ji atsidaro tarsi knyga. Atidarius randame standartiniame plastikiniame kevale įpakuotą pelę. Kad ją išimtume, reikia pakuotę atidaryti iš viršaus. Ant pakuotės viršelio blizgančiomis raidėmis atspausdintas pelės pavadinimas, <i>Razer</i> logotipas ir pelės nuotrauka. </p>
<p><a class="ns" href="http://svarke.technews.lt/Salmosa/foto%20dideles/atidarytadez.JPG">
<div class="imgright"><img src="http://svarke.technews.lt/Salmosa/foto%20mazos/atidarytadez.jpg" border="1" /></div>
<p></a><a class="ns" href="http://svarke.technews.lt/Salmosa/foto%20dideles/dezgalas.JPG"><br /><img src="http://svarke.technews.lt/Salmosa/foto%20mazos/dezgalas.jpg" /><br /></a></p>
<p>Ant vienos iš šoninių pakuotės sienelių yra parašyti šios pelės privalumai prieš įprastas peles, o ant kitos sienelės parašyta, kad šią pelę, kaip ir visus <i>Razer</i> produktus padėjo kurti profesionalūs žaidėjai.</p>
<p><a class="ns" href="http://svarke.technews.lt/Salmosa/foto%20dideles/dezsonas.JPG">
<div class="imgright"><img src="http://svarke.technews.lt/Salmosa/foto%20mazos/dezsonas.jpg" border="1" /></div>
<p></a><a class="ns" href="http://svarke.technews.lt/Salmosa/foto%20dideles/dezvirsus.JPG"><br /><img src="http://svarke.technews.lt/Salmosa/foto%20mazos/dezvirsus.jpg" /><br /></a></p>
<p>Ant dėžutės galinė dalies 10-čia kalbų parašyta pagrindinės pelės specifikacijos, galimybės. Taip pat yra keletas firmos logotipų. O štai komplektacija tikrai neskurdi. Kartu su pele gauname daug įvairių reklaminių bukletų, sertifikatą, kad tai yra <i>Razer</i> gaminys, keletą lipdukų, pajungimo instrukciją ir CD su programine įranga, apie kurią pakalbėsime šiek tiek vėliau.</p>
<p><a class="ns" href="http://svarke.technews.lt/Salmosa/foto%20dideles/komplektacija.JPG">
<div class="imgright"><img src="http://svarke.technews.lt/Salmosa/foto%20mazos/komplektacija.jpg" border="1" /></div>
<p></a><a class="ns" href="http://svarke.technews.lt/Salmosa/foto%20dideles/pelecd.JPG"><br /><img src="http://svarke.technews.lt/Salmosa/foto%20mazos/pelecd.jpg" /><br /></a></p>
<p>Taigi manau, kad <i>Razer</i> tikrai pasistengė ties pelės komplektacija ir pakuote. Dėžutės vaizdas estetiškas, atrodo kokybiškai. </p>
<p><b>Prijungimas</b></p>
<p>Kai tik gavau šią pelę, su dideliu nekantrumu norėjau ją išbandyti. Tik išpakavęs radau aiškią įdiegimo instrukciją. Pirmiausia turėjau pelę įjungti į USB lizdą, o tada įdiegti jos tvarkykles, kurios buvo kompaktiniame diske. Tik įjungus pelę į USB ji pradėjo veikti, tačiau norėdamas geriau išbandyti įvairius pelės nustatymus nutariau instaliuoti tvarkykles. Įdiegimas buvo gana paprastas. Kaip ir visur Next>Next....Finish. Tiesa, nepatiko tai, kad pačių tvarkyklių CD nebuvo. Paleidus instaliaciją, naujausią tvarkyklių versiją siuntė iš interneto. Tai turi ir minusų, ir pliusų. Žinoma, šitaip diegiant tvarkykles jos visada bus pačios naujausios, tačiau jei neturime interneto prieigos, mums iškiltų daug bėdų jas diegiant. O dabar apie pačias tvarkykles. Jos man paliko tikrai gerą įspūdį. Tik paleidus programą pamatome, kad galime nusistatyti kursoriaus jautrumą, spaudinėjimo greitį. Išbandymui duotas nedidelis test langelis. Antrojoje skiltyje yra ratuko nustatymai (jo pasukimo greitis, jautrumas). Paskutiniojoje skiltyje yra labai svarbus nustatymas. Jo pagalba pelę galima pritaikyti kairiarankiui arba dešiniarankiui. Taigi pelės programinė įranga paliko tikrai gerą įspūdį. Pelės pajungimas yra tikrai paprastas ir manau, kad kiekvienas tai sugebėtų padaryti. </p>
<p><b>Testai</b></p>
<p>Šią <i>Salmosa</i> pelę naudojau apie dvi savaites iki apžvalgos rašymo. Pelė puikiai atliko savo darbą. Kažkokių ypatingų testų atlikta nebuvo. Tiesiog išbandžiau ją žaisdamas įvairius žaidimus, dirbdamas su įvairia programine įranga. Įprastam, kasdieniam darbui ji tinka puikiai. Lengvas pelės svoris neapsunkina rankos judėjimo, o tikslumo, kurį ji turi, pilnai užtenka bet kokiems darbams. O štai žaidžiant žaidimus (tokia yra jos paskirtis), pastebėjau keletą trūkumų. Pirmasis, kurį jau minėjau, tai papildomų mygtukų nebuvimas. O žaidimuose jų pasigendu dar labiau. Jei dirbant su <i>Word‘u</i> jų neprireikia, tai žaidžiant keli papildomi mygtukai kuriais galėčiau pasinaudoti antrinėmis žaidimo funkcijomis tikrai praverstų. Antrasis trūkumas, kuris nėra toks svarbus, bet visgi manau tai yra minusas <i>Salmosa'i</i>. Kai žaidžiame ir mums prireikia perjungti pelės jautrumą (800 DPI į 1800 DPI, arba atvirkščiai) turėsime nors trumpam sustoti, nes kai paspaudžiame perjungimo mygtuką, pelės kursorius kurį laiką sustingsta ekrane. Tai nėra labai didelis minusas įprastam vartotojui, tačiau dalyvaujant <i>LAN party</i> ar kokiame nors turnyre reikia kuo greitesnio veikimo. Tiesa, man nepatiko ir tai, kad DPI perjungimo mygtukas buvo apačioje pelės. Tad jei norime perstatyti DPI, mums reikės pelę pakelti ir nustatinėti. Apie pelės tikslumą negaliu pasakyti nieko blogo. Žaidžiant ji buvo beveik tobula. Pelės kursorius pajudėdavo būtent ten, kur man ir reikia ir tai darydavo itin tiksliai.  </p>
<p><b>Išvados</b></p>
<p>Išbandęs šią pelę tikrai nenusivyliau. <i>Razer</i> eilinį kartą pateisino savo gerą vardą. Tiesa, pelė turi trūkumų, tačiau galima gyventi ir su jais.  Perkant pelę <i>BMS</i> (tik ten ją radau Lietuvoje), už ją sumokėti teks 129 litus. Perkant tiesiai iš gamintojo puslapio pelės kaina yra 40 dolerių + siuntimo išlaidos. Taigi pelės kaina nėra labai maža. Kompiuterinių žaidimų mėgėjai joje pasiges kai kurių funkcijų, kurias galima pamatyti kitose pelėse už panašią kainą. Tai yra svorio reguliavimas ir panašūs dalykai, ko nerandame <i>Salmosa</i>. </p>
<p><b>Privalumai:</b></p>
<p>Tvirta konstrukcija<br />
<br />Lengvas svoris<br />
<br />Galima keisti DPI<br />
<br />Galima keisti pelės atsako greitį<br />
<br />Gera programinė įranga<br />
<br />Neslidus paviršius<br />
<br />Tikslus judėjimas</p>
<p><b>Trūkumai:</b></p>
<p>Nėra papildomų programuojamų mygtukų<br />
<br />Kiek mažoki korpuso gabaritai<br />
<br />Nepatogus DPI ir atsako reguliavimo mygtukų išdėstymas<br />
<br />Trūksta funkcijų, kurias galime rasti panašiai kainuojančiose pelėse</p>
<p><img src="http://svarke.technews.lt/Piranha/razer-logo-whitebg.jpg" /></p>
