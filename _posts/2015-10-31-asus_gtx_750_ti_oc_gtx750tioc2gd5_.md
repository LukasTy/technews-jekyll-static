---
layout: post
status: publish
published: true
title: 'Viena iš trigubo status kvo: „Asus GTX 750 Ti OC“ (GTX750TI-OC-2GD5)'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 9055
wordpress_url: http://localhost/site/new/asus_gtx_750_ti_oc_gtx750tioc2gd5_/
date: '2015-10-31 20:45:40 +0200'
date_gmt: '2015-10-31 20:45:40 +0200'
categories:
- Vaizdo plokštės
- Apžvalgos
---
<p style="text-align: justify;">Visai neseniai išsiaiškinome realų „GeForce GTX 950“ deficitą iki neapkarpytą GM206 branduolį turinčios GTX 960. 20 procentų nepasirodė kaip didelis skaičius ir beveik norėjosi teigti, kad GTX 950 yra arčiau GTX 960 nei GTX 750 Ti, nors popierinės specifikacijos artimesnės būtent pirmos kartos „Maxwell“ branduoliui. Nuo tokio pareiškimo sustabdė laiko stoka iš naujo imtis „MSI GTX 750 Ti Gaming OC“ testavimo. Visgi žinojome, kad „Asus“ ketina ant mūsų stalo neužilgo pateikti savo GTX 750 Ti sprendimą. Dabar turime galimybę sustatyti visus tris vaizdo spartintuvus į griežtus rėmus ir išsiaiškinti, kas ko yra arčiau.</p>
<p style="text-align: center;"><img style="width: 500px; height: 316px;" src="http://technews.lt/userfiles/GTX750TIOC2GD5logo(1).png" alt="" /></p>
<p>&nbsp;</p>
<p>&nbsp;</p>
<p><strong>Pakuotė ir komplektacija</strong></p>
<p style="text-align: justify;">Kaip visada pateikiama daug bendrinės informacijos apie vRAM kiekį, patobulintus komponentus ir pasirinktos nestandartinės aušinimo sistemos privalumus. Akys ne tik nerado taktinių dažnių, bet ir maitinimo šaltinio rekomenduojamos galios. Tačiau kažko daugiau nei 400 W tikrai neturėtų reikėti.</p>
<p style="text-align: center;"><strong><a href="http://technews.lt/userfiles/SAM_6244(1).jpg"><img style="width: 232px; height: 155px;" src="http://technews.lt/userfiles/SAM_6244(1).jpg" alt="" /></a><a href="http://technews.lt/userfiles/SAM_6245(1).jpg"> <img style="width: 232px; height: 155px;" src="http://technews.lt/userfiles/SAM_6245(1).jpg" alt="" /></a></strong></p>
<p style="text-align: justify;">Komplektacija labai primityvi: viso labo CD su tvarkyklėmis ir vartotojo gidas.</p>
<p style="text-align: center;"><strong><a href="http://technews.lt/userfiles/SAM_6246(1).jpg"><img style="width: 468px; height: 312px;" src="http://technews.lt/userfiles/SAM_6246(1).jpg" alt="" /></a></strong></p>
<p>&nbsp;</p>
<p>[nextpage title="Žvilgsnis iš arčiau"]</p>
<p style="text-align: justify;">Dviejų aukštų „Asus GTX 750 Ti OC“ (tikslus modelis GTX750TI-OC-2GD5) aušinimo sistema labai primena tą, kuri buvo sumontuota ant jau senokai apžvelgtos „Palit“ vaizdo plokštės. GTX750TI-OC-2GD5 nepriklauso „STRIX“ serijai - „Asus“ kliaunasi paprasčiausiu monolitiniu aliuminio bloku. Neturime jokių abejonių, kad ši sistema nesugebėtų ataušinti mažyčio GM107 branduolio, tačiau bus įdomu palyginti šio aušintuvo efektyvumą su vis dar turima „MSI GTX 750 Ti Gaming OC“, kuri naudoja šiluminius vamzdelius.</p>
<p style="text-align: center;"><a href="http://technews.lt/userfiles/SAM_6248(1).jpg"><img style="width: 232px; height: 155px;" src="http://technews.lt/userfiles/SAM_6248(1).jpg" alt="" /> </a><a href="http://technews.lt/userfiles/SAM_6249(2).jpg"><img style="width: 232px; height: 155px;" src="http://technews.lt/userfiles/SAM_6249(2).jpg" alt="" /></a></p>
<p style="text-align: center;"><a href="http://technews.lt/userfiles/SAM_6263(1).jpg"><img style="width: 232px; height: 155px;" src="http://technews.lt/userfiles/SAM_6263(1).jpg" alt="" /></a><a href="http://technews.lt/userfiles/SAM_6264(1).jpg"> <img style="width: 232px; height: 155px;" src="http://technews.lt/userfiles/SAM_6264(1).jpg" alt="" /></a></p>
<p style="text-align: justify;">„Asus GTX 750 Ti OC“ montažinės plokštės ilgis - 18 cm, tačiau visos vaizdo plokštės ilgis siekia ~22 cm.  Nesame nustebę tarp išvesčių matydami įtrauktą vieną D-Sub (likusios HDMI + 2x DVI-D), tačiau kur kas įdomesniu „Asus“ sprendimu tapo papildomo 6-pin maitinimo lizdo sumontavimas ant PCB. Priminsime, kad realus GTX 750 Ti TDP reitingas tėra viso labo 40 vatų. Dar įdomiau tai, kad lizdo vieta pasirinkta ne įprastinė vaizdo plokštės gale, o priekyje. Ten, kur sumontuota VRM grandinė.</p>
<p style="text-align: center;"><a href="http://technews.lt/userfiles/SAM_6262(1).jpg"><img style="width: 232px; height: 155px;" src="http://technews.lt/userfiles/SAM_6262(1).jpg" alt="" /> </a><a href="http://technews.lt/userfiles/SAM_6257(1).jpg"><img style="width: 232px; height: 155px;" src="http://technews.lt/userfiles/SAM_6257(1).jpg" alt="" /></a></p>
<p style="text-align: justify;">„Asus“ išplėtė standartinę 2+1 VRM grandinę (dvi fazės branduoliui ir viena atminčiai) iki 3+1 konfigūracijos. Priekyje plokštės sumontuotos branduoliui skirtos fazės ir vienintelė atminties PCB gale neturi atskiro aušinimo - joms tenka dviejų 75 mm skersmens ventiliatorių sukuriamas oro srautas. Kondensatoriais ir reduktoriais pasirinkti „Super Alloy Power“ serijos komponentai, kurių ilgaamžiškumas, pasak gamintojo, standartinius komponentus lenkia iki 2,5 karto.</p>
<p style="text-align: center;"><a href="http://technews.lt/userfiles/SAM_6259(1).jpg"><img style="width: 232px; height: 155px;" src="http://technews.lt/userfiles/SAM_6259(1).jpg" alt="" /> </a><a href="http://technews.lt/userfiles/SAM_6258(1).jpg"><img style="width: 232px; height: 155px;" src="http://technews.lt/userfiles/SAM_6258(1).jpg" alt="" /></a></p>
<p style="text-align: justify;">Pilnai aktyvuotas GM107 branduolys, turintis 640 CUDA branduolius, 40 TMUs ir 16 ROPs, šioje vaizdo plokštėje tiksi nominaliu 1072 MHz dažniu (+5 % lyginant su standartu). „Boost“ dažnis padidėjęs nuo 1085 MHz iki 1150 MHz (+7 %). 2 GB talpos GDDR5 atminties dažnis nepaliestas (5400 MHz), todėl „Samsung“ lustų (K4641325FC-HC03) pralaidumas „užstrigęs“ ties 86,4 GB/s. GTX750TI-OC-2GD5 dažniai labai panašūs į „MSI GTX 750 Ti Gaming OC“ vaizdo plokštės turimus 1085/1163/5400 MHz. „Asus GTX 750 Ti OC“ realus „Boost“ dažnis kyla iki 1215 MHz, o „MSI GTX 750 Ti Gaming OC“ iki 1228 MHz, todėl negaišime laiko testuodami pastarąją vaizdo plokštę iš naujo, nes keletos MHz skirtumas rezultatų grafose neatsispindės.</p>
<p style="text-align: center;"><img style="width: 400px; height: 493px;" src="http://technews.lt/userfiles/asusgtx750tiocgpuz(1).gif" alt="" /></p>
<p style="text-align: center;"><img style="width: 508px; height: 440px;" src="http://technews.lt/userfiles/asusgtx750tiocvsothers(1).png" alt="" /></p>
<p style="text-align: justify;"><span style="font-size: 10px;">*Kainos 2015 10 30</span></p>
<p style="text-align: justify;">„Asus GPU Tweak“ programinėje įrangoje radome OC profilį, kuris padidina „Boost“ dažnį nuo 1150 MHz iki 1170 MHz ir GDDR5 atminties dažnį nuo 5400 MHz iki 5440 MHz. Labai nedidelis papildomas įkvėpis...</p>
<p style="text-align: center;"><a href="http://technews.lt/userfiles/asusgtx750tiocprofileoc.png"><img style="width: 520px; height: 373px;" src="http://technews.lt/userfiles/asusgtx750tiocprofileoc.png" alt="" /></a></p>
<p>&nbsp;</p>
<p>[nextpage title="Testavimas"]</p>
<p style="text-align: justify;">Testavimas vyksta pritaikius 1920 x 1080 rezoliuciją. Kiekvieno žaidimo testavimai vykdomi tris kartus išvedant vidurkį, fiksuojant mažiausią minimalią ir didžiausią maksimalią fps vertes. Po kablelio gauti rezultatai apvalinami. GTX750TI-OC-2GD5 testuojama standartiniu režimu (1072/1150/5400 MHz).</p>
<ul>
<li><strong>Procesorius:</strong> Intel Core i7-4770K (fixed at 3.9 GHz, HT on)</li>
<li><strong>Pagrindinė plokštė: </strong>Asus Z87 Gene VI</li>
<li><strong>RAM atmintis: </strong>Patriot Viper III 2x 4GB 1600 MHz CL9</li>
<li><strong>Maitinimo šaltinis:</strong> Seasonic G-550</li>
<li><strong>SSD kaupiklis:</strong> OCZ Vector 150</li>
<li><strong>Monitorius:</strong> Dell U2311H</li>
<li><strong>Operacinė sistema:</strong> Windows 7 x64 (SP1)</li>
<li><strong>Vaizdo plokščių tvarkyklės:</strong> GeForce 355.82 WHQL / Catalyst 15.4.1 beta</li>
</ul>
<p style="text-align: center;"><img style="width: 520px; height: 347px;" src="http://technews.lt/userfiles/SAM_6268(1).jpg" alt="" /></p>
<p>&nbsp;</p>
<p><strong>Rezultatai </strong></p>
<p style="text-align: justify;">Vidutinė GTX750TI-OC-2GD5 sparta (30 fps) praktiškai atitinka minimalų „MSI GTX 950 Gaming“ užfiksuotą fps skaičių (29 fps), kai maksimali sparta (44 fps) beveik lygi su GTX 950 vidutiniu fps kiekiu (42 fps).</p>
<p style="text-align: center;"><img style="width: 517px; height: 288px;" src="http://technews.lt/userfiles/asusgtx750tiocinthief(1).png" alt="" /></p>
<p style="text-align: justify;">„Middle-earth: Shadow of Mordor“ testas atskleidė, kad  pirmą kartą GTX750TI-OC-2GD5 nuo „MSI GTX 950 Gaming“ atsilieka beveik tiek pat, kiek pastaroji nuo „Asus GTX 960 STRIX OC“. Skirtumas tesudaro tik 3 %.</p>
<p style="text-align: center;"><img style="width: 517px; height: 288px;" src="http://technews.lt/userfiles/asusgtx750tiocinmordor(1).png" alt="" /></p>
<p style="text-align: justify;">GTX750TI-OC-2GD5 su beveik maksimaliais „Metro: Last Light“ nustatymais (neįjungtas tik PhysX) turi daug vargo. Vidutinė sparta siekia vos 19 fps, o atsilikimas iki „MSI GTX 950 Gaming“ siekia beveik 30 %. „Asus GTX 960 STRIX OC“ nuo jos pabėgusi tik 18,5 %.</p>
<p style="text-align: center;"><img style="width: 517px; height: 288px;" src="http://technews.lt/userfiles/asusgtx750tiocinmetro(1).png" alt="" /></p>
<p style="text-align: justify;">Akivaizdu, kad GTX 750 Ti nekomfortabiliai jaučiasi ir „Far Cry 4“ kalnuose, tačiau vidutinės spartos skirtumai tarp trijų vaizdo plokščių labai panašūs: „Asus GTX 960 STRIX OC“ už „MSI GTX 950 Gaming“ spartesnė 25 %, o ši už „Asus GTX 750 Ti OC“ 28 procentais.</p>
<p style="text-align: center;"><img style="width: 517px; height: 288px;" src="http://technews.lt/userfiles/asusgtx750tiocinfc4(1).png" alt="" /></p>
<p style="text-align: justify;">Čia turime pirmą scenarijų, kuomet GTX750TI-OC-2GD5 nuo GTX 950 atsilieka dvigubai daugiau, nei ši nuo GTX 960. Skirtumai, atitinkamai, tarp vaizdo spartintuvų siekia 30 ir 15 %.</p>
<p style="text-align: center;"><img style="width: 517px; height: 288px;" src="http://technews.lt/userfiles/asusgtx750tiocindyinglight(1).png" alt="" /></p>
<p style="text-align: justify;">Antrą kartą vidutinė GTX750TI-OC-2GD5 sparta sutampa su minimalia GTX 950 pasiekta fps reikšme. Akivaizdžiai tarpas tarp GTX 750 Ti ir GTX 950 yra didesnis nei tarp GTX 950 ir GTX 960.</p>
<p style="text-align: center;"><img style="width: 517px; height: 288px;" src="http://technews.lt/userfiles/asusgtx750tiocinwitcher(1).png" alt="" /></p>
<p style="text-align: justify;">Retas scenarijus, bet trasoje šviečiant saulei pakeitus GTX 950 į GTX 960 matomas didesnis skirtumas (+35 %). GTX750TI-OC-2GD5 deficitas nuo „MSI GTX 950 Gaming“ tik 23 %. Pasikeitus oro sąlygoms situacija apsikeičia aukštyn kojomis: dabar jau GTX 950 yra šiek tiek arčiau GTX 960.</p>
<p style="text-align: center;"><img style="width: 517px; height: 288px;" src="http://technews.lt/userfiles/asusgtx750tiocincars1(1).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/asusgtx750tiocincars2(1).png" alt="" /></p>
<p>&nbsp;</p>
<p><strong>Temperatūros, triukšmas, energijos sąnaudos </strong></p>
<p style="text-align: justify;">Elementariu aliuminio radiatoriumi aušinamas GM106 branduolys po trijų „Metro: Last Light“ sesijų viso labo pasiekia tik 61 °C. Visti akivaizdu, kad šiluminius vamzdelius turinčios aušinimo sistemos yra gerokai efektyvesnės: „MSI GTX 750 Ti Gaming OC“ yra 9 °C vėsesnė, o gerokai galingesnį GM206 branduolį turinti „Asus GTX 960 STRIX OC“ suvienodinus aplinkos temperatūrą tėra 2 °C šiltesnė.</p>
<p style="text-align: center;"><img style="width: 517px; height: 288px;" src="http://technews.lt/userfiles/asusgtx750tioctemps(3).png" alt="" /></p>
<p style="text-align: center;"><a href="http://technews.lt/userfiles/asusgtx750tioctemps(2).png"><img style="width: 520px; height: 372px;" src="http://technews.lt/userfiles/asusgtx750tioctemps(2).png" alt="" /></a></p>
<p style="text-align: justify;">Abu GM106 branduolį turintys GTX 750 Ti modeliai muša visus efektyvumo rekordus. GTX750TI-OC-2GD5 už „MSI GTX 950 Gaming 2G“ suvartoja apie ~36 W mažiau, o už „Asus GTX 960 STRIX OC“ apie 60 W mažiau. Lyginant su „MSI GTX 750 Ti Gaming OC“ ir vedant bendrą maksimalių sąnaudų vidurkį yra vos 2 W efektyvesnė. Skirtumas toks nedidelis gali būti todėl, kad MSI VRM sistema galbūt dirba šiek tiek efektyviau ir sugeba kompensuoti 0,13 v didesnę branduolio įtampą.</p>
<p style="text-align: center;"><img style="width: 517px; height: 288px;" src="http://technews.lt/userfiles/asusgtx750tiocpower(2).png" alt="" /></p>
<p>[nextpage title="Išvados"]</p>
<p style="text-align: justify;">Pagaminti kažkuom itin išsiskiriančią GTX 750 Ti sudėtinga. Joks „nVidia“ partneris nemoka įdiegti SLI palaikymo ir matomai dėl šitos priežasties modelių su vieno aukšto aušintuvu kaip ir nėra. Ant mažyčio super efektyvaus GM107 branduolio monstriškos aušinimo sistemos taip pat nededamos, todėl reikia ieškoti kitų kelių. „Asus“ pasirinko žaidimą su papildomu 6-pin maitinimo lizdu. Kadangi testavime dalyvaujantis „Seasonic G550“ maitinimo šaltinis turi porą 6+2 jungčių, toks „Asus sprendimas mums nemaišė. Nors GTX 750 Ti vaizdo plokštės viską, ką joms reikia pasiima PCI-Express jungties pagalba ir įrodyta, kad spartinimo rezultatai priklauso tik nuo silicio kokybės ir maitinimo lizdų skaičius čia visiškai nedalyvauja, vienas 6-pin lizdas ilgesnėje vaizdo plokštės turėjimo perspektyvoje visai nemaišytų, jei būtų sumontuotas ten, kur jam vieta – galinėje VGA dalyje. Dabar gi PCIe kabelis turi raitytis per korpusą, bet jei korpuso šone nėra lango turime pripažinti, kad tas 6-pin lizdas ir toliau mums netrugdytų.</p>
<p style="text-align: justify;">Taigi, kaip GTX750TI-OC-2GD5 atrodo bendrame kontekste su dar viena „Asus“ vaizdo plokšte GTX 960 STRIX OC ir „MSI GTX 950 Gaming“? Mūsų spėjimas pasitvirtino, kad GTX 950 yra arčiau GTX 960, nei GTX 750 Ti. Be išimčių visuose šešiuose žaidimuose tarpas tarp GTX 950 ir GTX 750 Ti buvo didesnis už tarpą tarp GTX 960 ir GTX 950. Kai kur jis tebuvo 3 procentai („Far Cry 4“, „Middle-earth: Shadow of Mordor“),  kai kur siekė 9-11 procentų („Witcher 3“, „Metro: Last Light“), kol kartą išaugo iki 15 % „Dying Light“ žaidime. Susumavus visus rezultatus gavome, kad GTX750TI-OC-2GD5 nuo „MSI GTX 950 Gaming“ atsilieka 27 %, o už ją „Asus GTX 960 STRIX OC“ yra našesnė 22 procentais. Paradoksalu, bet patikrinus šios dienos kainas <a href="http://www.skytech.lt/gtx750tioc2gd5-asus-geforce-gtx-750-2gb-gddr5-128-bit-hdmi-2xdvi-p-182338.html"><span style="background-color: #add8e6;"><em>„Skytech“ salone</em></span></a> išlaikomas status kvo. Per mėnesį šiek tiek atpigusi „MSI GTX 950 Gaming“ yra tais pačiais 22 % procentais pigesnė už „Asus GTX 960 STRIX OC“ ir 27 % brangesnė GTX750TI-OC-2GD5. Išėmus „Project CARS“ gauname, kad pagal kainą/spartą „MSI GTX 950 Gaming“ minimaliai išeina priekin, tačiau akivaizdu, kad visų trijų vaizdo plokščių kainos/spartos santykis yra be galo panašus.</p>
<p style="text-align: center;"><img style="width: 508px; height: 218px;" src="http://technews.lt/userfiles/asusgtx750tiocvsothers2.png" alt="" /></p>
<p style="text-align: justify;">Grįžkime prie „Asus“ ir MSI mikro dvikovos. Žinodami, kad efektyvaus „Boost“ dažnio skirtumas tarp GTX750TI-OC-2GD5 ir „MSI GTX 750 Ti Gaming OC“ tėra 13 MHz ir nedarys jokio poveikio spartai, mums labiau rūpėjo išsiaiškinti temperatūros, triukšmo ir efektyvumo skirtumus. Nenuostabu, kad šiluminius vamzdelius naudojantis MSI aušintuvas buvo 9 °C efektyvesnis, nors branduolys ir dirbo su aukštesne įtampa, o didesnio diametro ventiliatoriai buvo 0,3 dBA tylesni. Tokį skirtumą plika ausimi galima išgirsti (jį ir išgirdome), tačiau realiomis naudojimosi sąlygomis abi vaizdo plokštės dirba kone identiškai: jei MSI virtualiai negirdima, tai „Asus“ kažkur šiek tiek sušlama bendrame labai tylios sistemos fone. Galbūt tai būtų pagrindinė priežastis rinktis MSI, tačiau GTX750TI-OC-2GD5 nėra tiesioginis „Gaming“ modelio varžovas („Asus“ turi dar ir „STRIX“).  Dėl šios priežasties GTX750TI-OC-2GD5 yra pigesnė ir antrą kartą atstato bent jau status kvo.</p>
<p style="text-align: center;"><img style="width: 200px; height: 200px;" src="http://technews.lt/userfiles/technewsrecommended_vectorized%282%29.png" alt="" /></p>
