---
layout: post
status: publish
published: true
title: Fujitsu pristato naują FMV LOOX netbook seriją
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 4152
wordpress_url: http://localhost/site/new/fujitsu_pristato_nauja_fmv_loox_netbook_serija/
date: '2009-10-13 19:51:58 +0300'
date_gmt: '2009-10-13 19:51:58 +0300'
categories:
- Naujienos
---
<p>Vienas iš didžiųjų Japonijos gamintojų Fujitsu pristato naująją internetinių nešiojamųjų seriją. Tai bus stilingai atrodantys FMV LOOX C 11,6 colio kompiuteriai. Iš tiesų, tokio dydžio kompiuteriai jau svyruoja tarp netbook ir notebook sąvokų ribos, tačiau į pirmųjų pusę labiau linksta dėl nedidelio svorio. </p>
<p>Fujitsu FMV LOOX C nešiojamieji kompiuteriai veiks naudodami Intel CULV Core 2 Duo ir Celeron procesorius, leidžiančius pasiekti mažesnes energijos sąnaudas ir taip praiilginti baterijos veikimo trukmę. Minėtasis 11,6 colio įstrižainės ekranas palaikys įgimtą 1366 x 768 raišką, o vaizdą tiekiamą jam, apdoros Intel GMA 4500MHD integruotas vaizdo posistemis. Visų modelių komponentų veiklą kontroliuos Intel GS45 Express lustų rinkinys. </p>
<p><img src="http://img42.imageshack.us/img42/8356/fujitsufmv.jpg" /></p>
<p>Aukštesnės klasės LOOX C/E70 naudos Core 2 Duo SU9400 1.40 GHz centrinį lustą, praneša TechPowerUp, o paprastesniojo C/E50 pirkėjai tenkinsis 1,2 GHz taktiniu dažniu veikiančiu Celeron SU2300 procesoriumi. Įdomu ir tai, kad galingesnis variantas pilnai įkrautas galės be perstojo veikti net 9,2 valandos, o paprastesnis – 6,2 valandos. Operatyvios atminties ir kietojo disko talpa bus identiška ir, atitinkamai, sieks 2 ir 320 GB.</p>
<p><img src="http://img387.imageshack.us/img387/9342/fujitsufmv2.jpg" /></p>
<p>Abu modeliai galės būti jungiami prie pasaulinio tinklo bevieliu 802.11b/g/n Wi-Fi ryšiu ar Ethernet kabeliu. Taip pat palaikomas yra Bluetooth 2.1+EDR ryšys bei D-Sub jungtis.  Norėdami prijungti išorines laikmenas, pirkėjai galės naudotis kortelių skaitytuvu ar trimis USB lizdais, kurie, be abejo, bus tinkami ir kitiems tikslams. Deja, kol kas abu modeliai bus parduodami tik Tekančios Saulės šalyje ir, atitinkamai, kainuos maždaug 890 (C/E50) ir 1100 JAV dolerių (C/E70).<br /></p>
