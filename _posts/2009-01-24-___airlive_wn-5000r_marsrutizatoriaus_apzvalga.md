---
layout: post
status: publish
published: true
title: AirLive WN-5000R maršrutizatoriaus apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 173
wordpress_url: http://localhost/site/new/___airlive_wn-5000r_marsrutizatoriaus_apzvalga/
date: '2009-01-24 13:21:01 +0200'
date_gmt: '2009-01-24 13:21:01 +0200'
categories:
- Multimedia įrenginiai
- Apžvalgos
---
<p>Jei namuose yra daugiau nei vienas kompiuteris, internetą, be abejo, tenka paskirstyti visiems kompiuteriams. Tam patogiausia naudoti maršrutizatorių (angl. router), o jei namuose yra ir nešiojamųjų kompiuterių, greičiausiai malonu būtų turėti ir bevielį interneto ryšį. Šiandien apžvelgsime vieną tokį gaminį, kompanijos <i>OvisLink Air Live WN-5000R</i> bevielį maršrutizatorių.</p>
<p>Kompanija <i>OvisLink</i> 1993 metais įsikūrė Taivane. Pagrindiniai jų produktai yra tinklo įranga, tokia kaip maršrutizatoriai, bevielio tinklo adapteriai, skirstytuvai spausdinimo serveriai, VoIP įrenginiai ir kita. Gamintojas pirmasis Taivane pristatė IEEE 802.3u standarto tinklo plokštes bei šakotuvus 1996 metais. Kompanijos prekinį ženklą <i>AirLive</i>, pristatytą 2001 metais galima pamatyti ant visų šiuo metu gaminamų kompanijos bevielio ryšio įrenginių. Kaip seksis šios serijos nariui, skaitykite toliau.</p>
<p><b>Pakuotė ir jos turinys</b><br />
<br /><b>Savybės bei specifikacijos</b><br />
<br /><b>Diegimas ir programinė įranga</b><br />
<br /><b>Spartos testai</b><br />
<br /><b>Išvados</b></p>
<p><b>Pakuotė ir jos turinys</b></p>
<p>Maršrutizatorių gamintojas pateikia baltos/žydros spalvos dėžutėje. Jos priekinėje dalyje yra gaminio nuotrauka, keli logotipai ir paminėtos kelios maršrutizatoriaus savybės. Taip pat yra ir "Special Promotion" lipdukas, pranešantis, kad pakuotėje rasime ir <i>WN-5000USB v2</i> adapterį. Galinėje dėžutės pusėje pateikiama daugiau savybių devyniomis kalbomis. Lietuvių kalba parašyto teksto, kaip jau tikriausiai spėjote pagalvoti, čia nėra.</p>
<p><a class="ns" href="http://svarke.technews.lt/Router/p/b.jpg">
<div class="imgright"><img src="http://svarke.technews.lt/Router/s/b.jpg" border="1" /></div>
<p></a><a class="ns" href="http://svarke.technews.lt/Router/p/a.jpg"><br /><img src="http://svarke.technews.lt/Router/s/a.jpg" /><br /></a><br />
<br /><a class="ns" href=" http://svarke.technews.lt/Router/p/c.jpg"><br /><img src=" http://svarke.technews.lt/Router/s/c.jpg" /><br /></a></p>
<p>Atsidarę dėžutę randame patį maršrutizatorių, bevielio ryšio <i>WN-5000USB</i> adapterį, USB kabelį-ilgintuvą adapterio prijungimui, RJ-45 male-male laidą maršrutizatoriaus prijungimui prie kompiuterio tinklo plokštės, maitinimo blokelis, maršrutizatoriaus ir bevielio adapterio vartotojo vadovai vienuolika kalbų ir varžtai maršrutizatoriaus tvirtinimui prie sienos. Komplektacija gana įprastinė (na, galbūt išskyrus bevielio tinklo adapterį). Malonu, kad pridedami netgi tvirtinimo varžtai, jeigu maršrutizatorių kartais reikėtų kabinti ant sienos.</p>
<p><a class="ns" href="http://svarke.technews.lt/Router/p/d.jpg">
<div class="imgright"><img src="http://svarke.technews.lt/Router/s/d.jpg" border="1" /></div>
<p></a><a class="ns" href="http://svarke.technews.lt/Router/p/e.jpg"><br /><img src="http://svarke.technews.lt/Router/s/e.jpg" /><br /></a></p>
<p><b>Žvilgsnis iš arčiau bei specifikacijos</b></p>
<p><a class="ns" href="http://svarke.technews.lt/Router/p/f.jpg">
<div class="imgright"><img src="http://svarke.technews.lt/Router/s/f.jpg" border="1" /></div>
<p></a><a class="ns" href="http://svarke.technews.lt/Router/p/g.jpg"><br /><img src="http://svarke.technews.lt/Router/s/g.jpg" /><br /></a><br />
<br /><a class="ns" href="http://svarke.technews.lt/Router/p/h.jpg">
<div class="imgright"><img src="http://svarke.technews.lt/Router/s/h.jpg" border="1" /></div>
<p></a><a class="ns" href="http://svarke.technews.lt/Router/p/i.jpg"><br /><img src="http://svarke.technews.lt/Router/s/i.jpg" /><br /></a></p>
<p>Maršrutizatoriaus korpusas pagamintas iš mėlynos spalvos plastiko. Viršutinėje jo dalyje bei šonuose įrengtos ventiliacijos angos. Viršuje matyti didelis <i>Air Live</i> logotipas, modelio pavadinimas ir indikacinės lemputės, pranešančios apie laidinio ir bevielio tinklo aktyvumą. Užpakalinėje dalyje yra trys neišimamos 2T3R MIMO antenos (kurios, vienu metu galėdamos išsiųsti tris ir gauti du duomenų srautus, turėtų užtikrinti platų bevielio ryšio paskirstymą patalpose), lizdas maitinimo blokelio prijungimui, WPS mygtukas, leidžiantis greitai suderinti bevielio tinklo nustatymus su WPS palaikančiu adapteriu, perkrovimo mygtukas, gamyklinių maršrutizatoriaus parametrų atstatymui, keturios LAN jungtys kompiuterio prijungimui ir viena WAN jungtis interneto kabelio prijungimui. Apačioje taip pat randame lipduką su informacija apie maršrutizatorių, jo MAC adresą, ventiliacijos angas, skyles maršrutizatoriaus tvirtinimui prie sienos, tačiau vietoje guminių kojelių kampuose yra tik įdubos. Visgi gamintojas kojeles pateikia maišelyje kartu su tvirtinimo varžtais. Jas prisiklijuoti teks patiems.</p>
<p><img src=" http://svarke.technews.lt/Router/aa.jpg" /></p>
<p>Atsukus kelis varžtus ir užmetus akį į <i>WN-5000R</i> vidų, pirmiausiai matyti <i>Ralink RT2860</i> lustas, kuris būtent ir yra atsakingas už bevielio ryšio valdymą. Šalia jo yra ir tos pačios kompanijos RT1310A procesorius, Kiek aukščiau – <i>Realtek</i> lustas, paskirstantis srautą tarp keturių laidinio tinklo jungčių. Pačiame šone įrengti du <i>PSC (Powerchip Semiconductor Corporation)</i> atminties lustai.</p>
<p><a class="ns" href="http://svarke.technews.lt/Router/DSC07314.jpg">
<div class="imgright"><img src="http://svarke.technews.lt/Router/s/DSC07314.jpg" border="1" /></div>
<p></a><a class="ns" href="http://svarke.technews.lt/Router/DSC07316.jpg"><br /><img src="http://svarke.technews.lt/Router/s/DSC07316.jpg" /><br /></a></p>
<p>Internetinėje svetainėje gamintojas pateikia pilnas gaminio specifikacijas. Kadangi tai maršrutizatorius bevieliam tinklui, pirmiausiai apie jo palaikomus standartus. <i>WN-5000R</i> palaiko tiek IEEE 802.11 b, g ir n duomenų perdavimo standartus. Jie tarpusavyje skiriasi duomenų perdavimo sparta, veikimo dažniu, bei veikimo nuotoliu. 802.11n yra naujausias ir sparčiausias bevielio ryšio standartas. Jeigu 802.11b gali pasiekti maksimalią 11Mb/s, o 802.11g - 54Mb/s spartą, tai 802.11n gali pasiūlyti teorinį 300Mb/s greitį (<i>WN-5000USB</i> adapteris taip pat palaiko šį standartą).<br />
<br />Be galimybės valdyti bevielio ryšio srautus, <i>WN-5000R</i> turi ir keturių įprastinių 10/100 Mb/s lizdų šakotuvą skirtą prie maršrutizatoriaus prijungti kompiuterius laidais. Žinoma, maloniau būtų matyti 1Gb/s pralaidumo jungtis. Interneto prijungimui skirtas vienas WAN lizdas taip pat yra 10/100 Mb/s pralaidumo.<br />
<br />Be abejo, palaikomos WEP/WPA apsaugos sistemos, yra ugniasienė, port‘ų valdymo galimybės, bevielių tinklų sujungimo („bridge“) galimybės ir kt. Visas specifikacijas pateikiame lentelėje.</p>
<p><img src="http://svarke.technews.lt/Router/tab1.PNG" /></p>
<p><a class="ns" href=" http://svarke.technews.lt/Router/p/j.jpg"><br /><img src="http://svarke.technews.lt/Router/s/j.jpg" /><br /></a></p>
<p>Atskiro dėmesio nusipelno ir <i>WN-5000USB</i>. USB 2.0 magistralę naudojantis adapteris taip pat palaiko 802.11b/g/n standartus ir naudoja <i>Ralink RT2870</i> ir <i>RT2820</i> lustus. Prie jo pateikiama programinė įranga suderinama su operacinėmis sistemomis nuo Windows 2000 iki Vista. Mėlyno plastiko korpuso šone matyti WPS mygtukas, skirtas greitai suderinti . Gamintojo skelbiamus techninius parametrus pateikiame lentelėje.</p>
<p><img src="http://svarke.technews.lt/Router/tab2.PNG" /></p>
<p><b>Diegimas ir programinė įranga</b></p>
<p>Įrenginio įdiegimas neturėtų pasirodyti sudėtingas net naujokui. Užtenka atsiversti vartotojo vadovą ir sekti aiškiai išdėstytomis instrukcijomis viena iš vienuolikos kalbų (lietuvių kalbos, deja, nėra). Jokios programinės įrangos kompaktiniame diske gamintojas neprideda (diske yra tik vartotojo vadovai PDF formate), tačiau ji ir nėra reikalinga. Visas derinimas vyksta naršyklėje. Suvedus į adreso lauką maršrutizatoriaus adresą (192.168.2.1) ir suvedus standartinius prisijungimo vardą bei slaptažodį (airlive, airlive) atsidaro derinimo programa. Galima pasirinkti arba greitą arba nuodugnų konfigūravimą. Bet kokiu atveju reiks nurodyti prisijungimo prie interneto tipą ir suvesti reikiamą informaciją (vartotojo vardą/IP adresus, jei tokių reikalauja jūsų prisijungimo tipas). Greitas konfigūravimas užtrunka trumpai, tačiau platesniems nustatymams reikia pasitelkti "General setup".</p>
<p><a class="ns" href="http://svarke.technews.lt/Router/5.jpg">
<div class="imgright"><img src="http://svarke.technews.lt/Router/s/5.jpg" border="1" /></div>
<p></a><a class="ns" href="http://svarke.technews.lt/Router/4.jpg"><br /><img src="http://svarke.technews.lt/Router/s/4.jpg" /><br /></a><br />
<br /><a class="ns" href="http://svarke.technews.lt/Router/3.jpg">
<div class="imgright"><img src="http://svarke.technews.lt/Router/s/3.jpg" border="1" /></div>
<p></a><a class="ns" href="http://svarke.technews.lt/Router/2.jpg"><br /><img src="http://svarke.technews.lt/Router/s/2.jpg" /><br /></a></p>
<p>O čia jau randame visus nustatymus nuo prisijungimo prie maršrutizatoriaus sistemos slaptažodžio keitimo, duomenų srauto stebėjimo iki bevielio tinklo nustatymų ir apsaugos sistemų nustatymo iki visų NAT nustatymų (virtualaus serverio kūrimo, „port forwarding“), MAC adresų filtravimo, nepageidautinų tinklapių blokavimo ir pan. Meniu, esantis šone, yra paprastas. Paspaudus reikiamą skiltį pasirodo platesnis sąrašas, kuriame telieka pasirinkti dominantį punktą ir suderinti pageidautinus parametrus. </p>
<p>Iš <a class="ns" href="http://www.airlive.com/support/WN-5000R/fd_wn_5000r.shtml">gamintojo puslapio</a> atsiuntus ir atnaujinus maršrutizatoriaus programinės įrangos versiją iki naujausios 1.42 versijos, vizualiai vartotojo sąsaja pasikeitė pastebimai, tiesa, naujų funkcijų nepastebėjau.</p>
<p><a class="ns" href="http://svarke.technews.lt/Router/a/2.jpg">
<div class="imgright"><img src="http://svarke.technews.lt/Router/a/22.jpg" border="1" /></div>
<p></a><a class="ns" href="http://svarke.technews.lt/Router/a/1.jpg"><br /><img src="http://svarke.technews.lt/Router/a/11.jpg" /><br /></a></p>
<p><span class="saltinis">Bevielio ryšio nustatymų langai. Įprastinių nustatymų langas kairėje, o dešinėje - platesnės derinimo galimybės</span></p>
<p><a class="ns" href="http://svarke.technews.lt/Router/a/4.jpg">
<div class="imgright"><img src="http://svarke.technews.lt/Router/a/44.jpg" border="1" /></div>
<p></a><a class="ns" href="http://svarke.technews.lt/Router/a/3.jpg"><br /><img src="http://svarke.technews.lt/Router/a/33.jpg" /><br /></a></p>
<p><span class="saltinis">Apsaugos nustatymai. Bevielio ryšio MAC adresų filtravimas (galimybė blokuoti iki 20 MAC adresų). Dešinėje - bevielio ryšio apsaugos nustatymai</span></p>
<p><a class="ns" href="http://svarke.technews.lt/Router/a/5.jpg"><br /><img src="http://svarke.technews.lt/Router/a/55.jpg" /><br /></a></p>
<p><span class="saltinis">QoS (Quality of Service) nustatymų langas. Maršrutizatorius leidžia nustatyti, kuriems vartotojams bus teikiamas aukštesnis prioritetas bei kokio dydžio duomenų srautas pasieks jų kompiuterius</span></p>
<p><a class="ns" href="http://svarke.technews.lt/Router/a/7.jpg">
<div class="imgright"><img src="http://svarke.technews.lt/Router/a/77.jpg" border="1" /></div>
<p></a><a class="ns" href="http://svarke.technews.lt/Router/a/6.jpg"><br /><img src="http://svarke.technews.lt/Router/a/66.jpg" /><br /></a></p>
<p><span class="saltinis">Virtualaus serverio kūrimo nustatymai. Galimybės atidaryti reikiamus port'us, sukurti virtualų FTP ar HTTP serverį</span> </p>
<p><a class="ns" href="http://svarke.technews.lt/Router/a/9.jpg">
<div class="imgright"><img src="http://svarke.technews.lt/Router/a/99.jpg" border="1" /></div>
<p></a><a class="ns" href="http://svarke.technews.lt/Router/a/8.jpg"><br /><img src="http://svarke.technews.lt/Router/a/88.jpg" /><br /></a></p>
<p><span class="saltinis">Ugniasienės nustatymai. Galimybės filtruoti MAC bei IP adresus, blokuoti nepageidaujamas interneto svetaines. DMZ (Demilitarized Zone) funkcija leidžia išjungti ugniasienę vienam ar keliems pageidaujamiems kompiuteriams.</span></p>
<p><a class="ns" href="http://svarke.technews.lt/Router/a/10.jpg">
<div class="imgright"><img src="http://svarke.technews.lt/Router/a/110.jpg" border="1" /></div>
<p></a><a class="ns" href="http://svarke.technews.lt/Router/a/101.jpg"><br /><img src="http://svarke.technews.lt/Router/a/1011.jpg" /><br /></a></p>
<p>"Status" skiltyje randame informaciją apie maršrutizatoriaus veikimo laikotarpį, "log'us", IP adresus bei MAC adresus tinklo adapterių, kurie buvo prijungti prie maršrutizatoriaus. Visus maršrutizatoriaus nustatymus galima paprastai išsaugoti į vieną failą ir prireikus atkurti visus nustatymus. Įrankį tam galime rasti "Tools" skiltyje. Be to, ten pat yra vedlys leidžiantis paprastai atkurti maršrutizatoriaus programinę įrangą (firmware).</p>
<p>Bevielio ryšio <i>WN-5000USB</i> adapterio įdiegimas taip pat nėra sudėtingas. Įdėjus kompaktinį diską pasileidžia meniu. Jame belieka pasirinkti instaliaciją ir keliais "next" paspaudimais pabaigti instaliaciją. Interneto prijungimui netgi nereikia vesti bevielio tinklo slaptažodžio, jeigu toks yra įjugtas. Užtenka ant maršrutizatoriaus ir ant bevielio tinklo adapterio paspausti WPS mygtukus, ir po kelių sekundžių jie jau bus vienas su kitu visiškai susijungę.</p>
<p><a class="ns" href="http://svarke.technews.lt/Router/u/wps.png">
<div class="imgright"><img src="http://svarke.technews.lt/Router/u/wps.jpg" border="1" /></div>
<p></a><a class="ns" href="http://svarke.technews.lt/Router/u/utility.png"><br /><img src="http://svarke.technews.lt/Router/u/utility.jpg" /><br /></a><br />
<br /><span class="saltinis">Pagrindinis programos langas ir WPS nustatymų langas</span></p>
<p><a class="ns" href="http://svarke.technews.lt/Router/u/profilis.png">
<div class="imgright"><img src="http://svarke.technews.lt/Router/u/profilis.jpg" border="1" /></div>
<p></a><a class="ns" href="http://svarke.technews.lt/Router/u/advanced.png"><br /><img src="http://svarke.technews.lt/Router/u/advanced.jpg" /><br /></a><br />
<br /><span class="saltinis">Ryšio nustatymų bei prisijungimo profilio sukūrimo langai</span></p>
<p><b>Spartos testai</b></p>
<p><i>Air Live WN-5000R</i> turi praktiškai visas funkcijas, kokių tik gali prireikti namų tinklą valdančiam maršrutizatoriui. Visgi lieka išsiaiškinti, kokios yra jo spartos ribos.</p>
<p>Bandymams panaudojome <i>Iperf</i> programą. Testavome duomenų perdavimo greitį tarp WAN ir LAN bei LAN ir LAN jungčių TCP protokolu. Šioje užduotyje mano staliniam kompiuteriui su <i>Intel Core 2 Duo E2140</i>, 2 GB DDR2-800 RAM ir Samsung 500GB diskiniu kaupikliu, talkino ir nešiojamasis <i>ASUS Z99L</i> su <i>Intel Celeron M540</i> procesoriumi, 2 GB DDR2-533 darbinės atminties ir <i>Seagate</i> 160GB 5400 RPM kietuoju disku. Maršrutizatorius buvo jungiamas prie integruotos <i>Gigabyte 965P-DS3P</i> pagrindinės plokštės 1 Gbps Marvel Yukon 88E8055 tinklo adapterio ir prie nešiojamojo kompiuterio 1 Gbps Realtek RTL8168/8111 tinklo adapterio. Sujungimui naudoti Cat 5e kabeliai. Spartos rezultatai fiksuoti <i>IPerf</i> programa. Vaizdesniems rezultatams buvo pasitelkta Java kalba parašyta <i>JPerf</i> grafinė sąsaja.</p>
<p>Bevielio ryšio sparta matuota pasitelkus tik prie maršrutizatoriaus pridėtą <i>WN-5000USB</i> bevielį adapterį, kadangi <i>Z99L</i> nešiojamojo kompiuterio <i>Atheros AR5007EG</i> tinklo adapteris palaiko tik 54 Mbps 802.11g standartą. Konkurentas, be abejo, nelygiavertis. Įdomumo dėlei galiu pasakyti, kad jo pralaidumas siekė 21.6 Mb/s. Bevielio ryšio sparta matuota kompiuteriui esant maždaug vieno metro atstumu nuo maršrutizatoriaus bei esant maždaug 10 metrų atstumui, maršrutizatoriui esant kitame kambaryje, uždarius abiejų kambarių duris.</p>
<p><i>Rezultatai</i></p>
<p><img src=" http://svarke.technews.lt/Router/lantolan.PNG" /></p>
<p><span class="saltinis">LAN - LAN</span></p>
<p><img src=" http://svarke.technews.lt/Router/wantolan.PNG" /></p>
<p><span class="saltinis">WAN - LAN</span></p>
<p><img src=" http://svarke.technews.lt/Router/wlan.PNG" /></p>
<p><span class="saltinis">LAN - WLAN</span></p>
<p><img src=" http://svarke.technews.lt/Router/wlantoli.PNG" /></p>
<p><span class="saltinis">LAN - WLAN (~10m)</span></p>
<p><img src=" http://svarke.technews.lt/Router/pralaidumas.PNG" /></p>
<p>Pralaidumas tarp LAN jungčių, kaip galite matyti iš rezultatų, yra gana geras. Pasiekti idealų teorinį 100 Mb/s pralaidumą praktiškai jokiems maršrutizatoriams nepavyksta.<br />
<br />Pralaidumas tarp WAN ir LAN jungčių, deja, yra ženkliai mažesnis, o bevielio tinklo pralaidumas su pridėtu adapteriu siekė 40 Mb/s. Visgi tai pastebimai greičiau nei nešiojamojo kompiuterio 802.11g bevielio ryšio adapterio rezultatas. Plačiau komentuoti rezultatus gana sudėtinga, kadangi palyginimui neturėjau kito maršrutizatoriaus ar bevielio 802.11n tinklo adapterio.</p>
<p><b>Išvados</b></p>
<p>Su <i>WN-5000R</i> praleidau kelias savaites. Malonu, kad per tą laiką nekilo jokių problemų su ryšiu ir neprireikė pasinaudoti "reset" mygtuku maršrutizatoriaus galinėje dalyje. Manyčiau, kad namų vartotojams, norintiems sukurti nedidelį tinklą, šio gaminio funkcijų yra daugiau negu pakankamai. Visgi 100 Mb/s LAN ir WAN jungčių teikiamo pralaidumo gali pasirodyti ir per mažai. Juolab, jog maršrutizatorius palaiko 802.11n bevielio ryšio standartą. Nors sparta iš pirmo žvilgsnio ir neblizga, atliktų spartos testų visgi negaliu vienareikšmiškai įvertinti, kaip jau minėjau, dėl konkurento nebuvimo.</p>
<p>Be abejo, tai ne pats sparčiausias gaminys, bet manau, šis variantas turėtų atsidurti galimų pirkinių sąraše tų žmonių, kurie ieško visaverčio maršrutizatoriaus. Juolab, kartu su juo gauname ir bevielio ryšio 802.11n ryšio adapterį. Lyginant su panašiais gaminiais, WN-5000R kainuoja ne taip ir brangiai - apie 250 litų. <i>OvisLink</i> produkcijos importuotojas Baltijos šalyse ELKO Latvija, todėl Lietuvos parduotuvėse taip pat būtų galima šį gaminį įsigyti.</p>
<p><img src="http://www.technews.lt/upl/Failai/airlivelogo.jpg" /></p>
<p>Dėkojame <a class="ns" href="http://www.ovislink.com/">OvisLink</a> už suteiktą galimybę išbandyti šį gaminį.</p>
<p></p>
