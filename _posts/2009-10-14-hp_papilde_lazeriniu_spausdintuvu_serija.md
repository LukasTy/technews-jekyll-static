---
layout: post
status: publish
published: true
title: HP papildė lazerinių spausdintuvų seriją
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4160
wordpress_url: http://localhost/site/new/hp_papilde_lazeriniu_spausdintuvu_serija/
date: '2009-10-14 18:29:01 +0300'
date_gmt: '2009-10-14 18:29:01 +0300'
categories:
- Naujienos
---
<p>Hewlett-Packard papildė lazerinių verslo spausdintuvų seriją, pridėdama du naujus spalvotus spausdintuvus: didelėms organizacijoms skirtą HP Colour LaserJet Enterprise CP4525, smulkioms ir vidutinėms įmonėms tinkantį HP Colour LaserJet Professional CP5225 ir monochrominį spausdintuvą HP LaserJet Enterprise P3015, pritaikytą įmonėms, kurioms svarbi dokumentų kokybė ir saugumas.</p>
<p>Gamindama šiuos spausdintuvus, HP nepamiršo aplinkos apsaugos. Visi trys nauji spausdintuvai pažymėti ENERGY STAR ženklu, patvirtinančiu sumažintą poveikį aplinkai. Be to, kiekviename iš jų naudojama kaštus ir poveikį aplinkai mažinanti Instant-on technologija. HP spausdintuvai, pažymėti ENERGY STAR ženklu suvartoja 10 proc. mažiau energijos nei standartiniai modeliai. Instant-on technologija leidžia sutaupyti iki 50 procentų elektros energijos bei atspausdina pirmąjį puslapį iki 50 procentų greičiau nei konkuruojantys įrenginiai.</p>
<p><b>Naujas supaprastintas spausdintuvų skirstymas</b></p>
<p>HP taip pat inofmuoja apie naują spausdintuvų skirstymą, kuris padės klientams pasirinkti įrenginius, geriausiai atitinkančius jų verslo poreikius. Smulkus ir vidutinio dydžio verslas gali rinktis iš plačios HP LaserJet Professional spausdintuvų linijos, kurios modeliai užtikrina profesionalų ir efektyvų darbą. Didesnėms organizacijoms siūlomi HP LaserJet Enterprise serijos, pasižyminčios puikiu valdymu, galimybe prijungti ir išplėsti įrenginius bei savybėmis, leidžiančiomis pagerinti verslo rezultatus, modeliai.</p>
<p>[bSpausdintuvai, papildantys lazerinių spausdintuvų seriją:[/b]</p>
<p>• HP Colour LaserJet Enterprise CP4525 spausdintuvas iš CP4520 serijos: sukurtas klientams, kuriems svarbi atlikimo kokybė, planuojantiems didelėse darbo grupėse naudotis patikimu spalvotu spausdintuvu.</p>
<p>• HP Colour LaserJet Professional CP5225 spausdintuvas, turintis integruotą tinklo jungtį, kad juo būtų patogiau dalintis su kolegomis.  Sukurtas klientams, norintiems atspausti profesionalios kokybės įvairių dydžių spaudinius, pradedant atvirutėmis, baigiant plakatais. Jis idealus nedidelėms darbo grupėms. Spausdintuvas pritaikytas dirbti tinkle bei turi galimybę automatiškai spausdinti ant dviejų pusių.</p>
<p>• HP LaserJet Enterprise P3015 spausdintuvas: tai patikimas, puikiai veikiantis, tinklo jungtį turintis įrenginys, idealus verslui, kuriam svarbus dokumentų saugumas bei planuojančiam spausdinti didelėmis apimtimis.</p>
