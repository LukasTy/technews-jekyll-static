---
layout: post
status: publish
published: true
title: Samsung pristatė 1,5 TB kietuosius diskus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3237
wordpress_url: http://localhost/site/new/samsung_pristate_1_5tb_kietuosius_diskus/
date: '2009-03-09 19:27:14 +0200'
date_gmt: '2009-03-09 19:27:14 +0200'
categories:
- Naujienos
---
<div class="imgright"><img src="http://tbn2.google.com/images?q=tbn:ZsOaBu4--U7qtM:http://www.ecolosfera.com/wp-content/uploads/2008/06/samsung-ecogreen-f1.jpg" border="1" /></div>
<p>Kompanija <i>Samsung</i> praneša, kad pradeda rinkai tiekti savus 1,5 TB talpos kietuosius diskus, kuriuose darbuojasi trys magneitnės plokštės, kurios vienos talpa siekia 500 GB. Kompanija taip pat pažymi, kad tai ypač ekologiški, <i>EcoGreen</i> serijai priklausantys kaupikliai.</p>
<p>„Mažiau plokštelių reiškia tai, kad reikės mažiau ir energijos. Taip pat su mažiau galvučių ir diskų, <i>F2EG</i> kietieji diskai pasižymi mažesne tikimybe sugesti, taip suteikdami vartotojui patikimą sistemą“, - sakė Andi Higinbothamas, <i>Samsung</i> kietųjų diskų marketingo vadovas.</p>
<p>Šiuo metu kompanija siūlo <i>EcoGreen Spinpoint F2EG</i> gaminį, kurį gali sudaryti viena, dvi arba jau minėtos trys plokštelės. Atitinkamai didėja ir talpa – nuo 500 GB iki 1 TB, o galiausiai ir 1,5 TB. Su kompiuteriu gaminiai sujungiami SATA sąsaja, o jų dydis įprastas – 3,5 colio.</p>
<p>Dėl naudojamos <i>EcoTriangle</i> technologijos, kurios pagalba sumažėja energijos suvartojimas, kietasis diskas kaista mažiau, o ir dirba tyliau. Naujieji diskai naudos iki 40 procentų mažiau energijos, o tyliau veiks net iki 50 procentų, nei įprastai. Tiesa, vienos plokštelės diskas vartos mažiau energijos, kelių – šiek tiek daugiau. Ateityje galime sulaukti versijos su keturiomis plokštelėmis, kurios išrankiems vartotojams pasiūlys 2 TB kietąjį diską. Esamą 1,5 TB už Atlanto galimą įsigyti už 150 JAV dolerių.</p>
