---
layout: post
status: publish
published: true
title: Naujasis HTC išmanusis - elegantiškasis Rhyme
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5967
wordpress_url: http://localhost/site/new/naujasis_htc_ismanusis__elegantiskasis_rhyme/
date: '2011-09-20 15:58:22 +0300'
date_gmt: '2011-09-20 15:58:22 +0300'
categories:
- Naujienos
---
<div class="imgright"><img src="http://technews.lt/upload/HTC Rhyme_3V_Plum.jpg"  /></div>
<p>Kompanija HTC pristatė išmanųjį telefoną, skirtą ieškantiems pažangaus ir natūraliai į kasdienybę įsiliejančio aparato. Naujasis HTC Rhyme pasižymi elegantišku dizainu, ryškiomis spalvomis, atnaujinta HTC Sense vartotojo sąsaja bei išskirtiniais aksesuarais.</p>
<p>„Kurdami šį aparatą žinojome esant daugybę vartotojų, kurie ieško geriau jų kasdieniniam naudojimui pritaikytų telefonų,“ – sako HTC viceprezidentas dizainui Scottas Croyle. „Originalus HTC Rhyme stilius bei patogūs aksesuarai padės šiam telefonui atrasti vietą žmonių gyvenimuose.“ </p>
<p>Kiekviena HTC Rhyme detalė skirta kurti unikalius vartotojų pojūčius. Iš kokybiškų medžiagų pagamintas korpusas pasižymi patogia ir telefono techninių galimybių neribojančia forma. Vartotojai visame pasaulyje galės pasirinkti vandens, smėlio laikrodžio arba slyvų spalvos telefonus. Pastaruosius JAV rinkai siūlys tik Verizon Wireless.</p>
<p>„Iki šiol nematytu būdu techninę, programinę įrangą bei aksesuarus sujungiantis telefonas atspindi naują kūrėjų požiūrį į mobilųjį gyvenimo būdą,“ – teigia Verizon Wireless viceprezidentė ir rinkodaros vadovė Marni Walden. „Išskirtinis HTC Rhyme dizainas ir intuityvi patirtis atspindi kompanijos gebėjimą įsiklausyti į vartotojų pageidavimus. Džiaugiamės galėdami šį produktą pateikti kartu su patikimiausiu mobiliuoju ryšiu.“</p>
<p>Naujasis telefonas pasižymi ne tik originaliu dizainu bei išskirtinėmis spalvomis, bet ir atnaujinta HTC Sense vartotojo sąsaja. Prie lakoniškos aparato išvaizdos dera atnaujintas pagrindinis ekranas, suteikiantis paprastą bei tvarkingą prieigą prie svarbiausių funkcijų. Jame galima greitai ir paprastai peržiūrėti savo kalendorių, žinutes ar kitą svarbiausią turinį, o specialiai HTC atrinkti foniniai paveikslėliai kaip originalūs meno kūriniai papildys unikalią HTC Rhyme patirtį. </p>
<p><img src="http://technews.lt/upload/HTC Rhyme w accessories.jpg" /></p>
<p>3,7 colio WVGA ekranas bei aukštos kokybės erdvinis garsas, 5 megapikselių kamera su automatinio fokusavimo, momentinio užrakto (angl. instant shutter) funkcijomis bei LED blykste leis vartotojams fiksuoti ir atkurti labiausiai įsimintinus momentus. Fotografavimą bei dalinimąsi nuotraukomis palengvins automatinio veidų fokusavimo galimybė, penkis kadrus iš eilės fiksuojanti Action Burst Scene funkcija ir panoramos režimas, leidžiantis užfiksuotus vaizdus sujungti į vieną didelę panoraminę nuotrauką.</p>
<p>Užrakinus telefono ekraną, jame galima matyti svarbiausią turinį: draugų atnaujinimus socialiniuose tinkluose, nuotraukas ar orų prognozes. Tuo tarpu HTC Watch funkcija leidžia parsisiųsti ir iškart žiūrėti daugybę filmų bei televizijos programų.</p>
<p><b>Aksesuarai</b></p>
<p>Kuriant HTC Rhyme priedus, daugiausia dėmesio skirta jų funkcionalumui ir stiliui. Jie dar labiau palengvins telefono pritaikymą individualiems vartotojų poreikiams. </p>
<p>• HTC Rhyme Docking Station įkrovimo blokas su integruotais garsiakalbiais, kurio dėka telefonas baterijos krovimo metu atlieka žadintuvo ir muzikinio centro funkcijas.<br />
<br />• HTC Rhyme Charm yra laidu prie telefono prijungiamas ir iš rankinės kyšantis nedidelis kubas, švytėjimu perspėjantis apie svarbius skambučius ar žinutes. Naudojantis šiuo aksesuaru, telefoną paprasta surasti ir paimti net pilname krepšyje.<br />
<br />• Stilingo HTC Rhyme Sports Armband raiščio dėka galima net sportuojant nesiskirti su mėgstamiausiomis programėlėmis ir muzika.<br />
<br />• Nesusiraizgančiomis HTC Rhyme Tangle Free ausinėmis galima kokybiškai klausytis mėgstamiausios muzikos.<br />
<br />• Bevielės HTC Rhyme Bluetooth ausinės atitinka telefono dizaino filosofiją ir yra lengvai bei patogiai valdomos.<br />
<br />• Bevielį HTC Rhyme Bluetooth automobilinį mikrofoną pritvirtinę prie skydelio nuo saulės vairuotojai galės bendrauti nekeldami grėsmės savo saugumui. </p>
