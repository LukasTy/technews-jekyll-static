---
layout: post
status: publish
published: true
title: Nauji Prolimatech procesorių aušinimo sprendimai
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6351
wordpress_url: http://localhost/site/new/nauji_prolimatech_ausinimo_sprendimai/
date: '2012-02-11 15:23:15 +0200'
date_gmt: '2012-02-11 15:23:15 +0200'
categories:
- Naujienos
---
<p>
<br />Kai daugelis aušintuvų gamintojų pristatinėja tik kosmetiškai pakeistus bokšto (angl. tower) tipo aušinimo įtaisus, „Prolimatech“ nusprendė žengti kur kas išradingesniu keliu. Įmonės planuose kol kas neįvardijami du nauji aušintuvai, kuriami išskirtinai „Intel LGA 2011“ platformai, praneša <a class="ns" href=" http://www.techpowerup.com/160224/Prolimatech-Toys-with-Two-New-LGA2011-CPU-Cooler-Designs.html">TechPowerUp.com</a>.</p>
<p>Pirmasis modelis primena vieną iš dabartinių įmonės flagmanų – „Genesis“. Skirtingai nei pastarajame, kurio vienas radiatorius stovi statmenai, naujajame modelyje abu skirtingo dydžio radiatoriai stovi lygiagrečiai. Mažesnis radiatorius turėtų būti nukreipiamas į vakarinę pusę nuo procesoriaus aušintuvo, o didesnysis – į rytus, link operatyviosios atminties modulių. Oro srautas nukreiptas į pagrindinės plokštės montažinę plokštę. Naudojamų šilumą pernešančių vamzdelių (angl. Heatpipes) skaičius šiame LGA 2011 lizdo procesoriams skirtame aušintuve lieka nepakitęs – jų bus šeši – lygiai tiek, kiek ir „Genesis“ modelyje. </p>
<p><img src="http://technews.lt/upload/71a.jpg" /></p>
<p><img src="http://technews.lt/upload/71b.jpg" /></p>
<p><span class="saltinis">Nuotraukos iš Expreview.com</span></p>
<p>Nors antrojo „Prolimatech“ aušintuvo dizainas kol kas egzistuoja tik brėžiniuose - jis kur kas egzotiškesnis. Čia šiluminiai vamzdeliai padaro tris U formos vingius, iš kurių du vingiai pasibaigia aliumininiais radiatoriais. Centre išdėstytas aušintuvo pagrindas, o virš jo įrengti dar du radiatoriai. Oro srautas keliauja šonine kryptimi, link korpuso galo. „Prolimatech“ inžinieriai nenuleido radiatorių pernelyg žemai ir paliko pakankamai vietos operatyviajai atminčiai. Panašu, jog šį aušintuvą galima „apginkluoti“ net penkiais 120 mm skersmens aušintuvais.</p>
<p><img src="http://technews.lt/upload/71c.jpg" /></p>
<p><img src="http://technews.lt/upload/71d.jpg" /></p>
<p><span class="saltinis">Kol kas tik brėžiniuose esantis antrasis „Prolimatech“ aušintuvas. Iliustracijos iš Expreview.com</span></p>
<p>Pirmasis „Prolimatech“ modelis tikrai turėtų pasiekti parduotuvių lentynas, tačiau nėra žinoma kada tai įvyks. Tuo tarpu kyla nemažai abejonių dėl antrojo modelio. Gamintojas nepraneša nei kada ir ar išvis šis modelis bus gaminamas bei pardavinėjamas.<br /></p>
