---
layout: post
status: publish
published: true
title: Apple atnaujino savo MacBook Pro nešiojamuosius
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6113
wordpress_url: http://localhost/site/new/apple_atnaujino_savo_macbook_pro_nesiojamuosius/
date: '2011-10-24 16:26:18 +0300'
date_gmt: '2011-10-24 16:26:18 +0300'
categories:
- Naujienos
---
<div class="imgright"><img src="http://technews.lt/upload/apple-macbook-pro-17-inch-48q-460.jpg"  /></div>
<p>Kompanija Apple nusprendė atnaujinti savo MacBook Pro nešiojamųjų šeimai priklausančių narių aparatinę įrangą. Mes tuo tarpu galime priminti, jog ją sudaro trys skirtingi nariai – tai 13.3 colio, 15 colio ir 17 colio ekranais pasižymintys nešiojamieji.</p>
<p>Pigiausias, žinoma, yra MacBook Pro su vos 13.3 colio įstrižainės ekranu. Nuo šiol už 1200 JAV dolerių galėsime įsigyti tokio nešiojamojo versiją su Intel Core i5 2.4GHz dviejų branduolių procesoriumi, 500GB kietuoju disku, 4GB atmintimi bei Intel HD 3000 grafika.</p>
<p>Kiek brangesnis, bet vis dar 13.3 colio ekranu pasižymintis MacBook Pro kainuoja 1500 JAV dolerių, tačiau siūlo galingesnį dviejų branduolių, 2.8GHz dažniu besidarbuojantį Intel Core i7 lustą bei 750GB talpos kietąjį diską. Grafika ir toliau rūpinasi Intel HD 3000 grafikos procesorius.</p>
<p>Štai 15 colių įstrižainės ekranu pasižymintis MacBook Pro kainuoja net 1800 JAV dolerių, tačiau turi keturių branduolių, 2.2 GHz besidarbuojantį Core i7 lustą, 4GB darbinės atminties, 500GB kietąjį diską, o grafika rūpinasi gana našus AMD Radeon HD 6750M vaizdo posistemis.</p>
<p>Brangesnė, bet tokio pat formato MacBook Pro versija kainuoja 2200 JAV dolerių, tačiau pasižymi galingesniu keturių branduolių Core i7 procesoriumi, kuris darbuojasi 2.4GHz dažniu, jau net 750GB kietuoju disku ir AMD Radeon HD 6770M grafika.</p>
<p>Ir brangiausias iš MacBook Pro nešiojamųjų šeimos yra 17 colių ekraną turintis narys. Jo kaina siekia net 2500 JAV dolerių, o už tai gaunate keturių branduolių Intel Core i7 procesorių, 4GB darbinės atminties, 750GB talpos kietąjį diską ir AMD Radeon HD 6770M grafiką.</p>
