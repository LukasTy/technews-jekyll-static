---
layout: post
status: publish
published: true
title: Zotac pristato itin sparčią GTX 560 Ti AMP
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 5529
wordpress_url: http://localhost/site/new/zotac_pristato_itin_sparcia_gtx_560_ti_amp/
date: '2011-02-08 18:56:59 +0200'
date_gmt: '2011-02-08 18:56:59 +0200'
categories:
- Naujienos
---
<div class="imgright"><img src="http://www.part.lt/img/b73a9165dcdb1ce85d33701e75c770dd617.jpg"  /></div>
<p>Visai sėkmingai į gamyklinį spartinimą mėgstančių nVIDIA partnerių gretas įstojusi Hong Kongo kompanija Zotac išleidžia neseniai pristatytos GeForce GTX 560 Ti vaizdo plokštės nestandartinį modelį.</p>
<p>Naujasis Zotac GTX 560 Ti modelis priklauso garsiajai AMP serijai, todėl visai nenuostabu, kad šis grafinis posistemis atkeliauja su padidintais dažniais ir kiek patobulinta aušinimo sistema. Kaip ir priklauso AMP serijai, dažniai pakelti išties agresyviai: branduolys veikia 950 MHz, šešėliniai procesoriai - 1900 MHz, o atmintis - 4400 MHz dažniais. Tuo tarpu standartinė GTX 560 Ti versija gali pasigirti viso labo 822/1644/4000 MHz dažniais. Kitos vaizdo plokštės specifikacijos išlieka nepakitusios: 384 šešėliniai vienetai, 64 TMUs, 256 bit magistralė bei 1 GB GDDR5 atminties. Be abejonės, paliakomas DirectX 11 API ir išskirtinės nVIDIA technologijos: CUDA, SLI bei 3D Vision Surround.</p>
<p>Nuo standartinio GeForce modelio Zotac GTX 560 Ti AMP šiek tiek skiriasi ir aušinimo sprendimu. Panašu, jog pats aušintuvo dizainas išliko nepakitęs, tačiau viršutinėje plastikinio gaubto dalyje atsirado siauros skylutės, pro kurias ventiliatoriaus sukelta oro srovė turėtų būti pašalinama kiek efektyviau.</p>
<p>Komplekte pirkėjas ras neužilgo pasirodančio Assassin's Creed: Brotherhood žaidimo aktyvacijos kuponą. Dėja, bet kol kas Zotac GTX 560 Ti AMP versijos kaina neatskleidžiama.<br /></p>
