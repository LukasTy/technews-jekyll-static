---
layout: post
status: publish
published: true
title: Europa skaičiuos savo interneto greitį
author:
  display_name: ZigZag
  login: ZigZag
  email: edmundas.v@hotmail.lt
  url: ''
author_login: ZigZag
author_email: edmundas.v@hotmail.lt
wordpress_id: 6318
wordpress_url: http://localhost/site/new/europa_skaiciuos_savo_greiti/
date: '2012-02-03 14:51:22 +0200'
date_gmt: '2012-02-03 14:51:22 +0200'
categories:
- Naujienos
---
<p>27-iose Europos Sąjungos narėse, taip pat Islandijoje, Kroatijoje ir Norvegijoje tęsiamas ES finansuojamas plačiajuosčio interneto tyrimas, siekiantis nustatyti tikrąją interneto spartą. Tyrimo rezultatai padės Europos Komisijai (EK) geriau paskirstyti investicijas regione, įgyvendinant Skaitmeninės darbotvarkės (angl. Digital Agenda) tikslus, ir suteikti informacijos apie interneto paslaugų kokybę vartotojams.
<div class="imgright"><img src="http://technews.lt/upload/TL-WR741ND-02cpy.jpg"  /></div>
<p>Kaip rašoma spaudai paruoštame pranešime, Lietuvoje ieškoma 2500 savanorių, galinčių ir norinčių dalyvauti plačiajuosčio interneto spartos tyrime. Savanoriai ne tik padės Europos Komisijai visos Europos mastu atlikti šį tyrimą, bet ir patys gaus išsamią informacija apie namuose įrengto interneto ryšio kokybę, įskaitant duomenis apie greitį ir patikimumą. Pagal viso tyrimo rezultatus ateityje bus nustatomi ir Europos Skaitmeninės dienotvarkės investicijų prioritetai. </p>
<p>„Kiekvienam ES gyventojui turi būti užtikrinti galimybę naudotis prieinamu ir atviru internetu be jokių paslėptų apribojimų ar mažesnės spartos už tą, kuri buvo jam pažadėta, – sakė Neelie Kroes, už Skaitmeninės dienotvarkės įgyvendinimą atsakinga Europos komisarė. – Mums iš Europos vartotojų reikia tiesioginės informacijos apie tikrąją plačiajuosčio interneto prieigos kokybę. Turėdami šiuos duomenis galėsime lengvai įvertinti, kurios šalys pažengusios toliausiai ir kurios šalys atsilieka, tai leis mums tiksliausiai nukreipti paramą ir investicijas“.</p>
<p>„Lietuvoje bendra plačiajuosčio ryšio skvarba 2011 m. pasiekė beveik 30 procentų. Šioje rinkoje vyksta gana stipri infrastruktūrinė ir technologinė konkurencija, tačiau pati infrastruktūra nėra išnaudojama visa apimtimi. Vystant elektroninių paslaugų pasiūlą ir skatinant didesnę plačiajuosčio ryšio paklausą, galime pagerinti infrastruktūros išnaudojimą, –  sakė Ryšių reguliavimo tarnybos direktorius Feliksas Dobrovolskis. – Mums labai svarbu, kad plačiajuostis ryšys ir juo teikiamų paslaugų spektras plėstųsi dar sparčiau – tai duotų akivaizdžią naudą tiek vartotojams, tiek įvairių paslaugų, pvz., gydymo ar socialinių paslaugų, teikimui, tiek verslo sektoriaus vystymuisi. Šalies ekonominė gerovė didele dalimi priklauso ir nuo technologinio progreso, todėl bet kokios investicijos į technologinę ir paslaugų plėtrą Lietuvai duotų teigiamus rezultatus tiek nacionaliniu, tiek tarptautiniu mastu“, – pabrėžė F. Dobrovolskis.</p>
<p>Tyrimo metu dalyviams suteikiant specialų prietaisą „White Box“, bus matuojamas plačiajuosčio interneto našumas. Siekiant užtikrinti statistiškai reprezentatyvią imtį, tyrime turi dalyvauti daugiau kaip 100 tūkst. gyventojų iš visos Europos. Lietuvoje dalyvauti tyrime ieškoma 2500 savanorių, iš kurių atitinkantiems imties kriterijus, bus išsiųstos „baltosios dėžutės“.</p>
<p>Pirmieji 2500 užsiregistravusiųjų savanorių ne tik turės šansą gauti specialų aparatą ir taip tiesiogiai prisidėti prie interneto našumo žemėlapio sudarymo Lietuvoje, bet ir laimėti planšetinį kompiuterį „iPad 2“. </p>
<p>Savanorių registracija vyksta <a class="ns" href="http://www.samknows.eu/index.php/lt/ipad">čia</a><br /></p>
