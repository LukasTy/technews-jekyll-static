---
layout: post
status: publish
published: true
title: AMD, Nvidia ir VIA gali kurti atskirą USB 3.0 specifikaciją
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 1917
wordpress_url: http://localhost/site/new/amd__nvidia_ir_via_gali_kurti_atskira_usb_30_specifikacija/
date: '2008-06-08 10:35:18 +0300'
date_gmt: '2008-06-08 10:35:18 +0300'
categories:
- Naujienos
---
<p>Turbūt jau daugelis žinote ar bent jau esate girdėję apie kitais metais pasirodysiantį <i>USB 3,0</i> duomenų sąsajos standartą. Naujoji versija teoriškai turėtų būti 10 kartų greitesnė bei pasiūlyti visišką suderinamumą su senuoju standartu - viskas kaip ir gražu, tačiau atrodo suderinamumo problemų išvengti nepavyks.<br />
<br><br />
<br>Už <i>USB 3.0</i> standarto specifikacijų kūrimą yra atsakingos trys bendrovės iniciavusios šį projektą – tai <i>Hewlett-Packard</i>, <i>Micrososft</i> ir <i>Intel</i>. Dėl pastarosios kompanijos vykdomų veiksmų, kurie „supykdė“ <i>AMD</i> bei kitus lustų rinkos žaidėjus, kitais metais galime laukti dviejų skirtingų specifikacijų <i>USB 3.0</i> standartų.<br />
<br><br />
<br><br><img src=" http://www.technews.lt/upl/Failai/USB_3.0_contacts.jpg "><br><span class="saltinis">USB 3.0 jungties kontaktų schema</span><br />
<br><br />
<br><i>News.com</i> tinklapyje publikuojama <i>AMD</i> šalininkų nuomonė dėl susiklosčiusios priešpriešos dėl naujojo <i>USB</i> standarto: „Sunkiausia yra tai, kad <i>Intel</i> neteikia jokių naujojo standarto specifikacijos duomenų lustų ir procesorių rinkoje esančioms kompanijoms“. Turbūt pamanėte, kad <i>Intel</i> nori privatizuoti naująjį standartą, tačiau viskas yra kiek kitaip. Bendrovė standarto specifikacijas tikrai išleis, tačiau tik šių metų pabaigoje ar 2009-ųjų pradžioje. Tai reiškia, kad iki to laiko bendrovė galės nevaržomai valdyti <i>USB</i> rinką nuo šešių iki devynių mėnesių, kai tuo tarpu konkurentams neliks nieko kito, kaip tik laukti. <i>News.com</i> šaltinių teigimu, <i>Intel</i> neturi jokios naudos užlaikydami specifikacijos išleidimą, kadangi <i>USB 3.0</i> standarte panaudota gausus intelektinės nuosavybės kiekis iš <i>PCI Special Intrest Group</i> asociacijos, tad toks kompanijos žingsnis atrodo itin keistas.<br />
<br><br />
<br>Ir kaip visa tai vertina ir savo veiksmus vertina patys <i>Intel</i>? <i>News.com</i> pavyko susisiekti ir su šaltiniais artimais šiai kompanijai: „Mes dirbame savo darbą, ir tai jau nebe industrijos pastangų reikalas“. Kiti artimi šaltiniai pridūrė: „<i>Intel</i> specifikacijas išleis tik tada, kada pastarųjų kūrimas bus visiškai baigtas. Ir jis nėra baigtas. Jei specifikacijos būtų subrendusios išleidimui, jos būtų seniai išleistos“.<br />
<br><br />
<br><i>News.com</i> teigimu <i>AMD</i>, <i>Nvidia</i> ir <i>VIA</i> kompanijų nepasitenkinimas gali privesti prie šių kompanijų aljanso sudarymo siekiant sukurti savo specifikacijas <i>USB 3.0</i> jungties standartui. Teoriškai kito tipo specifikacija būtų visiškai suderinama su <i>Intel</i> variantu, tačiau galutiniams vartotojams atsirastų keblumų, suderinamumo atžvilgiu. „Tai nėra gerai vartotojams. Tačiau mes neturime kito pasirinkimo“ – teigė <i>AMD</i> šalininkai.<br />
<br><br />
<br><br />
<br><br />
<br></p>
