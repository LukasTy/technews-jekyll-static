---
layout: post
status: publish
published: true
title: Scythe anonsuoja Cooler Mine 2
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 5519
wordpress_url: http://localhost/site/new/scythe_anonsuoja_cooler_mine_2/
date: '2011-02-07 19:55:37 +0200'
date_gmt: '2011-02-07 19:55:37 +0200'
categories:
- Naujienos
---
<div class="imgright"><img src="http://www.part.lt/img/95ea3366f8305068ea8953d45de4d299712.jpg"  /></div>
<p>Japonijos aušinimo sistemų spacialistė Scythe anonsuoja naują aukščiausios klasės savo kūrinį - Cooler Mine 2. Aušintuvą sudaro du lygiagretūs radiatoriai, kurių paviršiams procesoriaus išskiriamą šilumą atneša 8 karščio vamzdeliai (<i>angl.heatpipes</i>). </p>
<p>Tarp radiatorių sumontuotas 140mm skersmens Scythe Slim Stream ventiliatorius, kurio sūkių intensyvumas valdomas ne tik PWM davikliu, bet ir rankiniu būdu. Toks variantas leidžia pasirinkti 2 sūkių intensyvumo intervalus: nuo 470 iki 1350 rpm bei 740 - 1900 rpm. Išjungus PWM funkciją, ventiliatorius gali suktis nuo 500 iki 1700 rpm, taip visiškai leidžiant Cooler Mine 2 turėtojui susireguliuoti ventiliatoriaus darbą pagal norimą produktyvumo ir triukšmo santykį. Gana žemai sumontuotas ventlliatorius turėtų aušinti ir aplink CPU lizdą išdėstytus komponentus - elektros tiekimo grandinės reguliatorius (VRM) bei darbinę atmintį (RAM).</p>
<p>Scythe paliko galimybę padidinti aušintuvo efektyvumą primontuojant dar 2 papildomus ventiliatorius, taigi viso jų gali būti net 3. Konfigūracija su vienu standartiniu ventiliatoriumi minimaliai turėtų skleisti ~9.6 dBA triukšmo, blogiausiu atveju - 36.4 dBA.</p>
<p>Scythe Cooler Mine 2 suderinamas su visomis naujausiomis platformomis: Intel LGA 775/1155/1156/1366 bei AMD AM2/AM2+/AM3 lizdais. Visos aušinimo sistemos svoris siekia net 1150g. Parduotuvių lentynose šis aušinimo sprendimas turėtų atsirasti jau šį mėnesį ir kainuoti ~50 eurų.<br /></p>
