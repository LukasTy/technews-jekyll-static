---
layout: post
status: publish
published: true
title: Bitė teigia, kad jų 3G tinklas - pats greičiausias
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5735
wordpress_url: http://localhost/site/new/bite_teigia_kad_ju_3g__pats_greiciausias/
date: '2011-03-31 19:19:19 +0300'
date_gmt: '2011-03-31 19:19:19 +0300'
categories:
- Naujienos
---
<div class="imgright"><img src="http://t0.gstatic.com/images?q=tbn:6Y9cwtfCcN0TUM:http://static.techwithoutwires.com/techwithoutwires.com/imgname--the_new_sony_ericsson_ec400_hspa_cards---50226711--EC400_Front_Angle40-thumb.jpg"  /></div>
<p>RRT ataskaitos duomenimis, duomenų perdavimas Bitės tinklu yra sparčiausias Lietuvoje. Antrus metus iš eilės geriausią failų siuntimo spartos rezultatą parodęs tinklas praėjusiais metais buvo beveik 40 proc. greitesnis už prasčiausiai pasirodžiusį operatorių.</p>
<p>„RRT ataskaita patvirtina atsiliepimus, kuriuos girdime iš savo klientų – Bitės tinklas Lietuvoje garantuoja greitį, kokybę ir platų padengimą. Šis tyrimas buvo atliktas dar prieš mūsų tinklo modernizacijos pabaigą praėjusių metų paskutiniame ketvirtyje ir su senesnio modelio modemais. Todėl Bitės mobiliojo interneto paslauga dabar yra dar spartesnė ir ją toliau planuojame tobulinti klientams garantuodami kokybę ir geras kainas“, - sakė Bitės grupės generalinio direktoriaus pavaduotojas klientams Chris Robbins.</p>
<p>RRT tyrimo rezultatai parodė, kad Bitės mobiliojo interneto vidutinis greitis yra 1592,98 kb/s – jis lenkia Omnitel ir Tele2 mobiliojo interneto paslaugų greičius atitinkamai siekiančius 1221,18 kb/s ir 1156,85 kb/s. Beveik 14 proc. RRT bandymų metu Bitės tinkle buvo pasiektas didesnis nei 2000 kb/s greitis.Taip pat Bitės tinkle buvo mažiausia nutrūkusių duomenų perdavimo dalis – tik 3 procentai. Omnitel tinkle nutrūkusių duomenų perdavimo dalis siekė beveik 4 proc. (3,99 proc.), o „Tele2“ tinkle – 5,82 procento. </p>
<p>Failo persiuntimo sparta Bitės tinkle buvo didžiausia net 18-oje Lietuvos miestų iš 23, kuriuose RRT atliko tyrimus. Kai kuriuose miestuose, pavyzdžiui, Telšiuose, Plungėje ar Rokiškyje, Bitės tinklo sparta lenkė kitų operatorių mobiliojo interneto ryšį dvigubai ar daugiau. </p>
<p>RRT parengtoje mobiliojo ryšio paslaugų kokybės ataskaitoje taip pat paskelbti ir tinklalapių siuntimo spartos rodikliai. Tyrimo metu buvo atsisiunčiamas standartinis bandymams skirtas tinklalapis Copernicus, kuro dydis 204 kB. Šiame bandyme Bitė užėmė antrą vietą pagal vidutinį greitį – 85,07 kb/s ir parodė geriausią tinklo pasiekiamumo rezultatą.<br /></p>
