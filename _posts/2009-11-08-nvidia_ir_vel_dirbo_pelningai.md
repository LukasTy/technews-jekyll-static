---
layout: post
status: publish
published: true
title: nVidia ir vėl dirbo pelningai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4253
wordpress_url: http://localhost/site/new/nvidia_ir_vel_dirbo_pelningai/
date: '2009-11-08 13:35:22 +0200'
date_gmt: '2009-11-08 13:35:22 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:PtCItTgmWlDVEM:http://farm3.static.flickr.com/2326/2269686890_088439ace8_o.jpg"  /></div>
<p>Po keleto sunkių ketvirčių grafinių plokščių gamintojas nVidia pagaliau ir vėl pradėjo dirbti pelningai. Kompanija su džiaugsmu praneša, kad trečiąjį 2010 metų fiskalinį ketvirtį uždirbo 107.6 milijonus JAV dolerių.</p>
<p>nVidia šiuo rezultatu labai džiaugiasi dėl to, jog praėjusių fiskalinių metų ketvirtajame ketvirtyje ji uždirbo apie 61.7 milijonus JAV dolerių, tačiau per pirmąjį ir antrąjį šių fiskalinių metų ketvirčius prarado net 306.6 milijonus JAV dolerių, tad pelningas ketvirtis padrąsina kompaniją.</p>
<p>nVidia, žinoma, pagerino ir praėjusių metų trečiojo ketvirčio rezultatus. Kompanija padidino pajamų kiekį 6 procentais, o pelną – 74 procentais. Kompanijos CEO Jen-Hsunas Huangas sako, jog nVidia pamatė galimybes pagerinti situaciją kiekviename iš kompanijos verslo sektorių, tačiau čia veikiau tik gražūs žodžiai – dėl atsigaunančios rinkos, geresnius finansinius rezultatus pasiekė tiek Intel, tiek ir AMD.</p>
<p>Žvelgiant į prasidėjusį ketvirtį, nVidia tikisi pajamas padidinti labai nedaug, apie 2 procentais, o pelnas turėtų likti toks pat. Kompanija mano, kad ji sugebės pasiekti 905 milijonus JAV dolerių įplaukų bei 105-107 milijonus JAV dolerių pelno atžymas.<br /></p>
