---
layout: post
status: publish
published: true
title: Pirmieji Lucid Hydra spartos rezultatai
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4264
wordpress_url: http://localhost/site/new/pirmieji_lucid_hydra_spartos_rezutlatai/
date: '2009-11-12 21:50:55 +0200'
date_gmt: '2009-11-12 21:50:55 +0200'
categories:
- Naujienos
---
<p>Jau daugiau nei prieš metus <i>Lucid</i> suintrigavo prabildami apie galimybę priversti kartu generuoti kadrus žaidimuose skirtingų gamintojų vaizdo plokštes su beveik linijiniu spartos prieaugiu. Nors pirmųjų pagrindinių plokščių su <i>Lucid Hydra</i> lustu sulauksime, geriausiu atveju, tik šių metų gale, tačiau apie spartą šiokį tokį įspūdį susidaryti jau galime.</p>
<p>Keliuose <a class="ns" href="http://www.techreport.com/articles.x/17934">kompiuterių</a> <a class="ns" href="http://hothardware.com/Articles/Lucid-Hydra-200-MultiGPU-Performance-Revealed/">technikos</a> <a class="ns" href="http://www.pcper.com/article.php?aid=815">apžvalgų</a> portaluose pasirodė pirmieji <i>Hydra 200</i> spartos rezultatai. Testams naudota sistema buvo gana neįprasta. Pagrindiniame korpuse įrengta <i>Gigabyte EX58-UD3R</i> plokštė su <i>Core i7 920</i> procesoriumi ir 2 x 1 GB DDR3-1333 atminties. Kadangi naudota pagrindinė plokštė neturi <i>Hydra 200</i> lusto, vaizdo plokštės buvo prijungtos prie atskiros <i>Lucid</i> sukurtos plokštės, kuri buvo prijungta prie <i>Gigabyte</i> plokštės PCI-E X16 jungties.</p>
<p>Testų rezultatai nėra vienareikšmiai. Pirmiausiai, spartos padidėjimas su dviem identiškom vaizdo plokštėm nėra dvigubas, tačiau naudojant identiškas plokštes kai kuriais atvejais gali pakilti ir iki daugiau nei 180 procentų, o kartais tik iki 140. Naudojant skirtingas plokštes rezultatai kartais nėra tokie, kokių buvo galima tikėtis. <i>Radeon HD4890</i> veikiant kartu su <i>HD4770</i> <i>FEAR2, Call of Juarez</i> ir <i>Stormrise</i> žaidimuose, kadrų skaičius per sekundę tampa netgi mažesnis nei su viena <i>HD4890</i>, nors suporavus <i>HD4770</i> su <i>GTX260</i>, sparta kartais gali šoktelti net iki 170 procentų ,lyginant su vienos <i>GTX 260</i> rezultatu, ar netgi pralenkti dvi <i>Geforce GTX 260</i>.</p>
<p>Akivaizdu, jog <i>Hydra 200</i> tvarkyklių patobulinimai yra būtini. Tai rodo ne tik nepastovūs spartos rezultatai, bet ir <i>DirectX 11</i> nepalaikymas bei vaizdo iškraipymai, tokie kaip netikslus spalvų atkūrimas <i>DirectX 10</i> žaidimuose, su kuriais susidūrė apžvalgininkai.</p>
<p><i>MSI</i> pirmąją plokštę su <i>Lucid Hydra 200</i> lustu <a class="ns" href="http://www.technews.lt/tekstas/msi_pristato_big_bang_trinergy_pagrindine_plokste.html;;">žada</a> pristatyti iki šių metų pabaigos, todėl greičiausiai tik tuomet pamatysime oficialias apžvalgas ir spartos palyginimus su didesniu vaizdo plokščių asortimentu ir žaidimų skaičiumi.</p>
<p>Apie <i>Lucid Hydra</i> technologiją daugiau galite sužinoti <a class="ns" href="http://www.technews.lt/tekstas/Lucid_HYDRA_atvers_MultiGPU_pasauli_.html;;">čia</a>.<br /></p>
