---
layout: post
status: publish
published: true
title: 'Pervadinimo manija plinta ir čia: „ADATA SP920“ SSD kaupiklis'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8845
wordpress_url: http://localhost/site/new/adata_sp920_ssd_kaupiklis_/
date: '2015-08-02 11:23:06 +0300'
date_gmt: '2015-08-02 11:23:06 +0300'
categories:
- Duomenų kaupikliai
- Apžvalgos
---
<p style="text-align: justify;">MU02 - girdėtas skaičių ir raidžių derinys turinties „Crucial“ SSD kaupiklį. Tokio paties pavadinimo programinį kodą naudoja ir SP920. „ADATA“ net nesistengia nuslėpti (kažin ar tai nesukėlus įtarimo įmanoma), kad jos produktas turi trečios šalies sukurtą programinį kodą. Visgi tarp SP920 ir „Crucial M550“ yra vienas esminis skirtumas. Pastarajai kompanijai pristačius MX200 seriją, M550, o kartu ir MX100, greitai dingo iš Lietuvos parduotuvių – šiuo metu jų rasti nebeįmanoma. Savo ruožtu visi SP920 šeimos modeliai vis dar plačiai prieinami.</p>
<p><img class="aligncenter" style="width: 520px; height: 644px;" src="http://technews.lt/userfiles/ADATASP920logo.jpg" alt="" /></p>
<p>&nbsp;</p>
<p><strong>Pakuotė ir komplektacija </strong></p>
<p style="text-align: justify;">Kaip SSD kaupikliui skirtas įpakavimas - labai nemažas ir turintis papildomą langelį, pro kurį matomas pats SSD. „ADATA“ apie savo produktą šneka daug: pilnas suderinamumas su SATA II 3 Gb/s protokolu, atsparumas smūgiams, suteikiamas trijų metų garantinis aptarnavimas bei duomenų klonavimo „Acronis True Image HD“ kopija. Kitoje dėžutės (vis dar) pusėje gamintojas nurodo visų SP920 šeimos narių linijinius skaitymo/rašymo greičius.</p>
<p style="text-align: center;"><a href="http://technews.lt/userfiles/SAM_4314.png"><img style="width: 232px; height: 155px;" src="http://technews.lt/userfiles/SAM_4314.png" alt="" /></a><a href="http://technews.lt/userfiles/SAM_4316.png"><img style="width: 232px; height: 155px;" src="http://technews.lt/userfiles/SAM_4316.png" alt="" /></a></p>
<p style="text-align: justify;">Į komplektaciją „ADATA“ įdėjo viską, ką tik sugebėjo: staliniams kompiuteriams skirtą 2,5" -&gt; 3,5" dėklą, 7 mm - 9 mm tarpiklį, kuris skirtas nešiojamiems kompiuteriams, tvirtinimo varžtelius bei vartotojo gidą. Ko trūksta? Galbūt firminio „ADATA“ lipduko.</p>
<p style="text-align: center;"><a href="http://technews.lt/userfiles/SAM_4318.png"><img style="width: 468px; height: 312px;" src="http://technews.lt/userfiles/SAM_4318.png" alt="" /></a></p>
<p>&nbsp;</p>
<p><strong>Žvilgsnis į produktą ir jo specifikacijas</strong></p>
<p style="text-align: justify;">Štai. Firminis „ADATA“ lipdukas, kartu su firminiu ženklu (kolibriu) - ant 7 mm aukščio korpuso. Dar kartą labai aiškiai apibrėžta SSD talpa, formatas ir įgimta sąsaja.</p>
<p style="text-align: center;"><a href="http://technews.lt/userfiles/SAM_4321.png"><img style="width: 232px; height: 155px;" src="http://technews.lt/userfiles/SAM_4321.png" alt="" /></a><a href="http://technews.lt/userfiles/SAM_4322.png"><img style="width: 232px; height: 155px;" src="http://technews.lt/userfiles/SAM_4322.png" alt="" /></a></p>
<p style="text-align: justify;">Nedaug sveriančiame plastmasiniame korpuse randame žalios spalvos montažinę plokštę, ant kurios prilituotas aštuonių kanalų „Marvell 88SS9189“ valdiklis. Identišką valdiklį turi ir spartos diagramose pasirodysiantis „Crucial MX200“. Be išimties visi SP920 seriją sudarantys modeliai (128, 256, 512 GB ir 1 TB) naudoja „Micron“ gamybos 128 Gbit MLC NAND lustus.</p>
<p style="text-align: center;"><a href="http://technews.lt/userfiles/SAM_4323.png"><img style="width: 232px; height: 155px;" src="http://technews.lt/userfiles/SAM_4323.png" alt="" /></a><a href="http://technews.lt/userfiles/SAM_4324.png"><img style="width: 232px; height: 155px;" src="http://technews.lt/userfiles/SAM_4324.png" alt="" /></a></p>
<p style="text-align: justify;">Dviejų didžiausios talpos modelių spartai 128 Gbit lustai nedaro jokios įtakos, tačiau stambesni NAND lustai nėra parankūs 128 ir 256 GB modeliams. Stokojama paralelizmo, todėl rašymo sparta nėra maksimaliai aukšta - 256 GB modelis pasižymi 360 MB/s linijine rašymo sparta. 64 Gbit NAND atmintis leistų pasiekti gerokai aukštesnę spartą. Visi aštuoni iš dviejų 128 Gbit šerdžių sudaryti 20 nm gamybos MLC lustai sutalpinti ant tos pačios montažinės plokštės pusės. Jiems talkina 256 MB DDR3 spartinančiosios atminties lustas, virš kurių matoma kondensatorių juosta – SP920 pasižymi FiF (Flush in Flight) savybe, kurios pagrindinis tikslas yra pradėtų rašyti duomenų apsauga staiga dingus elektros tiekimui. Aušinimo efektyvumo pagerinimui tarp vidinės korpuso dalies ir valdiklio įterptas termo padukas.</p>
<p style="text-align: center;"><a href="http://technews.lt/userfiles/SAM_4326.png"><img style="width: 468px; height: 312px;" src="http://technews.lt/userfiles/SAM_4326.png" alt="" /></a></p>
<p style="text-align: justify;">Dėl galutinai subrendusios 20 nm NAND atminties RAIN technologijos algoritmas labai laisvas, o atidėjiniams skirta vieta siekia vos 2 GB. SP920 kaupikliai turi integruotą apsaugą nuo perkaitimo, ribinei temperatūrai turint siekti 70 C. Ją viršyjus SSD kaupiklis automatiškai sumažina savo spartą. Aparatiniu lygmeniu palaikomas AES-256 bitų šifravimas, tačiau iš „Crucial“ „ADATA“ nesugebėjo perimti TCG Opal 2.0 ir IEEE 1667 šifravimo standartų. Šios dvi savybės iškskirtinai lieka „Crucial“ kompanijos kišenėje.</p>
<p style="text-align: justify;">Kaip minėjome, stambesnė 128 Gbit NAND atmintis skaudžiai atsiliepia tik linijiniams rašymo greičiams. Maksimali skaitymo sparta beveik atsiremia į realias SATA III 6 Gb/s sąsajos galimybes – 560 MB/s. Perėjus į smulkių 4 KB failų zoną numatyta maksimali 96 000 IOPS (skaitant) ir 80 000 IOPS sparta (rašant). Integruotos 20 nm NAND atminties ilgaamžiškumas trims garantiniams metams siekia 72 TB. Tai yra šiek tiek mažiau už „Crucial MX200“ siūlomus 80 TB, tačiau tokio skirtumo neturėtų nė vienas pernelyg sureikšminti.</p>
<p style="text-align: center;"><img style="width: 510px; height: 218px;" src="http://technews.lt/userfiles/SP920specs.png" alt="" /></p>
<p style="text-align: justify;">
<p style="text-align: justify;"><strong>„SSD Toolbox“</strong></p>
<p style="text-align: justify;">Ilgą laiką „ADATA“ buvo vienas iš tų SSD kaupiklių gamintojų (kaip ir „Crucial“), kuris neturėjo savo nuosavos programinės įrangos paketo. Pagaliau „ADATA“ vartotojui davė itin spalvingai apipavidalintą diagnostikos įrankį, apjungiantį ne vieną funkciją, įskaitant: programinio kodo atnaujinimą, „Secure erase“ trynimo iššaukimą, pavojaus įspėjimo aktyvaciją viršyjus kritinę temperatūrą... „SSD Toolbox“ įrankis realiu laiku rodo užimtą/laisvą talpą, kaupiklio būseną, susidėvėjimo išraišką procentais, temperatūrą. Taip pat apskaičiuoja įrašytų duomenų masę.</p>
<p style="text-align: center;"><a href="http://technews.lt/userfiles/SP920toolbox(1).png"><img style="width: 232px; height: 185px;" src="http://technews.lt/userfiles/SP920toolbox(1).png" alt="" /></a><a href="http://technews.lt/userfiles/SP920toolbox(2).png"><img style="width: 232px; height: 185px;" src="http://technews.lt/userfiles/SP920toolbox(2).png" alt="" /></a></p>
<p style="text-align: center;"><a href="http://technews.lt/userfiles/SP920toolbox(3).png"><img style="width: 232px; height: 185px;" src="http://technews.lt/userfiles/SP920toolbox(3).png" alt="" /></a><a href="http://technews.lt/userfiles/SP920toolbox(4).png"><img style="width: 232px; height: 185px;" src="http://technews.lt/userfiles/SP920toolbox(4).png" alt="" /></a></p>
<p>&nbsp;</p>
<p><strong>Testavimas </strong></p>
<p style="text-align: justify;">Testavimas buvo atliekamas jungiant SP920 prie vieno iš „Gigabyte MA-990XA-UD3“ pagrindinės plokštės SATA III 6 Gb/s lizdų. SATA AHCI tvarkyklės – AMD 1.2.1.331. Norėdami objektyviau įvertinti  SSD spartą, testavimui parinkome ne tik sintetinių, bet ir realesnę SSD spartą atspindinčių testų rinkinį. ATTO, „CrystalDiskMark“ ir „FutureMark PCMark 7“ testai buvo atlikti SSD diskams esant šviežios būsenos, o likusieji testai buvo atlikti kaupikliams perėjus į labiau nusistovėjusią būseną. Ji buvo pasiekta pilnai pripildžius kaupiklius duomenimis ir juos ištrynus esant aktyviai TRIM funkcijai. Testavimo metodika nėra ideali ir atspindi daugmaž tokią situaciją: SSD yra sisteminis diskas (OS užima &lt; 15 % SSD talpos), kuris buvo užpildytas duomenimis (žaidimais, sunkiasvorėmis programomis) ir tuomet nutarta kaupiklį išvalyti. Informacija buvo ištrinta ir palikta tik operacinė sistema. Realaus naudojimosi testai kartojami du kartus ir išvedamas vidurkis. Po kiekvieno testo kompiuteris perkraunamas, siekiant išvengti bet kokio galimo informacijos įsiminimo (angl. caching).</p>
<ul>
<li><strong>Procesorius:</strong> AMD Phenom II X4 955 BE @4.263GHz (203x21) 1.504v/ CPU NB @ 2.842GHz 1.325v</li>
<li><strong>Pagrindinė plokštė: </strong>Gigabyte GA-990XA-UD3 (F12)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Kietasis diskas </strong></li>
<li><strong>WD RE3 </strong>(1 TB / 7200 RPM / SATA II)</li>
<li><strong>SSD kaupikliai: </strong></li>
</ul>
<ol>
<li>Corsair Force LS 240 GB (FW S8FM06.5) read 560 MB/s, 50 000 IOPS / write 535 MB/s, 62 000 IOPS;</li>
<li>Crucial MX 200 250 GB (FW MU01) read 555 MB/s, 100 000 IOPS / write 500 MB/s, 87 000 IOPS;</li>
<li>Kingston KC300 240 GB (FW 507KC4), read 525 MB/s, 84 000 IOPS / write 500 MB/s, 52 000 IOPS;</li>
<li>OCZ Vector 150 240 GB (FW 1.2), read 550 MB/s, 90 000 IOPS / write 530 MB/s, 95 000 IOPS;</li>
<li>Plextor PX-256M6S 256 GB (FW 1.7); read 520 MB/s, 90 000 IOPS / write 420 MB/s, 80 000 IOPS;</li>
<li>Samsung 850 Pro 256 GB (FW EXM01B6Q); read 550 MB/s, 100 000 IOPS / write 520 MB/s, 90 000 IOPS;</li>
<li>Transcend SSD370 256 GB (FW 20140516); read 570 MB/s, 75 000 IOPS / write 310 MB/s, 75 000 IOPS</li>
<li>AMD Radeon R7 240 GB (FW 1.01) read 550 MB/s, 95 000 IOPS / write 530 MB/s, 90 000 IOPS</li>
</ol>
<p>&nbsp;</p>
<p><strong>Rezultatai </strong></p>
<p style="text-align: justify;">SP920 palypėja labai aukštai: matuojant vidutinę skaitymo spartą nežymiai pralenkiamas „Crucial MX200“ (423,8 vs 421,5 MB/s) ir priekyje lieka tik 850 Pro.</p>
<p style="text-align: center;"><img style="width: 517px; height: 453px;" src="http://technews.lt/userfiles/SP920hdtuneproread.png" alt="" /></p>
<p style="text-align: center;"><img style="width: 517px; height: 328px;" src="http://technews.lt/userfiles/SP920hdtuneread.png" alt="" /></p>
<p style="text-align: justify;">Rašymo eiga nėra nuosekli, bet minimali rašymo sparta niekuo nenusileidžia MX200 rezultatui (skirtumas mažesnis nei 0,5 MB/s). Vis dėlto vidutinė sparta nėra pavyzdinė: į priekį praleidžiamas ne tik tas pats MX200, bet ir visi kiti dalyvaujantys SSD kaupikliai, išskyrus „Transcend SSD370“.</p>
<p style="text-align: center;"><img style="width: 517px; height: 453px;" src="http://technews.lt/userfiles/SP920hdtuneprowrite.png" alt="" /></p>
<p style="text-align: center;"><img style="width: 518px; height: 328px;" src="http://technews.lt/userfiles/SP920hdtunewrite.png" alt="" /></p>
<p style="text-align: justify;">Net ir pakeitus testavimo įrankį SP920 demonstruoja labai aukštą linijinę skaitymo spartą, nors tenka užleisti pozicijas ne tik 850 Pro, bet ir SSD370 bei KC300. Kaip ir buvo galima tikėtis, linijinė rašymo sparta nėra išsiskirianti.</p>
<p style="text-align: center;"><strong><img style="width: 517px; height: 288px;" src="http://technews.lt/userfiles/SP920CDM(1).png" alt="" /></strong></p>
<p style="text-align: center;"><strong><img style="width: 517px; height: 288px;" src="http://technews.lt/userfiles/SP920CDM(2).png" alt="" /></strong></p>
<p style="text-align: justify;">Išmatuota 4 KB blokų skaitymo sparta labiausiai panaši į „Plextor PX-256M6S“ kaupiklio rezultatus. Panašiai atrodo ir „Kingston KC300“ su „Crucial MX200“. Rašymo sparta, savo ruožtu, pati didžiausia, už savęs paliekant tiek 850 Pro, tiek MX200.</p>
<p style="text-align: center;"><strong><img style="width: 517px; height: 288px;" src="http://technews.lt/userfiles/SP920CDM(3).png" alt="" /></strong></p>
<p style="text-align: center;"><strong><img style="width: 517px; height: 288px;" src="http://technews.lt/userfiles/SP920CDM(4).png" alt="" /></strong></p>
<p style="text-align: justify;">Nepriklausomai nuo užduoties tipo padidinus užklausų skaičių į priekį ima veržtis „OCZ“ produkcija. Arčiausiai SP920 atsiduria MX200, kuris šiek tiek didesnę persvarą įgyja tik inicijavus rašymą.</p>
<p style="text-align: center;"><strong><img style="width: 517px; height: 288px;" src="http://technews.lt/userfiles/SP920CDM(5).png" alt="" /></strong></p>
<p style="text-align: center;"><strong><img style="width: 517px; height: 288px;" src="http://technews.lt/userfiles/SP920CDM(6).png" alt="" /></strong></p>
<p style="text-align: justify;">Realaus naudojimo scenarijų simuliuojančiame „PCMark 7“ teste SP920 įsispraudžia tarp „OCZ“ flagmano ir „Plextor PX-256M6S“. MX200 lieka priekyje su +72 taškais.</p>
<p style="text-align: center;"><img style="width: 517px; height: 288px;" src="http://technews.lt/userfiles/SP920pcmark7.png" alt="" /></p>
<p style="text-align: justify;">Toliau pasižiūrėsime, kaip abiems kaupikliams sekasi susitvarkyti su kasdieninėmis užduotimis. Pasirinkome 8,16 GB talpos papkę, talpinančią beveik 1300 ivairaus dydžio failų (1 KB – 250 MB) . Skirsnis, pasitelkus į pagalbą „Microsoft RichCopy“ kopijavimo įrankį, buvo iškeltas iš vienos direktorijos į kitą, arba tiesiog dubliuojamas. 3.47 GB ISO failo kopijavimas vyko įprastiniu būdu.</p>
<p style="text-align: center;"><img style="width: 517px; height: 288px;" src="http://technews.lt/userfiles/SP920RW(1).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/SP920RW(2).png" alt="" /></p>
<p style="text-align: justify;">Itin dažna namų kompiuteriuose naudojama užduotis – išarchyvavimas, todėl šiai užduočiai parinkome 8,66 GB sveriantį archyvą, kuriame tilpo beveik 5000 failų ( dydis 1 KB – 350 MB). Nepamiršome ir archyvavimo užduoties. SSD kaupikliai turėjo sukurti 391 MB archyvą.</p>
<p style="text-align: center;"><img style="width: 517px; height: 288px;" src="http://technews.lt/userfiles/SP920RW(3).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/SP920RW(4)(1).png" alt="" /></p>
<p style="text-align: justify;">„Dragon Age 2“ bei „Crysis 2“ žaidimų diegimas, atnaujinimas, lygio krovimas.</p>
<p style="text-align: center;"><img style="width: 517px; height: 288px;" src="http://technews.lt/userfiles/SP920RW(5).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/SP920RW(6).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/SP920RW(7).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/SP920RW(8).png" alt="" /></p>
<p style="text-align: justify;">IOPS matuojama 4 KB failų rašymo sparta iki kol QD neviršyja 3-ų be 850 Pro nusileidžia PX-256M6S ir MX200 kaupikliams. Užklausų skaičiui padidėjus iki 4-ių SP920 kyla aukščiau PX-256M6S, tačiau MX200 lieka nepavytas. Paskutinėse fazėse įgyta persvara siekia ~1600 - 1750 IOPS.</p>
<p style="text-align: center;"><strong><img style="width: 517px; height: 409px;" src="http://technews.lt/userfiles/SP920IOPS(1).png" alt="" /></strong></p>
<p style="text-align: justify;">Prie mažiausių užklausų skaičiaus rašymo sparta sutampa su 850 Pro tempu, į priekį praleidžiant tik MX200. Viršyjus QD=3 prie lyderiaujančios trijulės jungiasi KC300 (kai dirba su spūdžiais duomenimis) bei karts nuo karto „OCZ“ pagaminti SSD kaupikliai.</p>
<p style="text-align: center;"><strong><img style="width: 518px; height: 409px;" src="http://technews.lt/userfiles/SP920IOPS(2).png" alt="" /></strong></p>
<p style="text-align: justify;">Kombinuotos apkrovos vaizdas panašus į tą, kuomet sukurtą apkrovą sudaro vien skaitymas. SP920 išlieka priekyje PX-256M6S ir pačioje pabaigoje (QD=6) beveik pagauna MX200. Iš apčiuopiamo skirtumo lieka tik ~1000 IOPS.</p>
<p style="text-align: center;"><strong><img style="width: 517px; height: 409px;" src="http://technews.lt/userfiles/SP920IOPS(3).png" alt="" /></strong></p>
<p style="text-align: justify;">Antras geriausias pasiektas laikas (0,037 ms) matuojant vidutinę rašymo gaišties trukmę leidžia įsitaisyti tarp MX200 ir 850 Pro. Skaitymo gaišties laikas yra ketvirtas tarp devynių SSD kaupiklių.</p>
<p style="text-align: center;"><strong><img style="width: 517px; height: 328px;" src="http://technews.lt/userfiles/SP920avglatency.png" alt="" /></strong></p>
<p>Maksimalūs gaišties laikai tiek skaitant, tiek rašant bendrame kontekste atrodo labai neprastai, ypač rašymo gaištis (0,507 ms). Nusileidžiama tik 850 Pro ir „Corsair Force LS“, kuomet šis dirba su nespūdžiais duomenimis.</p>
<p style="text-align: center;"><strong><img style="width: 517px; height: 328px;" src="http://technews.lt/userfiles/SP920maxlatency.png" alt="" /></strong></p>
<p style="text-align: justify;">Nepertraukiamai rašant duomenis pirmąją valandą SP920 pajėgus pranokti MX200, tačiau galiausiai krenta į patį dugną ir po penkių valandų savo kišenėje turi tik 5690 IOPS. Palyginimui, MX200 baigia su 7263 IOPS, o lyderis - „AMD Radeon R7“ - su daugiau nei 20 000 IOPS.</p>
<p style="text-align: center;"><strong><img style="width: 518px; height: 289px;" src="http://technews.lt/userfiles/SP920steadyperf(1).png" alt="" /> </strong></p>
<p style="text-align: justify;">Situacija panaši:iš pradžių buvo galima pakovoti su MX200 ir vieninteliu mažesnės talpos „OCZ ARC 100“ kaupiklu, tačiau gaišties laikai nebuvo linkę nė trupučio stabilizuotis. Galiausiai pasiektos daugiau nei 11 ms.</p>
<p style="text-align: center;"><strong><img style="width: 518px; height: 289px;" src="http://technews.lt/userfiles/SP920steadylat.png" alt="" /></strong></p>
<p>&nbsp;</p>
<p><strong>Išvados</strong></p>
<p style="text-align: justify;">Nepilnai supratusiems kas per „sutvėrimas“ yra 256 GB talpos SP920 pasakysime tiesiai šviesiai: tai tokios pačios talpos „Crucial M550“ tik su 128 Gbit MLC NAND atmintimi vietoje didesnę įrašymo spartą garantuojančios 64 Gbit. Papildomai pasakysime, kad pervadintas M550 negavo teisės į visas šifravimo funkcijas, tačiau kiek svarbūs TCG Opal 2.0 ir IEEE 1667 eiliniam vartotojui paliekame įvertinti kiekvienam asmeniškai. „Crucial“ jau spėjo atsisakyti M550 serijos, tačiau tai nereiškia, kad toks žingsnis buvo atliktas dėl M550 nesėkmės SSD kaupiklių rinkoje. Atvirkščiai. M550 buvo sėkminga serija. Neturėtume klysti sakydami, kad ir SP920 kaupikliai automatiškai turėtų būti verti dėmesio, bet nuo to privalome bent laikinai susilaikyti, kadangi 128 ir 256 GB talpos modeliai vietoje 64 Gbit NAND atminties gavo pigesnius gamybos kaštus garantuojančią 128 Gbit atmintį.</p>
<p style="text-align: justify;">Dėl tokio „ADATA“ sprendimo linijinis rašymo greitis negali pasiekti 400 MB/s. Tai akivaizdžiai matoma sintetinuose testuose, kuriuose pagrindiniu SP920 varžovu tampa „Transcend SSD370“. Linijinė skatymo sparta dėl 128 Gbit NAND atminties visiškai nenukentėjo, todėl SP920 ne kartą ir ne du prilygo „Crucial MX200“ arba net kando „Samsung 850 Pro“. Panašu, kad didesnių NAND lustų panaudojimo negalima sieti su IOPS sparta, nes SP920 išliko labai aukštame lygyje tiek rašant 4 KB failus, tiek naudojant kombinuotą apkrovą, jau nekalbant apie išvystytą spartą skaitant. Dažniausiai į priekį buvo praleidžiami tik MX200 ir 850 Pro. Nusiskundimų neturėjome ir išmatavę skaitymo/rašymo gaišties laikus, tik tiek, kad SP920 liko su prasčiausiu tarpiniu įvertinimu simuliuojant nusistovėjusią spartą.</p>
<p style="text-align: justify;">Kainuodamas ~104 eurus 256 GB talpos SP920 bando atsidurti tarp to paties „Crucial MX200“ (106 €) ir „Transcend SSD370“ (96 €). Vertinant tiek su sintetika užfiksuotus, tiek realaus naudojimo rezultatus, nustatyta kaina yra teisinga: SP920 dažniausiai lenkė SSD370 ir praktiškai visuomet atsiliko nuo MX200. Deja, bet realaus naudojimosi testuose SP920 atsidurdavo arčiau SSD370, nei MX200, o su kaina situacija yra atvirkštinė. Jei apžvalgos herojaus kaina linktų arčiau SSD370 kainos, SP920 padėtis būtų kur kas palankesnė, nepaisant įrodymų, kad ir su nepalankiais 128 Gbit lustais M550 viduriai verti solidaus vidutinioko vardo, kuriam talkina turtingas antrinių savybių paketas.</p>
<p style="text-align: center;"><img style="width: 200px; height: 200px;" src="http://technews.lt/userfiles/SP920award_vectorized.png" alt="" /></p>
