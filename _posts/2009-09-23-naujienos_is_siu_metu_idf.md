---
layout: post
status: publish
published: true
title: Naujienos iš šių metų IDF
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4081
wordpress_url: http://localhost/site/new/naujienos_is_siu_metu_idf/
date: '2009-09-23 22:26:37 +0300'
date_gmt: '2009-09-23 22:26:37 +0300'
categories:
- Naujienos
---
<p>Šiuo metu San Franciske vyksta kasmetinis mikroprocesorių gigantės organizuojamas renginys <i>Intel Developer Forum</i>. Kaip ir praėjusiais, taip ir šiais metais <i>Intel</i> pateikė nemažai informacijos apie naujausias technologijas ir ruošiamus produktus.</p>
<p>Šiemet, be abejo, neapsieita be Larrabee grafikos posistemio - pagalbinio procesoriaus, kuris čia buvo pirmą kartą pademonstruotas generuojantis 3D grafiką. Intel specialistas Bilas Markas (Bill Mark) pademonstravo <i>Enemy Territory: Quake Wars</i> sceną, generuojamą taikant spindulių trasavimo (Ray Tracing) algoritmą. B. Markas pabrėžė, jog aprašyti vandens efektams aprašyti prireikė tik 10 C++ kodo eilučių. Visgi nei jie, nei bendras scenos vaizdas neišsiskyrė nei realistiškumu, nei sklandžia veikimo sparta, rašo <a class="ns" href="http://www.bit-tech.net/hardware/graphics/2009/09/23/idf-day-1-maloney-demos-larrabee/1">Bit-Tech</a>. Tuo įsitikinti galite ir patys, žvilgtelėję į žemiau esantį vaizdo įrašą.</p>
<p><object width="560" height="340"><param name="movie" value="http://www.youtube.com/v/b5TGA-IE85o&hl=en&fs=1&"></param><param name="allowFullScreen" value="true"></param><param name="allowscriptaccess" value="always"></param><embed src="http://www.youtube.com/v/b5TGA-IE85o&hl=en&fs=1&" type="application/x-shockwave-flash" allowscriptaccess="always" allowfullscreen="true" width="560" height="340"></embed></object></p>
<p>Be naujos architektūros <i>Sandy Bridge</i> procesorių, kurie, pasirodo, jau sėkmingai veikia su Windows ir netgi intensyviomis grafikos bei taikomosiomis programomis, demonstracijos, šiuometiniame Intel forume buvo pristatyti ir pirmieji 22 nm technologinio proceso <a class="ns" href="http://www.techreport.com/discussions.x/17632">lustai</a>. Be abejo, tai nėra pirmieji <i>Sandy Bridge</i> procesorių pasekėjai, o tik SRAM atmintis. Visgi tai byloja, jog <i>Intel</i> neatsilieka nuo grafiko, ir pirmieji procesoriai, naudojantys šią technologiją, pasirodys 2011 metais.</p>
<p>Toje pačioje parodoje buvo galima sutikti ir vyrukus iš <i>Lucid</i>, kurie pristatinėjo savo <i>Hydra 200</i> lustą, leidžiantį kartu <a class="ns" href="http://www.technews.lt/tekstas/Lucid_HYDRA_atvers_MultiGPU_pasauli_.html;;">naudoti</a> tiek <i>Nvidia</i>, tiek ir <i>ATI</i> grafikos plokštes. Šįkart <a class="ns" href="http://www.pcper.com/article.php?aid=785">PCPerspective</a> turėjo galimybę pamatyti veikiančią sistemą su keliomis skirtingomis vaizdo plokščių konfigūracijomis. Apie spartos rezultatus neužsimenama, tačiau panašu, jog po mažiau nei mėnesio parduotuvėje jau pasirodys pirmoji <i>Hydra</i> lustą turinti pagrindinė plokštė, <i>MSI</i> <a class="ns" href="http://www.technews.lt/tekstas/msi_ruosia_perversma_multi_gpu_sistemose.html;;">Big Bang</a>. Ši plokštė turės techniškai pažangiausią <i>Hydra</i> lusto versiją, kuri leidžia naudoti iki 4 vaizdo plokščių.</p>
<p>Demonstracijos įrašą galite rasti <a class="ns" href="http://vimeo.com/6700209">čia</a>.</p>
