---
layout: post
status: publish
published: true
title: Staliniai AMD Vishera FX procesoriai pasirodys trečiame metų ketvirtyje
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6353
wordpress_url: http://localhost/site/new/staliniai_amd_vishera_procesoriai_pasirodys_treciame_metu_ketvirtyje/
date: '2012-02-11 17:04:47 +0200'
date_gmt: '2012-02-11 17:04:47 +0200'
categories:
- Naujienos
---
<p>
<br />Turkų IT portalas <a class="ns" href="http://www.donanimhaber.com/islemci/haberleri/DH-Ozel-AMDnin-2012-yol-haritasi-FX-ve-Fusion-serisi-yeni-islemciler.htm">Donanimhaber.com</a> paskelbė artimiausiu metu ketinamų išleisti AMD „Vishera“, „Trinity“ bei „Brazos 2.0“ procesorių tikslius modelius, remdamasis iš gamintojo nutekėjusia informacine skaidre. Deja, bet gaminių specifikacijos kol kas lieka neaiškios.</p>
<p>Sparčiausiame segmente dabartiniai „Bulldozer“ architektūros procesoriai bus pakeisti į „Piledriver“ šių metų trečiajame ketvirtyje. Naujieji „Vishera FX“ procesoriai turės "x300" žymėjimą. Dabartiniai aštuonių branduolių „FX 8120/8150“ bus pakeisti į „FX 8350/8320“, o šešių branduolių „FX 6120/6200“ į „FX 6300“ modelį, galiausiai keturių branduolių „FX 4120“ lustai į „FX 4320“ procesorius. </p>
<p>Manoma, kad „Piledriver“ mikroarchitektūra leis padidinti instrukcijų per dažnį (angl. IPC) spartą apie 15% bei pasiekti aukštesnių dažnių. Naujieji „Vishera FX“ procesoriai greičiausiai bus visiškai suderinami su dabartiniu AM3+ lizdu. Keista, tačiau Donanimhaber.com pateiktoje informacijoje nesimato visai netrukus ketinamo išleisti „FX 4170“ procesoriaus, kuris dirbs 4,2 GHz dažniu, o spartintame režime net 4,3 GHz taktiniu dažniu bei turės 8 MB spartinančios atminties ir 125 W išskiriamos šilumos (angl. TDP) reitingą. </p>
<p>Skaidrėje nesimato ir „FX 8170“ centrinio procesoriaus, todėl tikėtina, kad AMD šio CPU nepristatys, kaip ir kitų, labiau subrendusią B3 reviziją turinčių „Bulldozer“ gaminių. Priminsime, kad visi dabartiniai „Bulldozer“ procesoriai yra B2 revizijos.   </p>
<p>Naujos kartos hibridinių „Trinity“ procesorių (angl. APU) erą pradės sparčiausi AMD „A10-5800“ ir „A10-5700“ modeliai, kurie abu turės integruotą „Radeon HD 7660D“ grafinį posistemį. Tame pačiame antrajame ketvirtyje turi pasirodyti ir kiek silpnesni AMD „A8-5500/5600“ modeliai su integruotu „Radeon HD 7560D“ grafiniu posistemiu. AMD „Brazos 2.0“ šeima startuos kartu su spartesniu AMD „E2-1800"“ APU, turinčiu „HD 7340“ grafikos apdorojimo sprendimą bei su silpnesniu „E1-1200“ APU, turinčiu „HD 7310“ grafinį spartintuvą.</p>
<p>Trečiajame metų ketvirtyje kartu su jau minėtais „Vishera FX“ procesoriais pasirodys keli nauji silpnesni „Trinity“ APU modeliai: „A6-5400“ ir „A4-5300“. Pirmasis turės „Radeon HD 7540D“ grafinį posistemį, o antrasis – „HD 7480D“.</p>
<p><img src="http://technews.lt/upload/75a.jpg" /></p>
<p><span class="saltinis">Donanimhaber.com iliustracija.</span></p>
<p><img src="http://technews.lt/upload/opteron_01.gif" /></p>
<p><span class="saltinis">Overclockers.ru iliustracija.</span><br /></p>
