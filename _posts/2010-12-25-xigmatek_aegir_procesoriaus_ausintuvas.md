---
layout: post
status: publish
published: true
title: Xigmatek Aegir procesoriaus aušintuvas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5355
wordpress_url: http://localhost/site/new/xigmatek_aegir_procesoriaus_ausintuvas/
date: '2010-12-25 18:24:13 +0200'
date_gmt: '2010-12-25 18:24:13 +0200'
categories:
- Aušinimas
- Apžvalgos
---
<p>
<br />Mes ir toliau tęsiame centrinio procesoriaus aušintuvų testus bei jų palyginimą. Į mūsų testavimo poligoną atkeliavo vienas iš naujausių kompanijos Xigmatek gaminių vardu Aegir, kuris naudoja keletą Xigmatek naujovių ir yra pritaikytas Intel bei AMD centriniams procesoriams. Ir vėlgi naudodami AMD Phenom II X4 sistemą mes pažiūrėsime, kaip šiam gaminiui sekasi aušinti mūsų įkaitusį procesorių.</p>
<p>TURINYS:</p>
<p>>Šiek tiek apie Xigmatek<br />
<br />>Pakuotė<br />
<br />>Bendros specifikacijos<br />
<br />>Radiatorius<br />
<br />>Ventiliatorius<br />
<br />>Montavimas<br />
<br />>Testavimas<br />
<br />>Kainos/Spartos santykis<br />
<br />>Išvados</p>
<p><b>Šiek tiek apie Xigmatek</b></p>
<p>Kompanija įsikūrė visai neseniai - 2005-aisias, tačiau iki šių dienų sukūrė ir pagamino pakankamai daug produktų. Turbūt dauguma Jūsų žinote, kad tai aušinimo sprendimų kompanija gaminanti procesorių, vaizdo plokščių aušintuvus, maitinimo blokus, ventiliatorius ir dar šį bei tą, tiksliau termopastas bei montavimo rinkinius. Šiuo metu kompanija taipogi siūlo korpusus, o produktų linijos labai išsiplėtusios – Xigmatek turi daugiau nei 10 skirtingų aušintuvų centriniams procesoriams, siūlo keletą maitinimo blokų serijų kaip ir septynis skirtingus korpusus įvairaus tipo sistemoms.</p>
<p><b>Pakuotė</b></p>
<p>Xigmatek pas mus atkeliavo gana išvaizdžioje pakuotėje, kuri sudaryti iš kelių dalių. Noriu pasakyti, kad norint atidaryti pakuotę, ją reikia išstumti iš pusiau plastmasinio, pusiau kartoninio sluoksnio, po kuriuo ir slepiasi visa Xigmatek Aegir pakuotės dėžutė. Tiesa, ant minėto pirmojo sluoksnio yra nurodoma visa mus dominanti informacija, susijusi su naudojamomis technologijomis ir specifikacijomis.</p>
<p>Priekinėje pakuotės pusėje mes matome Aegir vardą ir senovės karį su trišakiu žeberklu. Na, pastarasis herojus, kurį jūs taip pat galite pamatyti, čia turi prasmę. Aegir yra mitologinė būtybė, tiksliau jūros milžinas, kuris taip pat puikuojasi tokiais epitetais kaip jūrų dievas ar karalius. Tai norvegų mitologijoje pastebimas veikėjas, kuris pažymi vandenyno galią, tačiau kodėl čia pasirinktas Aegir vardas, aš pasakyti negaliu. Atrodo, jog jis labiau tiktų skysčio aušinimo sistemoms, o ne naudojančioms įprastą orą, kaip yra šiuo atveju. Bet kokiu atveju, prie mitologinio kario mes matome išryškintą užrašą, kuris sako, kad centrinio procesoriaus aušintuvas naudoja dviejų sluoksnių varinius šiluminius vamzdelius, kurie su procesoriumi jungiasi tiesiogiai, o ne per pagrindą, kaip dažnai mums įprasta. Pro dešinėje pusėje esantį plastmasinį langelį mes galime pamatyti dalį aušintuvo, tiksliau jo dalį, kuri liečiasi su procesoriumi.</p>
<p><a class="ns" href="http://sb.technews.lt/Xigmatek%20Aegir/Dideles/2.jpg">
<div class="imgright"><img src="http://sb.technews.lt/Xigmatek%20Aegir/Mazos/2.jpg"  /></div>
<p></a><a class="ns" href="http://sb.technews.lt/Xigmatek%20Aegir/Dideles/1.jpg"><br /><img src="http://sb.technews.lt/Xigmatek%20Aegir/Mazos/1.jpg" /><br /></a></p>
<p>Galinėje pusėje nurodyta specifikacijų lentelė, kuri, tenka pripažinti, labai išsami ir pakankama net mums, technikos entuziastams. Už tai galime pagirti kompaniją, kuri nepagailėjo vietos tokiam menkniekiui, kuris nerūpi įprastam vartotojui. Xigmatek pažymi dar keletą Aegir aušintuvo ypatybių, apie kurias mes pakalbėsime kiek vėliau – minėtą savybę, kad produktas faktiškai neturi pagrindo, nes šiluminiai vamzdeliai iškart kontaktuoja su procesoriumi, bei anti-vibracines gumas, kurios sumažina, kaip jau supratote, vibraciją ir sugeria šiek tiek skleidžiamo garso.</p>
<p><a class="ns" href="http://sb.technews.lt/Xigmatek%20Aegir/Dideles/4.jpg">
<div class="imgright"><img src="http://sb.technews.lt/Xigmatek%20Aegir/Mazos/4.jpg"  /></div>
<p></a><a class="ns" href="http://sb.technews.lt/Xigmatek%20Aegir/Dideles/3.jpg"><br /><img src="http://sb.technews.lt/Xigmatek%20Aegir/Mazos/3.jpg" /><br /></a></p>
<p>Pakuotės vidus nėra kažkuo labai išskirtinis, jis toks pat, kaip ir kituose gaminiuose. Mes, kas be ko, randame radiatorių, vieną Xigmatek ventiliatorių, montavimo plokštelę, krūvą montavimo varžtų ir laikiklių bei vartotojo vadovą. Labiausiai prajuokinęs dalykas pakuotėje, o toks tikrai buvo, mini veržliaraktis su kuriuo, pripažinsiu, pabijojau dirbti. Tiesa, Xigmatek nepamiršo ir savo gamybos termopastos, bet kaip ir su veržliarakčiu, pateikė mini pakuotės versiją.</p>
<p><a class="ns" href="http://sb.technews.lt/Xigmatek%20Aegir/Dideles/6.jpg">
<div class="imgright"><img src="http://sb.technews.lt/Xigmatek%20Aegir/Mazos/6.jpg"  /></div>
<p></a><a class="ns" href="http://sb.technews.lt/Xigmatek%20Aegir/Dideles/5.jpg"><br /><img src="http://sb.technews.lt/Xigmatek%20Aegir/Mazos/5.jpg" /><br /></a><br />
<br /><b>Bendros specifikacijos</b></p>
<p>Pateikiame pagrindines Xigmatek Aegir specifikacijas, įskaitant radiatorių ir ventiliatorių, kurias aptarsime kiek vėliau kalbėdami apie sudedamąsias aušintuvo dalis bei apie patį produktą bendrai.</p>
<p>Xigmatek Aegir specifikacijos:</p>
<p>• Dydis: 130(P) x 66.4(S) x 159(A) milimetro<br />
<br />• Tipas: Tiesioginis prisilietimas naudojant šiluminius vamzdelius<br />
<br />• Šiluminiai vamzdeliai: U formos 6 bendrai<br />
<br />• Medžiagos: Aliuminis ir varis<br />
<br />• Ventiliatorius: 1x dirbantis 1000-2200RPM diapazone<br />
<br />• Svoris: 670 gramų su aušintuvu</p>
<p><b>Radiatorius</b></p>
<p>Xigmatek savajam Aegir radiatoriui parinko gana paplitusį „bokšto“ tipo dizainą, o U raidės formos šiluminiai vamzdeliai radiatoriuje keliauja nuo apačios iki viršaus, kaip yra įprasta tokio tipo aušintuvams. Skirtumas tik tas, kad Xigmatek Aegir yra gigantas ir naudoja ne keturis, o net šešis šiluminius vamzdelius, kurie, pasak kompanijos, priskirti į grupes. Pirmąją sudaro keturi, antrąją – du vamzdeliai.</p>
<p><a class="ns" href="http://sb.technews.lt/Xigmatek%20Aegir/Dideles/8.jpg">
<div class="imgright"><img src="http://sb.technews.lt/Xigmatek%20Aegir/Mazos/8.jpg"  /></div>
<p></a><a class="ns" href="http://sb.technews.lt/Xigmatek%20Aegir/Dideles/7.jpg"><br /><img src="http://sb.technews.lt/Xigmatek%20Aegir/Mazos/7.jpg" /><br /></a></p>
<p>Su centriniu procesoriumi liesis, kaip ir turbūt daugelyje aušintuvų su tiesioginiu prisilietimui, keturi variniai šiluminiai vamzdeliai, tuo tarpu papildomi du ne. Iš čia ir kilo unikali Xigmatek sistema, kuri vadinasi minėtu dviejų sluoksnių varinių šiluminių vamzdelių tiesioginiu prisilietimui. Kaip žinia, fiziškai su procesoriumi gali susiliesti tik keturi šiluminiai vamzdeliai, nes papildomiems tiesiog nebelieka vietos. Čia ir pasireiškia minima įdomi koncepcija. Kompanija įkurdino dar vieną šiluminių vamzdelių grupę, kurią sudaro du vienetai. Pastarieji tiesiogiai liečiasi su minėta pirmąja keturių šiluminių vamzdelių grupe, kuri savo ruožtu tiesiogiai susiliečia su centriniu procesoriumi. Pasak Xigmatek, minėta dviejų šiluminių vamzdelių grupė netiesiogiai „ištraukia“ karštį iš centrinio procesoriaus, nes kartu su keturiais pirmosios grupės nariais jie bendrai gali perduoti didesnį karščio kiekį į aliuminines plokšteles viršuje.</p>
<p>Xigmatek visad stebino tuo, jog daug dėmesio skyrė aušintuvams, kurie procesorių aušina ne pagrindo pagalba, tačiau panaudojant šiluminius vamzdelius iš karto. Ir šiame modelyje mes matome jų darbo vaisius ir be minėtos dviejų sluoksnių sistemos, čia pastebimi dar kitokie pakeitimai. Vietoje to, kad panaudotų keletą 6mm diametro šiluminių vamzdelių, kompanija įtaisė du 8mm šiluminius vamzdelius viduriniame ruože, o tuo tarpu iš šonų – du 6mm vamzdelius. Tai sumažina ir taip siaurus plyšius tarp šiluminių vamzdelių ir paties pagrindo. Centrinė dalis yra tiesiai po centrinio procesoriaus lusto viduriu, kurioje, kaip minėjau, yra du 8mm vamzdeliai, o su viduriniais vamzdeliais jungiasi ir minėtoji antroji grupė, kurią sudaro dar du 6mm vamzdeliai esantys antrajame sluoksnyje. Tai padeda „išraukti“ daugiau karščio, nei tiesiog naudojant keturis šiluminius vamzdelius iš pirmosios grupės.</p>
<p><a class="ns" href="http://sb.technews.lt/Xigmatek%20Aegir/Dideles/10.jpg">
<div class="imgright"><img src="http://sb.technews.lt/Xigmatek%20Aegir/Mazos/10.jpg"  /></div>
<p></a><a class="ns" href="http://sb.technews.lt/Xigmatek%20Aegir/Dideles/9.jpg"><br /><img src="http://sb.technews.lt/Xigmatek%20Aegir/Mazos/9.jpg" /><br /></a></p>
<p>O karščiui, beje, išsisklaidyti yra tikrai kur. Xigmatek Aegir radiatorius yra gana didelis, nes jo aukštis siekia net 15,9 centimetro, plotis 13 centimetrų, o storis – apie 6,6 centimetro. Kai, sakykime, mažylis iš Noctua NH-U9B SE2 yra tokio paties tipo, tai yra „bokšto“, ir pasižymi 36 aliuminio plokštelėmis, tai Aegir jų turi net 48, o ir pats ventiliatorius jau nebe 92mm, kaip Noctua atveju, o 120mm dydžio. Nors, kaip jūs žinote, Noctua mažylyje darbuojasi net du 92mm ventiliatoriai, tačiau prijungti antrą ventiliatorių galima ir prie mūsų testuojamojo radiatoriaus, tačiau mes to nedarysime, nes pakuotėje radome tik vieną.</p>
<p><b>Ventiliatorius</b></p>
<p>Xigmatek Aegir aušintuvo pakuotėje įsikurdinęs 120 milimetro dydžio ventiliatorius, kuris gali dirbti 1000-2200 apsisukimų per minutę diapazone. Jis, kaip ir daugelis centrinio procesoriaus aušintuvų ventiliatorių, naudoja standartinį keturių jungčių jungiklį, kuris jungiasi į CPU aušintuvo jungtį pagrindinėje plokštėje, o jei jūsų pagrindinė bent kiek padori, tikrai leis reguliuoti Xigmatek ventiliatoriaus apsisukimus per minutę.</p>
<p>Kompanija teigia, kad maksimaliais sūkiais ventiliatorius yra pajėgus išpūsti 89,45 CFM oro, kas yra, bent jau „ant popieriaus“, gana neblogai. Ventiliatorius, be visa ko, ne tik atlieka savo pagrindinę funkciją, tai yra ištraukia lauk karštą orą, tačiau yra ir šioks toks puošybos elementas. Aplink aušintuvą išdėlioti keturi LED diodai, kurie šviečia ventiliatoriui dirbant.</p>
<p><a class="ns" href="http://sb.technews.lt/Xigmatek%20Aegir/Dideles/12.jpg">
<div class="imgright"><img src="http://sb.technews.lt/Xigmatek%20Aegir/Mazos/12.jpg"  /></div>
<p></a><a class="ns" href="http://sb.technews.lt/Xigmatek%20Aegir/Dideles/11.jpg"><br /><img src="http://sb.technews.lt/Xigmatek%20Aegir/Mazos/11.jpg" /><br /></a></p>
<p>Ventiliatorius nėra inovacinis, kaip, sakykime, Noctua NF-B9, ar kitokios formos. Jis paprastos stačiakampio formos, turi septynias niekuo neišsiskiriančias menteles ir atlieka savo darbą, tačiau yra labai garsus. Taip yra, todėl, kad dirbdamas 2200 apsisukimais per minutę jis tikrai darbuosis garsiau, nei bet koks kitas įprastas aušintuvo ventiliatorius, kurio sūkiai per minutę neviršija 2000 apsisukimų ribos. Net be jokios matavimo įrangos galima pasakyti, kad Xigmatek Aegir yra pats garsiausias iš penketuko, kuris dalyvauja mūsų testuose. Dar vienas dalykas, kuris suerzino – ventiliatoriaus montavimas. Jį primontuoti reikia naudojant minėtas anti-vibracines gumas, kurios iš tiesų sumažina vibraciją, tačiau kai reikia jas nuimti arba uždėti, tai yra daug nervų ir kantrybės reikalaujantis darbas.</p>
<p><b>Montavimas</b></p>
<p>Dėl savo gabaritų Aegir nėra montuojamas taip lengvai, kaip mažesni aušintuvai, kurie tiesiog per porą minučių užima standartinio centrinio procesoriaus aušintuvo vietą. Čia reikės kiek pasukti galvą, padirbėti ir pavartyti vartotojo vadovą, nors montavimas nėra labai sudėtingas.</p>
<p>Pakuotėje mes randame bendrą montavimo plokštelę su daugybe skylių, kuri yra pritaikyta įvairiems centrinių procesorių lizdams. Kad suprastumėte, kur veržti vienus ar kitus varžtus naudojant AMD, ar Intel procesorių, teks žvilgtelti į pateiktas instrukcijas. </p>
<p><a class="ns" href="http://sb.technews.lt/Xigmatek%20Aegir/Dideles/13.JPG">
<div class="imgright"><img src="http://sb.technews.lt/Xigmatek%20Aegir/Mazos/14.jpg"  /></div>
<p></a><a class="ns" href="http://sb.technews.lt/Xigmatek%20Aegir/Dideles/14.JPG"><br /><img src="http://sb.technews.lt/Xigmatek%20Aegir/Mazos/13.jpg" /><br /></a></p>
<p>Tiesa, dažnas vartotojas gali nusigąsti pamatęs, kad aušintuvo montavimas užima net trylika skirtingų žingsnių, tačiau viskas yra paprasčiau, nei atrodo iš pirmo žvilgsnio. Jei jums bent kartą yra tekę montuoti aušintuvą, kuriam reikalinga galinė plokštelė, čia niekas nesiskirs. Visas tvirtinimo mechanizmas yra toks pat išskyrus tai, kad Xigmatek reikalauja naudoti, bent jau AMD atveju, ne galinę plokštelę, kuri yra pateikiama kartu su pagrindine plokšte, tačiau tą, kurią randame pakuotėje. Vėliau telieka prisukti keletą „karkasų“ bei pritvirtinti radiatorių, o prie pastarojo – ventiliatorių. Produktas paruoštas darbui.</p>
<p><b>Testavimas</b></p>
<p>Testai vyko su AMD sistema. Procesorių aušintuvams rodomiems rezultatams įtakos neturėjo jokie pašaliniai veiksmai. Iš pradžių bandėme, kaip aušintuvai darbuojasi su AMD Phenom II X4 925 jo standartiniuose nustatymuose, vėliau dažnį, kaip ir voltažą, pakėlė iki atitinkamai 3,3GHz bei 1,45V. Ramybės rėžimu kompiuteris veikdavo 15 minučių, tada buvo „paimamas“ rezultatas, tiek pat laiko laukėme ir užkraudami procesorių su OCCT programine įranga. Viso testavimo metu naudojome Noctua NT-H1 termopastą, kuri buvo tepama iš naujo po kiekvieno bandymo. Taip pat norėčiau atkreipti dėmesį į rodyklės ženklus testų lentelėse. Jei rodyklė kyla į viršų, rezultatas tuo geresni, kuo didesnis skaičius, jei rodyklė leidžiasi žemyn – rezultatas tuo geresnis, kuo skaičius mažesnis. Šią rodyklės praktiką naudosime ir ateityje.</p>
<p>Bandymų sistema: </p>
<p>• Centrinis procesorius: AMD Phenom II X4 925 2,8GHz 1,35V@3,3GHz 1,45V<br />
<br />• Pagrindinė plokštė: MSI 870A-G54<br />
<br />• Vaizdo plokštės: AMD Radeon HD 6970<br />
<br />• Darbinė atmintis: OCZ 8GB DDR3-1333MHz<br />
<br />• Kietasis diskas: Apacer 128GB SSD<br />
<br />• Maitinimo blokas: Cougar 700W</p>
<p><img src=" http://sb.technews.lt/Xigmatek%20Aegir/Test%20Photo/1.png" /></p>
<p><img src=" http://sb.technews.lt/Xigmatek%20Aegir/Test%20Photo/2.png" /></p>
<p>Standartinių parametrų AMD Phenom II X4 925 procesoriaus aušinimas parodė, kad Xigmatek Aegir kėsinasi tapti geriausiu kada nors užmontuotu aušintuvu ant mūsų AMD bandymų sistemos. Aušintuvas rodė geresnius rezultatus už likusius keturis konkurentus tiek procesorių apkrovus, tiek ir neapkrovus, tačiau dar kiek anksti kalbėti apie tai, ar dviejų šiluminių vamzdelių grupių sistema išties veikia.</p>
<p><img src=" http://sb.technews.lt/Xigmatek%20Aegir/Test%20Photo/3.png" /></p>
<p><img src=" http://sb.technews.lt/Xigmatek%20Aegir/Test%20Photo/4.png" /></p>
<p>Ne paslaptis, jog jei jūs už centrinio procesoriaus aušintuvą mokėsite daugiau, nei 40 eurų, jūs jį spartinsite, kitu atveju mokėti pinigus už tokį gaminį nėra prasmės. AMD Phenom II X4 925 dažnį pakėlus iki 3,3GHz bei voltažą iki 1,45V, ir toliau lyderiu išliko Xigmatek Aegir, kurio persvara nors ir menka, tačiau pastebima. Atkreipkime dėmesį ir į faktą, jog Coolink Corator DS kainuoja 47 eurus, o Xigmatek gaminys – 44 eurus. Taigi mums nieko nelieka, kaip Xigmatek Aegir paskelbti vienvaldžiu nugalėtoju.</p>
<p><b>Kainos/Spartos santykis</b></p>
<p>Tai naujas skyrelis mūsų centrinio procesoriaus aušintuvų testuose. Kiekvieną kartą pateikdami vis naujo aušintuvo apžvalgą, mes atnaujinsime šį skyrelį, įrašydami ir naująjį gaminį. Šį kartą pateiksime „Technews.lt taškus“ penkiems aušintuvams, kurie sudalyvavo testuose. Taškai skaičiuojami labai paprastai – sudedami visi aušinimo rezultatai ir kaina. Kadangi kaina, ypač pigių aušintuvų, nuo brangesnių ir spartesnių gali skirtis net apie 20 vienetų, ši sudaro 40 procentų viso balo, tuo tarpu aušinimo rezultatai – 60 procentų. Akivaizdu, kad kuo taškų mažiau, tuo aušintuvas turi geresnį kainos/spartos santykį, taigi mes gavome štai tokius rezultatus:</p>
<p>1. AC Freezer Xtreme 2 – 179,9 taškai<br />
<br />2. Xigmatek Aegir – 183,6 taškai<br />
<br />3. AC Freezer 13 – 184,2 taškai<br />
<br />4. Coolink Corator DS – 192,2 taškai<br />
<br />5. Noctua NH-U9B SE2 – 193,2 taškai</p>
<p><b>Išvados</b></p>
<p>Kompanija Xigmatek pritaikė gana įdomią koncepciją tiesioginiu prisilietimui veikiančiam aušintuvui, pridėję dar vieną porą šiluminių vamzdelių, kaip ir kiek pakeitę šiluminių vamzdelių išsidėstymą. Kad ir kokia neįprasta butų šio aušintuvo pagrindo sandara, svarbu, kad ji veikia. Xigmatek Aegir įveikė į tą patį rinkos segmentą nusitaikiusius Coolink Corator DS ir Noctua NH-U9B SE2, nors pastarasis aušintuvas turi tokių savybių, kurios jį paverčia išskirtinu ir kilsteli į kitą lygį, nepaisant kiek prastesnių aušinimo rezultatų.</p>
<p>Na taip, Xigmatek Aegir demonstruoja tikrai gerus rezultatus, tačiau ne viskas yra taip gerai, kaip tik žvelgiant į juos. Visų pirmiausia, „bokšto“ tipo radiatorius yra milžiniškas ir gali sudaryti problemų vartotojams, kurių korpusai nėra ypatingai dideli. Nors visus aušintuvus testavau „ant stalo“, juos taip pat įsidėdavau ir į Antec Twelve Hundred korpusą. Problemų „pilno bokšto“ tipo korpuse neturėjau, bet jų kilti mažesniuose korpusuose tikrai gali. Smagu tik tiek, kad Aegir montuojamas kitaip, nei Coolink Corator DS, tai yra horizontaliai, o ne vertikaliai pločiui, tad neužstoja darbinės atminties lizdų.</p>
<p>Dar vienas aušintuvo minusas – garsumas. Kalbėdamas apie ventiliatorių nenorėjau perdėti, tačiau išvadoje tai turiu pasakyti. Xigmatek Aegir ventiliatorius labai daug prisideda prie puikų aušinimo rezultatų, tačiau jo garsumas panašus į naikintuvo veikimą. Jis labai, labai garsus ir yra vienas iš garsiausių mano girdėtų aušintuvų. Sūkiai taipogi prideda savo – jų čia net 2200 per minutę.</p>
<p>Xigmatek Aegir turi ir minusių, ir pliusų, kaip kiekvienas produktas, tačiau kas ką nusveria, priklauso nuo vartotojų poreikių. Tiems, kuriems rūpi tik rezultatas, Aegir yra puikus pirkinys, tuo tarpu kas nori kažko per vidurį, būtinai pasirinks Noctua NH-U9B SE2, tačiau mes jam privalome skirti „Technews.lt renkasi“ apdovanojimą, nes jis tiesiog geriausias savo kainos zonoje ir, kol kas, mūsų AMD sistemoje. Tiesa, kitą savaitę pažiūrėsime, ar brangesnis Noctua NH-C12P SE14 sugebės atimti šį titulą.</p>
<p><img src="http://sb.technews.lt/Awards/renkasi.png" /></p>
