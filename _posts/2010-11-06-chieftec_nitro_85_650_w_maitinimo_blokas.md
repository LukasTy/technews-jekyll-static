---
layout: post
status: publish
published: true
title: Chieftec Nitro 85+ 650 W maitinimo blokas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 5215
wordpress_url: http://localhost/site/new/chieftec_nitro_85_650_w_maitinimo_blokas/
date: '2010-11-06 16:59:28 +0200'
date_gmt: '2010-11-06 14:59:28 +0200'
categories:
- Maitinimo šaltiniai
- Apžvalgos
---
<p>Paskutinį kartą kompanijos Chieftec maitinimo bloką teko apžvelgti prieš daugiau nei pusmetį. Tąkart į rankas pakliuvęs Chieftec Smart Power 500 W atstovavo biudžetinių maitinimo blokų segmentui ir toli gražu neparodė stulbinančių rezultatų. Visgi dabar Chieftec mums išmėginti atsiuntė aukštesnės klasės Nitro 650 W (BPS-650C) maitinimo bloką. Apžvalgoje išsiaiškinsime, ar jis vertas jūsų dėmesio.</p>
<p><b>Apie gamintoją</b><br />
<br /><b>Pakuotė ir kompektacija</b><br />
<br /><b>Specifikacijos</b><br />
<br /><b>Blokas</b><br />
<br /><b>Testai</b><br />
<br /><b>Išvados</b></p>
<p><b>Apie gamintoją</b></p>
<p>Kompanija Chieftec įsikūrė dar 1990 metais Taivane. Kadangi pagrindinė šio gamintojo rinka yra Europoje, 1994 metais kompanija atidarė savo būstinę Vokietijoje. Pagrindiniai Chieftec produktai yra korpusai ir maitinimo blokai. Kompanija daug dėmesio skiria serverių rinkai. Chieftec turi daugiau nei 6000 darbuotojų trijuose savo fabrikuose, kurių du yra Kinijoje, o vienas - Taivane.</p>
<p><b>Pakuotė ir komplektacija</b></p>
<p><a class="ns" href=" http://svarke.technews.lt/nitro85/2.jpg">
<div class="imgright"><img src="http://svarke.technews.lt/nitro85/s/2.jpg"  /></div>
<p></a> <a class="ns" href=" http://svarke.technews.lt/nitro85/1.jpg"><br /><img src="http://svarke.technews.lt/nitro85/s/1.jpg" /><br /></a></p>
<p>Nitro 650 W pakuotė per daug neišsiskiria iš kitų Chieftec maitinimo blokų pakuočių. Priekinėje dalyje matome pora maitinimo šalinio nuotraukų, aiškiai užrašytą pavadinimą, kelis žennkliukus, pažyminčius maitinimo šaltinio savybes. Apie šaltinio galią sužinome iš ant dėžutės šono esančio lipduko. Kitoje pusėje Chieftec pateikia informaciją apie maitinimo šaltinio jungtis. </p>
<p><a class="ns" href=" http://svarke.technews.lt/nitro85/4.jpg">
<div class="imgright"><img src="http://svarke.technews.lt/nitro85/s/4.jpg"  /></div>
<p></a> <a class="ns" href=" http://svarke.technews.lt/nitro85/3.jpg"><br /><img src="http://svarke.technews.lt/nitro85/s/3.jpg" /><br /></a></p>
<p>Pakuotės viduje randame vartotojo vadovą (kiek storesnį nei esu įpratęs matyti su Chieftec blokais ir su specifikacijų aprašymu bei naudojimo taisyklėmis [laužyta] lietuvių kalba), AC maitinimo kabelį, ryšulėlį atjungiamų laidų ir keturis varžtus maitinimo bloko tvirtinimui korpuse. Tiesa, jie kažkodėl nenudažyti juodai, kaip pats maitinimo blokas.</p>
<p><a class="ns" href=" http://svarke.technews.lt/nitro85/6.jpg">
<div class="imgright"><img src="http://svarke.technews.lt/nitro85/s/6.jpg"  /></div>
<p></a> <a class="ns" href=" http://svarke.technews.lt/nitro85/5.jpg"><br /><img src="http://svarke.technews.lt/nitro85/s/5.jpg" /><br /></a></p>
<p><b>Specifikacijos</b></p>
<p>Chieftec tinklapyje pateikiamas gaminio savybių ir specifikacijų aprašymas nėra platus. BPS-650C palaiko kol kas naujausių ATX 12V 2.3 standartą aktyvią galios koeficiento taisymo grandinę ir gali veikti tiek 115, tiek 230 V tinkluose (palaikomos 90 - 265 V įtampos), turi jau kasdienybe tapusį SLI sertifikatą ir, svarbiausia, 80 Plus Bronze sertifikatą, pranešantį, jog bloko naudingumo koeficientas 115 V įtampos tinkle esant 20, 50 ir 100 % apkrovai atitinkamai siekia bent 82, 85 ir 82 procentus, o galios koeficientas esnat 50 % apkrovai - bent 0,9. Be abejo, blokas turi ir apsaugas nuo per aukštos / per žemos įtampų, trumpojo jungimo, perkrovos, per didelės naudojamos srovės ar per aukštos temperatūros. Pasak informacijos <a class="ns" href="http://www.chieftec.eu/index.php?option=com_content&task=view&id=519&Itemid=758">Chieftec</a> puslapyje, BPS-650C sukuriamas triukšmo lygis siekia 24 decibelus. Visgi čia neminima, kokioje temperatūroje ir prie kokios apkrovos matuotas šis rezultatas, mat ventiliatoriaus apsukos reugliuojamos automatiškai. Budėjimo režimu maitinimo šaltinis turėtų vartoti iki 1 W galios iš elektros tinklo.</p>
<p>Pakankamai maloniai atrodo Nitro 85+ elektrinės specifikacijos. Šaltinis turi vieną +12V liniją, galinčią tiekti iki 53 A stiprio srovę, taigi net 636 W galią vien +12V linija (beveik 98% procentus visos galios). Viena +12V linija kartu pašalina ir bet kokias galimas problemas susijusias su anksti įsijungiančia linijos OCP apsauga, kas potencialiai gali kelti problemų, prijungiant per daug įrenginių prie tos pačios linijos, nors viso šaltinio galios rezervai dar neviršijami. +5 ir +3.3 V linijų maksimalūs srovės stipriai siekia po 25 A, o kombinuota šių linijų galia - 150 W. Tai įprastas rodiklis praktiškai visiems dabar parduodamiems ATX maitinimo šaltiniams, kuris nedaug priklauso nuo jo galios. Bloko specifikacijos puikiai pritaikytos šiandieninių kompiuterių kuriamoms apkrovoms.</p>
<p><b>Blokas</b></p>
<p>Išorinis BPS-650C apipavidalinimas malonus akiai. Bloko paviršius padengtas juodais dažnais, matinis, netgi šiek tiek rupus, dėl ko ant jo nesimato nei pirštų antspaudų, nei smulkių įbrėžimų, kurių gali atsirasti montuojant bloką į korpusą su prastai apdirbtomis skardomis. Maitinimo šaltinio specifikacijos aprašytos ant jo dugno esančiame lipduke. Viršuje įtaisytas 140 mm skersmens ventiliatorius, apsaugotas grotelėmis.</p>
<p><a class="ns" href=" http://svarke.technews.lt/nitro85/9.jpg">
<div class="imgright"><img src="http://svarke.technews.lt/nitro85/s/9.jpg"  /></div>
<p></a> <a class="ns" href=" http://svarke.technews.lt/nitro85/8.jpg"><br /><img src="http://svarke.technews.lt/nitro85/s/8.jpg" /><br /></a></p>
<p>Galinėje maitinimo šaltinio dalyje randame įprastas korio formos groteles, lizdą maitinimo kabeliui ir jungiklį. Priešingoje pusėje randame maitinimo kabelius kompiuteriui. 24 kontaktų pagrindinės plokštės ATX bei du 8 kontaktų EPS maitinimo kabeliai procesoriui (kiekvienas po 55 cm ilgio) nėra atjungiami. Prie atjungiamų kabelių randame du PCI-E 8 konktatų 55 cm ilgio kabelius vaizdo plokštėms (blokas turi galimybę prijungti dar du), du kabelius su trim kištukais SATA įrenginiams (55 + 15 + 15 cm) ir du kabelius kitai periferijai, turinčius po du "molex" kištukus (55 + 15 cm). Vienas iš pastarųjų kabelių papildomai turi dar ir diskasukio maitinimo jungtį. Beveik visų kabelių apimtis siekia įprastus 18 AWG. Ant lipduko šalia atjungiamų kabelių lizdų nėra pažymėta, kuris lizdas skirtas kokių kabelių jungimui, tačiau fiziškai neteisingai prijungti kabelio neįmanoma. Didelių priekaištų Nitro 85+ 650 W kabeliams neturiu. Jie pakankamai ilgi (netgi ilgesni nei daugumos konkurentų), visi kokybiškai įvilkti, tačiau tiesiog keista matyti antrą procesoriaus maitinimo kabelį, kurio negalima atjungti, ir kuris praktiškai visais atvejais tiesiog maišysis korpuse.</p>
<p><a class="ns" href=" http://svarke.technews.lt/nitro85/11.jpg">
<div class="imgright"><img src="http://svarke.technews.lt/nitro85/s/11.jpg"  /></div>
<p></a> <a class="ns" href=" http://svarke.technews.lt/nitro85/10.jpg"><br /><img src="http://svarke.technews.lt/nitro85/s/10.jpg" /><br /></a></p>
<p>Maitinimo bloko konstrukcija per daug neišsiskiria iš anksčiau apžvelgtų šaltinių (čia netgi neradau DC-DC keitikių, kurie tampa įprasti didelio naudingumo koeficiento maitinimo šaltiniuose), tačiau tikrai nėra prasta. BPS-650C turi kokybiškus pirminio filtravimo komponentus, galiniame atskirų linijų įtampų filtravime panaudoti mažo impedanso Nippon Chemi-Con KZE serijos kondensatoriai (105 C). Pagrindinis kondensatorius bloke taip pat pagamintas tos pačios kompanijos, tiesa SMQ serijos (400 V, 390 uF). Įtampų stebėjimui panaudota PS229 mikroschema. Ant atskiros montažinės plokštės randame CM6800 PFC valdiklį. Komponentų aušinimui parinkti nedideli radiatoriai. Didesnį paviršiaus plotą turintis radiatorius naudojamas antrinėje maitinimo bloko dalyje aušinti diodus.</p>
<p><a class="ns" href=" http://svarke.technews.lt/nitro85/7.jpg">
<div class="imgright"><img src="http://svarke.technews.lt/nitro85/s/7.jpg"  /></div>
<p></a> <a class="ns" href=" http://svarke.technews.lt/nitro85/12.jpg"><br /><img src="http://svarke.technews.lt/nitro85/s/12.jpg" /><br /></a></p>
<p>Šilumą šiame maitinimo šaltinyje išsklaido Yate Loon D14BH-12 140 x 140 x 25 mm ventilaitorius, dalinai uždengtas skaidriu plastiku tikslesniam oro srauto orientavimui link labiau kaistančių maitinimo šaltinio komponentų. Šis ventiliatorius yra galingas ir, sukdamasis maksimaliomis apsukomis (2800 RPM) sukuria didelį 140 CFM oro srautą ir net 48,5 dBA triukšmo lygį. Visgi iškart išsigąsti neverta, nes, kaip jau minėjau, jo apsukos reguliuojamos priklausomai nuo temperatūros sensoriaus bloke parodymų.</p>
<p><b>Testai</b></p>
<p>Maitinimo bloko testavimui kaip visada panaudotas "Anantolijus", leidžiantis apkrauti maitinimo bloko +3,3, +5 ir +12V linijas pageidaujama galia. Mūsų atveju tai ~ 20, 50, 75 ir 100 % maksimalios jo galios bei bandymas išspausti iš bloko didesnę galią nei rekomenduoja gamintojas, stebint, ar bloko parametrai per daug nenukrypsta nuo nominalių verčių. Kiekvieno testo metu osciloskopu matuojame ir linijose atsirandančius triukšmus bei maitinimo šaltinio temperatūras. Jis testuojamas ~40 laipsnių pagal Celsijų temperatūroje, siekiant imituoti darbo sąlygas, kuriose maitinimo šaltinis gali atsidurti prastai ventiliuojamame korpuse su daug šilumos generuojančiais komponentais. Maitinimo šaltinio skleidžiamas triukšmo lygis matuojamas 5 cm atstumu nuo maitinimo šaltinio dėl aukšto aplinkos triukšmo lygio, kurį sukuria „Anatolijaus“ rezistorius aušinantys ventiliatoriai ir šildytuvas aukštesnei aplinkos temperatūrai sukurti, todėl yra žymiai aukštesnis nei gamintojo deklaruojamas. Taip pat matuojamos ir į maitinimo bloką patenkančio ir iš jo išeinančio oro temperatūros.</p>
<p><i>Rezultatai</i> </p>
<p>Testuojant bloką elektros tinklo įtampa buvo 229 V, o dažnis - 50 Hz.</p>
<p><img src="http://svarke.technews.lt/nitro85/nitro.png" /></p>
<p>230 V įtampos tinkle šis maitinimo blokas esant vidutinei apkrovai demonstruoja iki 87 procentų naudingumo koeficientą. Rezultatas geras, tačiau ne toks geras, kokio tikėjausi dar prieš testavimą. Taigi Cougar 550 W naudingumo koeficiento rekordas mūsų tinklapyje kol kas lieka nepagerintas. Pagirtinai atrodo visų trijų pagrindinių linijų įtampos. Jos pilnai telpa į ATX 12V reikalavimus ir nė vienu atveju nenukrypsta į šoną daugiau nei 3 procentus (+12 V linija tik iki 2 %). Temperatūrų rezultatus galime lyginti tik su vėliausios ModXStream 600 W šaltinio apžvalgos rezultatais. Pagal juos, Nitro 85+ nusileidžia OCZ blokui. Iš kitos pusės, nepaisant įspūdingų ventiliatoriaus specifikacijų, Chieftec maitinimo šaltinio akustinio triukšmo lygiai yra žemesni prie visų apkrovų.</p>
<p>Tenka pripažinti, jog triukšmai maitinimo bloko +12 V linijoje nėra ypatingai žemi, tačiau tikrai neviršija maksimalių ATX 12V+ standarte numatytų verčių. Tuo tarpu +3.3 ir +5 V pulsacijos buvo labai nedidelės ir neviršijo 20 mV amplitudės esant 100% apkrovai. Žemiau galite matyti oscilogramas vykstant ketvirtajam testui (kai Nitro 85+ buvo apkrautas ~100 %). Esant mažesnėms apkrovoms pulsacijos buvo dar mažesnės.</p>
<p><img src="http://svarke.technews.lt/nitro85/+12.png" /></p>
<p><span class="saltinis">+12 V</span></p>
<p><img src="http://svarke.technews.lt/nitro85/+5.png" /></p>
<p><span class="saltinis">+5 V</span></p>
<p><img src="http://svarke.technews.lt/nitro85/+33.png" /></p>
<p><span class="saltinis">+3,3 V</span></p>
<p>Netgi viršijus gamintojo nurodytą galią (113 % maksimalios galios, 56 A ant ant +12 V linijos) maitinimo šaltinis veikė be sutrikimų. Tiesa, triukšmai linijose pastebimai padidėjo, bet neviršijo maksimalių verčių (<a class="ns" href=" http://svarke.technews.lt/nitro85/max12.png">+12 V</a>, <a class="ns" href=" http://svarke.technews.lt/nitro85/max5.png">+5 V</a>, <a class="ns" href=" http://svarke.technews.lt/nitro85/max33.png">+3,3 V</a>). Naudingumo koeficientas taip pat išliko pakankamai aukštas - net 83 %. Malonu žinoti, jog maitinimo šaltinis prireikus gali tiekti ir didesnę galią, nei yra deklaruojama, neišeidamas iš specifikacijų.</p>
<p>Maitinimo blokas su įjungtu maitinimo jungiklių naudoja vos 1,1 W galios, o su išjungtu jungikliu - tik 0,8 W. Labai panašius rezultatus matėme ir su OCZ ModXStream maitinimo šaltiniu.</p>
<p>Apsaugos nuo trumpo jungimo puikiai veikia visose trijose maitinimo bloko linijose. Kadangi blokas teturi vieną +12 V liniją, savaime suprantama, jog jos galima tiekti srovės riba ir bus maksimali. Dievo į medį nevariau, bet, kaip galite matyti perkrovos teste, su 56 A srove +12 V linijoje Nitro susidoroja be vargo.</p>
<p><b>Išvados</b></p>
<p>Chieftec Nitro 85+ (BPS-650C)  650 W maitinimo šaltinio parodytus rezultatus esu linkęs vertinti teigiamai. Gana aukštas naudingumo koeficientas, puikiai išlaikomos stabilios šaltinio įtampos, tylus veikimas, ilgi kabeliai ir patraukli išvaizda yra pagrindiniai jo privalumai. Nitro 85+ turi stiprią +12 V liniją ir esant būtinybei gali ja tiekti daugiau nei 650 W galios. Vieninteliai labiau užkliuvę šio maitinimo bloko trūkumai yra šiek tiek aukštesnės, nei norėčiau matyti, įtampos pulsacijos ir tas be reikalo prikabintas antrasis EPS maitinimo kabelis procesoriui.</p>
<p>O dabar apie kainą. BPS-650C Lietuvos parduotuvėse kainuoja apie 290 litų. Pagal savo parametrus šis šaltinis nenusileidžia ir panašios galios Fortron ar Corsair maitinimo šaltiniams, o kai kuriais atvejais juos ir lenkia naudingumo koeficientu ar tiesiog turima viena +12 V linija, neapribota OCP. Dėl to BPS-650C skiriamas puikaus kainos ir parodyto rezultato santykio apdovanojimas.</p>
<p><center><br /><img src=" http://www.technews.lt/upl/Failai/derinys.png" /><br /></center></p>
<p>P.S. Tai buvo paskutinė mano apžvalga Technews.lt tinklapyje. Ačiū skaičiusiems. Jeigu mėgote mano darbus, kviečiu apsilankyti <a class="ns" href="http://fet.lt">fet.lt</a> tinklapyje.<br /></p>
