---
layout: post
status: publish
published: true
title: Nauja IBM technologija gali tapti revoliucija atminties talpoje
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6292
wordpress_url: http://localhost/site/new/nauja_ibm_technologija_gali_tapti_revoliucija_atminties_talpoje/
date: '2012-01-17 18:48:15 +0200'
date_gmt: '2012-01-17 18:48:15 +0200'
categories:
- Naujienos
---
<div class="imgright"><img src="http://technews.lt/upload/harddrive.jpg"  /></div>
<p>Kompanija IBM, vienas iš didžiausių IT sprendimų taikytojų, pranešė, jog joje dirbusiems mokslininkams pavyko vieną informacijos bitą įrašyti į vos 12 atomų, kai šiuo metu vieną bitą informacijos tenka įrašyti į vieną milijoną atomų.</p>
<p>Publikacijoje BBC rašoma, jog anot IBM dirbančių mokslininkų, nauja technologija leis gerokai padidinti įvairių atminties laikmenų talpą, nes padidės jų tankumas. Nepaisant to, jog bitą pavyko įrašyti į vos 12 atomų, informaciją dėl fizikinių efektų kartais būdavo prarandama.</p>
<p>„Mūsų limitas yra atomai. IBM ir daugelio čia dirbančių mokslininkų tikslas buvo išsiaiškinti, ar galime saugoti informaciją viename atome, o jei to neleidžia fizikiniai reiškiniai, kiek atomų tam reikia?“, - sakė vienas iš tyrimo autorių Sebastianas Lothas.</p>
<p>Tiesa, revoliucinė technologija šį kartą veikė ypač žemoje temperatūroje, tiksliau -270 laipsniu pagal Celsijų. Ir nors ji dar tikrai negreit pasieks atminties laikmenas, S. Lothas pridūrė, jog realiai vieną bitą būtų galima įrašyti į 150-200 atomų, o tai leistų padidinti talpą apie 5000 kartų.</p>
<p>Kalbant dar aiškiau, galimas daiktas, kad dešimtmečio ar poros bėgyje turėsime tokios talpos laikmenas, kurioms jau reikės ne įprasto terabaito, tačiau petabaito vardo. O kažkada visai neseniai mes peršokome iš megabaitų į gigabaitus, o dar vėliau - iš gigabaitų į terabaitus.<br /></p>
