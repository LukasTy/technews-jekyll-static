---
layout: post
status: publish
published: true
title: "(SP) Creative pristato naujus X-Fi MP3 grotuvus"
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 2127
wordpress_url: http://localhost/site/new/sp_creative_pristato_naujus_x_fi_mp3_grotuvus/
date: '2008-07-14 17:48:48 +0300'
date_gmt: '2008-07-14 17:48:48 +0300'
categories:
- Naujienos
---
<p>Pasaulinė įrangos skaitmeninėms pramogoms kūrėja <i>Creative</i> pristato naujus MP3 grotuvus <i>Zen® X-Fi</i> ir <i>Zen X-Fi</i> su bevieliu ryšiu. Tai pirmieji grotuvai, skirti muzikos klausymui, vaizdo filmų bei nuotraukų peržiūrai su <i>Xtreme Fidelity</i> (<i>X-Fi</i>) technologija.<br />
<br><br />
<br>Dėl grotuvuose integruotos technologijos <i>Xtreme Fidelity</i> MP3, WMA formato muzikos įrašai ir neapsaugoti <i>iTunes</i> įrašai skambės ypač kokybiškai. Be to, MP3 grotuve integruota <i>Creative</i> pažangių technologijų centre sukurta <i>X-Fi Crystalizer</i> garso technologija. Ši savybė garantuoja kur kas geresnę MP3, WMA ar AAC muzikos formatų garso kokybę nei ankstesni MP3 grotuvai, kadangi atkuriami suspaustuose muzikos failuose prarasti aukšti ir žemi dažniai.<br />
<br><br />
<br>„Džiaugiamės, kad <i>X-Fi</i> technologija pagaliau integruota į <i>Zen</i> grotuvus, taip užtikrinant aukščiausios kokybės skambesį nešiojamuose muzikiniuose grotuvuose. Kai kurie klausomiausius muzikinių kūrinių sąrašus užkariavę dainininkai nevengia kritikuoti prastą skaitmeninės muzikos kokybę. Mes išsprendėme šią problemą, sukurdami <i>X-Fi</i> technologiją, atkuriančią garso kokybę, kuri buvo prarasta suspaudžiant failus. O dabar pirmą kartą šią technologiją įdiegėme į <i>Zen</i> grotuvus“, – sakė Kreigas Makhju (Craig McHugh), <i>Creative</i> prezidentas ir vykdomasis direktorius.<br />
<br><br />
<br><br><img src="http://www.technews.lt/upl/Failai/Creative_X-fi.PNG"><br><br />
<br><br />
<br><i>Zen X-Fi</i> su bevieliu ryšiu užtikrina galimybę muzikos failus į grotuvą iš kompiuterio įkelti naudojantis bevieliu tinklu. Bet kurioje namų, turinčių bevielį tinklą, vietoje toks grotuvas gali pasiekti muzikos failus, esančius kompiuteryje ir groti juos per grotuve integruotą garsiakalbį, namų garso sistemą ar <i>Zen X-Fi</i> kolonėles. Be to, tiesiai į MP3 grotuvą su bevieliu ryšiu galima įsikelti ir palaikomų formatų nuotraukas ar vaizdo įrašus.<br />
<br><br />
<br>Prie <i>Zen X-Fi</i> grotuvų pridedamos ir aukščiausios kokybės <i>Creative</i> ausinės <i>EP-830</i>. Vartotojai galės rinktis iš 8 GB atminties <i>Zen X-Fi</i> grotuvų, <i>Zen X-Fi</i> su bevieliu ryšiu 16 GB ir 32 GB atminties modelių. Naujausi <i>Zen X-Fi</i> grotuvai pristatomi su įvairiausiais priedais: <i>XEN X-Fi</i> kolonėlėmis, elegantišku odiniu dėklu, apvalkalu iš silikono, specialiu diržu ant rankos, <i>Zen X-Fi</i> kolonėlėmis ir apsaugomis ekranui. Planuojama, kad naujieji grotuvai Lietuvoje pasirodys rugpjūčio pradžioje ir kainuos nuo 550 litų.<br />
<br><br />
<br>MP3 grotuvų <i>Zen X-Fi</i> ir <i>Zen X-Fi</i> su bevieliu ryšiu savybės:<br />
<br><br />
<br>• <i>X-Fi</i> technologija padeda atkurti žemus ir aukštus muzikos garsų dažnius, prarastus suspaudžiant muzikos failus;<br />
<br>• Integruotas garsiakalbis suteikia galimybę muzikos klausytis be ausinių;<br />
<br>• Galimybė praplėsti MP3 grotuvo atmintį SD tipo atminties kortele;<br />
<br>• Ryškus 2,5 colių įstrižainės ekranas su 16,7 mln. spalvų raiška užtikrina puikią nuotraukų ir vaizdo įrašų peržiūrą;<br />
<br>• Integruotas radijo imtuvas su programuojamomis 32 radijo stotimis;<br />
<br>• Integruotas mikrofonas su balso įrašymo galimybe;<br />
<br>• Nauja <i>Creative Centrale</i> programa, skirta kompaktiniams diskams ir grojaraščiams tvarkyti ir kurti bei įvairiems vaizdo įrašams (palaiko WMW, AVI, MJPEG, MPEG4-SP, DivX 4 ir 5, XviD formatus) perkelti;<br />
<br>• Naudojantis „Creative Centrale“ programa grotuvą galima sinchronizuoti su „Microsoft Outlook“ kontaktais, kalendoriumi, užduočių sąrašu ir kt.;<br />
<br>• Programa <i>Zen X-Fi Video Converter</i>, kuri paverčia vaizdo įrašų formatus į tinkamus bevieliui siuntimui;<br />
<br>• Išskirtinai <i>Zen X-Fi</i> su bevieliu ryšiu grotuvuose – nemokamos tiesioginio susirašinėjimo programos, įskaitant <i>Yahoo! Messenger</i> ir <i>Windows Live Messenger</i>. Ši savybė leidžia vartotojui bendrauti su draugais bevieliu ryšiu bei keistis tekstiniais jaustukais.<br />
<br><br />
<br><br />
<br></p>
