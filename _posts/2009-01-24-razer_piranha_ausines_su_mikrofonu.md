---
layout: post
status: publish
published: true
title: Razer Piranha ausinės su mikrofonu
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 133
wordpress_url: http://localhost/site/new/razer_piranha_ausines_su_mikrofonu/
date: '2009-01-24 01:00:16 +0200'
date_gmt: '2009-01-24 01:00:16 +0200'
categories:
- Multimedia įrenginiai
- Apžvalgos
---
<p>Sveiki. Kompanija <i>Razer</i> labiausia žinoma dėl pelių, skirtų  kompiuterinių žaidimų žaidėjams, tačiau šiandien Jums pristatysiu kitą šios kompanijos gaminį – ausines su mikrofonu <i>Razer Piranha</i>.</p>
<p><b>Turinys</b><br />
<br /><b><i>Apie Razer</i></b><br />
<br /><b><i>Pakuotė</i></b><br />
<br /><b><i>Apie ausines</i></b><br />
<br /><b><i>Testai</i></b><br />
<br /><b><i>Išvados</i></b></p>
<p><b>Apie <i>Razer</i></b></p>
<p>Turbūt visi žaidimų mėgėjai ir profesionalai yra girdėję apie <i>Razer</i> ir jų gaminamus produktus. Ši firma pirmąjį savo gaminį išleido 1999 metais. Tai buvo „legendinė“ pelė <i>Boomslang</i>, kuri suteikė net 2000 DPI tikslumą, kai įprastos pelės geriausiu atveju galėdavo pasiūlyti 400 DPI rodiklį. 2004-ais kompanija ėmė gaminti ne tik peles. Prekyboje pasirodė <i>Tarantula, Lycosa Reclusa</i> klaviatūros, <i>Barracuda</i> garso plokštė ir ausinės bei įvairūs aksesuarai: pelės kilimėliai, jugniamieji laidai, klaviatūros apšvietimo sprendimai ir t.t. Firmos šūkis – <i>"Gamers by Gamers"</i> (žaidėjams nuo žaidėjų), tik akivaizdžiai patvirtina, kad visi gaminiai yra skirti būtent kompiuterinių žaidimų žaidėjams. O štai dabar pristatysiu Jums šios firmos ausines.</p>
<p><b>Pakuotė</b></p>
<p>Šių ausinių pakuotė gana paprasta. Jos įpakuotos į kartoninę dėžę. Ant pakuotės priekio pavaizduotos pačios ausinės, nupieštas <i>Razer</i> logotipas, bei didelėmis raidėmis užrašyta <i>Razer Piranha</i>.</p>
<p><a class="ns" href="http://svarke.technews.lt/Piranha/dideles/pakuote_priekis.jpg">
<div class="imgright"><img src="http://svarke.technews.lt/Piranha/mazos/pakuote_priekism.jpg" border="1" /></div>
<p></a><a class="ns" href="http://svarke.technews.lt/Piranha/dideles/pakuote_galas.jpg"><br /><img src="http://svarke.technews.lt/Piranha/mazos/pakuote_galasm.jpg" /><br /></a></p>
<p>Ant galinės pakuotės dėžutės galima paskaityti apie pačias ausines, sužinoti jų galimybes, specifikaciją. Informacija pateikta net 11 kalbų. Taip pat ant galinės dėžutės dalies atspausdintas ausinių atvaizdas bei <i>Razer</i> logotipas. Dėžutės šonuose rašoma apie tai, kad šias ausines, kaip ir beveik visus <i>Razer</i> gaminius, padėjo kurti profesionalūs kompiuterinių žaidimų žaidėjai. Atidarius dėžę, išimame dar vieną dėžutę, kurioje įtvirtintos ausinės. Jos įdėtos taip, kad ir apvertus dėžę neiškristų iš savo vietos. Be ausinių dėžėje randame sertifikatą, kad tai yra tikrai <i>Razer</i> gaminys, keletą lipdukų su firmos logotipu, reklaminį bukletą su įvairiais <i>Razer</i> gaminiais ir ausinių prijungimo instrukciją.</p>
<p><a class="ns" href="http://svarke.technews.lt/Piranha/dideles/ausines_pakuoteje.jpg">
<div class="imgright"><img src="http://svarke.technews.lt/Piranha/mazos/ausines_pakuotejem.jpg" border="1" /></div>
<p></a><a class="ns" href="http://svarke.technews.lt/Piranha/dideles/ispakuota.JPG"><br /><img src="http://svarke.technews.lt/Piranha/mazos/ispakuotam.jpg" /><br /></a></p>
<p>Joje rašoma kaip prijungti ausines prie kompiuterio, pagrindinės specifikacijos. Komplektacija tikrai nėra gausi, tačiau  daugiau nieko ir nereikia. </p>
<p><b>Apie ausines</b></p>
<p><i>Razer Piranha</i> ausinių kaušeliai pagaminti iš gana tvirtos, juodos plastmasės. Jų šonuose šviečia mėlyni <i>Razer</i> logotipai. Toks pats logotipas yra ir ant garsui reguliuoti skirto jungiklio ant laido. Tamsoje jie atrodo tikrai gražiai.</p>
<p><a class="ns" href="http://svarke.technews.lt/Piranha/dideles/kaip_sviecia.jpg">
<div class="imgright"><img src="http://svarke.technews.lt/Piranha/mazos/kaip_svieciam.jpg" border="1" /></div>
<p></a><a class="ns" href="http://svarke.technews.lt/Piranha/dideles/sonas_sviecia.jpg"><br /><img src="http://svarke.technews.lt/Piranha/mazos/sonas_svieciam.jpg" /><br /></a></p>
<p>Kaušelių dalis, kuri dedama ant ausų, apvilkta švelnia, į poroloną panašia medžiaga. Medžiaga yra gana minkšta, kad galėtų truputį prisitaikyti prie ausies formos. Taip pat ši medžiaga prisideda ir prie pašalinių garsų slopinimo.</p>
<p><a class="ns" href="http://svarke.technews.lt/Piranha/dideles/ausine.JPG"><br /><img src="http://svarke.technews.lt/Piranha/mazos/ausinem.jpg" /><br /></a></p>
<p>Ausines buvau užsidėjęs keletą valandų, tačiau ausys nei kiek nepavargo, jų nenuspaudė. Laidas yra pritaisytas prie vieno iš kaušelių. Taip pat ant tos pačios ausinių pusės pritvirtintas ir mikrofonas. Užsidėjus ausines, mikrofonas yra gana toli burnos, tačiau per vidurį yra iš gumos pagamintas tarpas, kuris leidžia mikrofoną lankstyti, apsaugoja nuo lūžimo. Ausinių lankas pagamintas iš plastmasės. Viršuje, iš vidaus yra paminkštinimas galvai, kad plastmasė nesitrintų į viršugalvį.</p>
<p><a class="ns" href="http://svarke.technews.lt/Piranha/dideles/lankas.JPG">
<div class="imgright"><img src="http://svarke.technews.lt/Piranha/mazos/lankasm.jpg" border="1" /></div>
<p></a><a class="ns" href="http://svarke.technews.lt/Piranha/dideles/mikrafas.JPG"><br /><img src="http://svarke.technews.lt/Piranha/mazos/mikrafasm.jpg" /><br /></a></p>
<p>Jungiklio, kuris, kaip jau minėjau, yra pritaisytas ant laido, pagalba galime išjungti ar įjungti mikrofoną, padidinti ar pamažinti garsą. Ausinių dydis padidėja patraukus už kaušelių, tad ausinės tiks ir didelę galvą turintiems žmonėms. Šių ausinių dizainas gana paprastas, tačiau bendras jų vaizdas tikrai estetiškas. Žinoma, kiekvienas pasirenka pagal<br />
<br />savo skonį. O dabar Jums pateiksiu techninius ausinių ir mikrofono parametrus.</p>
<p><b>Ausinės: </b></p>
<p><b>Dažnių amplitudė:</b> 18 – 22,000 Hz<br />
<br /><b>Tariamoji varža: </b>  32 Ohm<br />
<br /><b>Garso slėgio lygis (@ 1 kHz, 1 Vrms): </b>  114 dB<br />
<br /><b>Laido ilgis: </b>  3 metrai</p>
<p><b>Mikrofonas:</b></p>
<p><b>Dažnių amplitudė:</b> 80 – 15,000 Hz<br />
<br /><b>Jautrumas (@ 1 kHz, 1V/Pa):</b> -38 dB<br />
<br /><b>Tariamoji varža:</b> ~2 kOhms</p>
<p>Ausinės prie kompiuterio jungiamos vienu <i>USB</i> ir dvejais įprastais 3,5 mm kištukais, kurie jungiami į garso plokštę. <i>USB</i> skirtas švieselėms ant ausinių bei jungiklio „maitinti“. Prijungti ausines tikrai paprasta, nereikia instaliuoti jokių papildomų programų.</p>
<p><b>Testai</b></p>
<p>Testai su šiomis ausinėmis buvo gana paprasti. Testavau klausant muzikos, žiūrint filmus ir žaidžiant kompiuterinius žaidimus. Pirmiausia apie muzikos klausymą. Išbandžiau ausines grojant įvairaus stiliaus muzikai. Garsas buvo kokybiškas, švarus, žemi dažniai gana gilūs, nors galėtų būti ir gilesni. Tačiau, atvirai sakant, truputėlį nusivyliau, nes galvojau, kad muzikos kokybė bus šiek tiek geresnė. Antrasis testo etapas buvo filmai. Čia „piranija“ nepasišiukšlino. Žiūrint filmą garsai buvo realistiški. Ypač patiko tai, kad žiūrint geros kokybės karinius filmus jaučiausi tarsi mūšio lauke. Garso kokybė buvo labai gera. O štai trečiajame testavimo etape <i>Piranha</i> parodė ką gali. Išbandžiau ausines ten, kam jos ir skirtos. Tai yra kompiuteriniuose žaidimuose. Žaidžiant jau klasika tapusią šaudyklę <i>Counter-Strike</i> ausinės labai padėjo. Puikiai girdėjosi susišaudymai, iš kurios pusės sklinda garsas, o tai gelbėja kebliose situacijose. Mikrofonas veikė puikiai, neskleidė jokių pašalinių garsų ar šnypštimo, tada lengvai galėjau bendrauti komandos draugais. Taigi ausinės tikrai pateisino savo paskirtį – pagelbėti kompiuterinių žaidimų žaidėjams.</p>
<p><b>Išvados</b></p>
<p>Taigi šiek tiek papasakojau jums apie šias <i>Razer</i> ausines. Mano jos paliko gerą įspūdį, ypač žaidžiant kompiuterinius žaidimus. Lietuvoje šias ausines galiama nusipirkti už maždaug 270 litų. Jei norėsite jas užsisakyti iš gamintojo puslapio, jos jums kainuos 60 dolerių. Taip pat jums reikės sumokėti siuntimo išlaidas. Žinoma, kaina tokioms vidutinės klasės ausinėms perkant Lietuvoje yra per didelė. <i>Piranha</i> neatstos brangių, aukštos klasės ausinių skirtų klausyti muzikai, tačiau vidutiniam kompiuterinių žaidimų žaidėjui jų turėtų pakakti. </p>
<p><b>Privalumai</b></p>
<p>*Gera garso kokybė žaidžiant žaidimus<br />
<br />*Nevargina ausų, patogios<br />
<br />*Estetiškas dizainas<br />
<br />*Ilgas laidas<br />
<br />*Mikrofono ir garso valdymui skirti mygtukai ant laido<br />
<br />*Lengvas prijungimas</p>
<p><b>Trūkumai</b></p>
<p>*Per didelė kaina<br />
<br />*Vidutinė garso kokybė klausant muzikos</p>
<p><img src="http://svarke.technews.lt/Piranha/razer-logo-whitebg.jpg" /></p>
