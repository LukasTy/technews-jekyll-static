---
layout: post
status: publish
published: true
title: X-Spice Kira CS 630 W maitinimo blokas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3989
wordpress_url: http://localhost/site/new/xspice_kira_cs_630_w_maitinimo_blokas/
date: '2009-08-28 20:47:32 +0300'
date_gmt: '2009-08-28 17:47:32 +0300'
categories:
- Maitinimo šaltiniai
- Apžvalgos
---
<p>Kaip ir buvau užsiminęs paskutinėje mūsų maitinimo bloko apžvalgoje, maitinimo blokų apžvalgų <i>Technews</i> tinklapyje sulaukti turėtumėte dažniau, kadangi po truputį renkame įrangą, kad galėtume pateikti objektyvesnes maitinimo blokų apžvalgas. Šiandien kviečiame paskaityti kompanijos <i>X-Spice</i> maitnimo bloką <i>Kira CS</i> 630 W. Tai kol kas galingiausias mūsų apžvelgtas maitinimo blokas, ir šioje apžvalgoje bandysime išsiaiškinti, ar jis iš tiesų gali tokią galią tiekti.</p>
<p><b>Apie gamintoją</b><br />
<br /><b>Pakuotė ir jos turinys</b><br />
<br /><b>Specifikacijos</b><br />
<br /><b>Maitinimo blokas</b><br />
<br /><b>Testai</b><br />
<br /><b>Išvados</b></p>
<p><b>Apie gamintoją</b></p>
<div class="imgright"><img src="http://svarke.technews.lt/xspice/xlogo.jpg"  /></div>
<p><a class="ns" href="http://www.x-spice.com/">X-Spice Technology</a> yra jauna, 2006 metais Hong Konge įsikūrusi kompanija, prekiaujanti išskirtinai maitinimo blokais. Tarp firmos produktų randame 430 - 850 W maitinimo blokus, kurių visi turi 80 Plus sertifikatus. X-Spice maitinimo blokai yra gaminami kartu su Vokietijoje įsikūrusia Xen Micro, kuri taip pat atstovauja X-Spice Europoje. </p>
<p><b>Pakuotė ir jos turinys</b></p>
<p><a class="ns" href="http://svarke.technews.lt/xspice/13.jpg">
<div class="imgright"><img src="http://svarke.technews.lt/xspice/s/13.jpg"  /></div>
<p></a><a class="ns" href="http://svarke.technews.lt/xspice/10.jpg"><br /><img src="http://svarke.technews.lt/xspice/s/10.jpg" /><br /></a></p>
<p>Kira CS 630 W įpakavimas yra ryškus, išmargintas gamintojo logotipais. Malonu, kad be akį traukiančių spalvų gamintojas nepamiršta pateikti ir informacijos apie gaminį. Čia randame ir pagrindines maitinimo bloko savybes bei specifikacijas, informaciją apie galios paskirstymą tarp maitinimo bloko linijų, grafikus su informacija apie skeleidžiamą triukšmo lygį naudingumo koeficientą, priklausomai nuo apkrovos.</p>
<p><a class="ns" href="http://svarke.technews.lt/xspice/14.jpg">
<div class="imgright"><img src="http://svarke.technews.lt/xspice/s/14.jpg"  /></div>
<p></a><a class="ns" href="http://svarke.technews.lt/xspice/15.jpg"><br /><img src="http://svarke.technews.lt/xspice/s/15.jpg" /><br /></a></p>
<p><a class="ns" href="http://svarke.technews.lt/xspice/16.jpg">
<div class="imgright"><img src="http://svarke.technews.lt/xspice/s/16.jpg"  /></div>
<p></a><a class="ns" href="http://svarke.technews.lt/xspice/17.jpg"><br /><img src="http://svarke.technews.lt/xspice/s/17.jpg" /><br /></a></p>
<p>Dėžutėje randame į "burbulinį maišelį" suvyniotą maitinimo bloką, vartotojo vadovą, standartinį maitinimo kabelį, keturis varžtus bloko tvirtinimui ir netgi keturias fiksavimo juosteles, padėsiančias šiek tiek sutvarkyti laidų raizgalynę korpuse.</p>
<p><a class="ns" href="http://svarke.technews.lt/xspice/1.jpg"><br /><img src="http://svarke.technews.lt/xspice/s/1.jpg" /><br /></a></p>
<p><b>Specifikacijos</b></p>
<p>Šis <i>X-Spice Kira CS</i> maitinimo blokas turi nominalią 630W galią. +12V linija čia padalinta į keturias virtualias, kurių kiekviena turi teorinį 20 A srovės maksimumą, o kombinuota visų šių linijų galia, pasak gamintojo, neturėtų viršyti 600 W. +3.3 ir +5V linijų kombinuota galia neturėtų viršyti 140 W.</p>
<p>Gaminys pasižymi 80 Plus sertifikatu (80% ar didesnis naudingumo koeficientas esant 20, 50 ir 100% bloko apkrovai), taip pat <i>SLI</i> ir <i>Crossfire</i> licencija, garantuojančia, jog blokas yra tinkamas sistemai su dviem <i>ATI</i> ar <i>Nvidia</i> vaizdo plokštėmis. <i>Kira CS</i> 630 W suderinamas su ATX12V 2.2 ir EPS12V 2.91 standartais. Kaip ir visi šiuolaikiniai maitinimo blokai, jis turi aktyvią galios faktoriaus korekcijos (PFC) grandinę bei yra suderinamas tiek su Europos, tiek ir su JAV elektros tinklais (automatinis prisitaikymas veikti 110 - 240 V įtampos tinkluose).</p>
<p>Gamintojas taip pat akcentuoja ir nedidelį bloko dydį (15 x 12,5 x 8,5 cm) ir tinkamumą HTPC tipo kompiuteriams.</p>
<p><b>Maitinimo blokas</b></p>
<p><a class="ns" href="http://svarke.technews.lt/xspice/2.jpg"><br /><img src="http://svarke.technews.lt/xspice/s/2.jpg" /><br /></a>[url]</p>
<p>Kaip jau tikriausiai pastebėjote iš nuotraukų ir specifikacijų, <i>Kira</i> yra mažesnis už standartinį ATX maitinimo bloką ir savo matmenimis yra identiškas <i>Nexus Value</i> 430 W blokui. Tiesa, <i>X-Spice</i> bloko išvaizda pasirūpino kiek labiau. Blokas paviršius yra blizgios pilkos spalvos. Šone, kaip įprasta, randame lipduką su informacija apie bloko specifikacijas. Kitoje pusėje - gerai matomi <i>Nvidia SLI Ready</i> ir <i>80 Plus</i> logotipai.</p>
<p><a class="ns" href="http://svarke.technews.lt/xspice/3.jpg">
<div class="imgright"><img src="http://svarke.technews.lt/xspice/s/3.jpg"  /></div>
<p></a><a class="ns" href="http://svarke.technews.lt/xspice/4.jpg"><br /><img src="http://svarke.technews.lt/xspice/s/4.jpg" /><br /></a></p>
<p><a class="ns" href="http://svarke.technews.lt/xspice/5.jpg">
<div class="imgright"><img src="http://svarke.technews.lt/xspice/s/5.jpg"  /></div>
<p></a><a class="ns" href="http://svarke.technews.lt/xspice/6.jpg"><br /><img src="http://svarke.technews.lt/xspice/s/6.jpg" /><br /></a></p>
<p>Deja, maitinimo bloko kabelių negalima atjungti. Kira 630W turi du PCI-E 6+2 kontaktų kabelius (po ~45 cm), 4+4 kontaktų procesoriaus maitinimo kabelį ( ~ 45 cm), du SATA įrenginių maitinimo kabelius po tris jungtis (40 + 15 + 15 cm) ir du +12/+5V molex maitinimo kabelius po tris jungtis (40 + 15 + 15 cm) ir diskasukio jungtį. Jų nėra labai daug, tačiau norint paslėpti visus kabelius vidutinio dydžio korpuse teks rasti šiek tiek papildomos vietos. Visų pagrindinių bloko laidų apimtis siekia 18 AWG, kas tokios galios maitinimo blokams yra praktiškai standartas. Kabelių rinkiniai įvilkti, visos jungtys, išskyrus juodus PCI-E kištukus, yra raudonos spalvos.</p>
<p><a class="ns" href="http://svarke.technews.lt/xspice/11.jpg">
<div class="imgright"><img src="http://svarke.technews.lt/xspice/s/11.jpg"  /></div>
<p></a><a class="ns" href="http://svarke.technews.lt/xspice/7.jpg"><br /><img src="http://svarke.technews.lt/xspice/s/7.jpg" /><br /></a></p>
<p><a class="ns" href="http://svarke.technews.lt/xspice/8.jpg">
<div class="imgright"><img src="http://svarke.technews.lt/xspice/s/8.jpg"  /></div>
<p></a><a class="ns" href="http://svarke.technews.lt/xspice/9.jpg"><br /><img src="http://svarke.technews.lt/xspice/s/9.jpg" /><br /></a></p>
<p>Bloko aušinimui <i>X-Spice</i> netgi pasirinko skaidrų kompanijos <i>Muhua Industrial Co. MH1225M12S</i> 120 x 120 x 25 mm 0.26 A ventiliatorių (tikslių gaminio specifikacijų rasti, deja, nepavyko) su ultravioletiniais šviesos diodais (nuotraukoje ventiliatoriaus šviesa atrodo mėlyna), kurie, žvelgiant plika akimi, šviečia neypatingai ryškiai, kol bloko temperatūra nepradeda kilti. Šis ventiliatorius yra išvaizdesnis <i>Nexus</i> bloke naudoto ventiliatoriaus "brolis" su, žvelgiant į didesnę naudojamą srovę, kiek didesniais sūkiais ir taip pat triukšmo lygiu. Todėl galima tikėtis kiek garsesnio veikimo nei <i>Nexus Value</i> bloke. <i>Kira CS</i> maitblokio gale matome įjungimo/išjungimo mygtuką, lizdą maitinimo kabeliui ir įprastas "bičių korio" formos groteles/, pro kurias išpučiamas šiltas oras.<br />
<br /><a class="ns" href="http://svarke.technews.lt/xspice/12.jpg"><br /><img src="http://svarke.technews.lt/xspice/s/12.jpg" /><br /></a></p>
<p>Atsidarius maitinimo bloką pirmoji į galvą šovusi mintis buvo "kur aš jį mačiau?". Pasirodo, šis maitinimo blokas <a class="ns" href="http://www.technews.lt/naujiena/n/a/Nexus_Value_430_W_maitinimo_blokas.html"><i>Nexus Value</i> 430 W</a> blokui identiškas ne tik matmenimis, tačiau ir komponentais. Tiesa, sakyti, jog blokai visiškai tokie patys sakyti nereiktų, kadangi, nors montažinės plokštės ir tos pačios, spėju, jog dauguma komponentų visgi skiriasi ir yra pritaikyti tiekti didesnei galiai. Kodėl spėju? Todėl, kad, kadangi nuo komponentų tiesiog nutrinti, kaip ir <i>Nexus</i> atveju jokios informacijos pažiūrėjęs į juos negaliu gauti.  Tiesa, matyti, jog pagrindinis kondensatorius pakeistas į didesnės talpos tos pačios kompanijos <i>TEAPO</i> 450 V 330 uF kondensatorių, naudojamas kitas diodų tiltelis įtampos išlyginimui (su papildomu radiatoriumi).</p>
<p>Toks pats ir keturių virtualių +12V linijų paskirstymas: atskiros linijos skirtos procesoriaus ir kiekvienam PCI-E maitinimo kabeliui, o likusi linija - pagrindinės plokštės, kietųjų diskų ir kitų įrenginių maitinimui. Toks sprendimas yra visiškai suprantamas ir logiškas.</p>
<p><b>Testai</b></p>
<p>Čia mums į pagalbą ateina Anatolijus - analoginis apkrovos generatorius, patalpintas seno kompiuterio korpuse. Anatolijus leidžia reguoliuoti sroves gana grubiai, todėl tiksliai į keturis mūsų pasirinktus apkrovos režimus (20, 50, 75 ir 100%) pataikyti negalime. Kiekvienu apkrovos atveju matuojame linijų įtampas skaitmeniniu multimetru, pasinaudoję <i>E-Tech PM-300</i> vatmetru, apskaičiuojame bloko naudingumo koeficientą, infraraudonųjų spindulių termometru išmatuojame bloko temperatūrą, o triukšmo lygio matuokliu, aušintuvo ventiliatoriaus skleidžiamą triukšmą. Triukšmas matuojamas 5 cm atstumu nuo maitinimo bloko (triukšmo lygis dėl to bus aukštas, kadangi gamintojai jį įprastai matuoja 0,5 - 1 m atstumu nuo triukšmo izoliuotuose kambariuose), kadangi didinant atstumą, parodymams didesnę įtaką ima daryti Anatolijaus ventiliatorių bei buitinio kambario šildytuvo, naudojamo išlaikyti 38-40 laipsnių pagal Celsijų aplinkos temperatūrą testo metu, ventiliatorių keliamas triukšmas. Blokas jungtas į įprastinį 230 V įtampos lizdą.</p>
<p><i>Rezultatai</i></p>
<p>Į elektros tinklą įjungtas maitinimo blokas su išjungtu jungikliu naudoja 6 W, o su įjungtu jungikliu - 13 W energijos. <i>Kira CS</i> apsauga nuo trumpojo jungimo veikia puikiai: užtrumpinus laidus maitinimo blokas išsijungia, o pašalinus trumpo jungimo priežastį įjungtas veikia be sutrikimų. Apsauga nuo per didelės srovės, tekančios viena linija yra arba išjungta, arba nustatyta ties aukštesne nei ~35 A riba. Tą patį galima pasakyti ir apie apsaugą nuo per didelės apkrovos. Visada buvau nedalintos +12V linijos šalininkas, todėl tai, jog viena virtuali linija gali atlaikyti didelę srovę man patinka. Dėl to jungiant galingus komponentus nereikia per daug jaudintis, jog gali pritrūkti galios kažkuriam komponentui, prijungus laidus tam tikra tvarka.</p>
<p><img src="http://svarke.technews.lt/xspice/results.png" /></p>
<p>Lentelėje matote įprastą lentelę su visų keturių bandymų rezultatais. Iš jų matyti, jog <i>X-Spice Kira CS</i> 630 W gerai susidoroja su savo užduotimi. Išlaikomas ir 80+ naudingumo koeficientas, ir stabilios įtampos. Tiesa, pora kartų nuokrypis siekia apie 3 procentus, tačiau tau vis tiek išlieka ATX standarto ribose. Tai nenuostabu, kadangi šis blokas paremtas tuo pačiu dizainu, kaip ir anksčiau apžvelgtas ir gerus rezultatus demonstravęs <i>Nexus Value</i> 430 W. <i>X-Spice</i> pasirūpino ir puikiomis akustinėmis savybėmis, neką tenusileidžiančiomis anksčiau minėtam <i>Nexus</i> blokui. Šio tylaus ventiliatoriaus visiškai pakanka komfortabiliai maitinimo bloko temperatūrai palaikyti.</p>
<p><b>Išvados</b></p>
<p><i>X-Spice Kira CS</i> 630 W testuose pademonstravo labai gerus rezultatus. Stabilios linijų įtampos, geras naudingumo koeficientas ir tylus veikimas yra pagrindinės savybės, dėl kurių vertėtų rinktis šį gaminį. Su 630 W galios šis maitblokis yra puikiai tinkamas ne tik HTPC kompiuteriui, tačiau ir rimtai ir kompaktiškai žaidimų sistemai. Puikiai įsivaizduoju jį dirbantį kartu su <i>DFI Lanparty Jr</i> ar <i>ASUS Gene</i> serijų pagrindine plokšte, <i>Core i7</i> procesoriumi ir netgi pora vaizdo plokščių nedideliame micro-ATX korpuse. Praktiškai vienintelis bloko trūkumas, kuris kiek ir galėtų sulaikyti mažų korpusų savininkus nuo jo pasirinkimo yra nemoduliniai kabeliai. Turint omenyje, jog šiam blokui suteikiama 4 metų garantija ir tai, jog jo kaina Europoje siekia ~270 litų, tai ganėtinai patrauklus pirkinys.</p>
