---
layout: post
status: publish
published: true
title: 'LANVA: Norime, kad piratams būtų atjungtas internetas'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3644
wordpress_url: http://localhost/site/new/lanva_norime__kad_piratams_butu_atjungtas_internetas/
date: '2009-06-22 15:53:30 +0300'
date_gmt: '2009-06-22 15:53:30 +0300'
categories:
- Naujienos
---
<div class="imgright"><img src="http://tbn1.google.com/images?q=tbn:keoptwf5WObmQM:http://www.edge-online.com/files/piracy.jpg" border="1" /></div>
<p>Lietuvos antipiratinės veiklos asociacija, dar geriau žinoma tiesiog LANVA vardu, ilgą laiką kovoja su vienu iš didžiausių Lietuvoje „torrent“ rinkmenų portalų Linkomanija, o dabar paskelbė, kad liepą siūlys interneto paslaugų tiekėjams ir įrašų platintojams pasirašyti intelektinės nuosavybės etikos kodeksą. Apie tai pranešė Verslo Žinios.</p>
<p>Įdomiausia yra tai, kas teigiama intelektinės nuosavybės etikos kodekse. Viena iš nuostatų interneto paslaugų tiekėjams (toliau ISP) liepia LANVA pateikti vartotojų, kurie pažeis autorines teises, duomenis, o ši jau imtųsi tam tikrų teisinių veiksmų.</p>
<p>Manau ne vienas iš jūsų yra girdėjęs, kad kai kuriuose Europos Sąjungos šalyse bandomi įteisinti antipiratinės medžiagos teisės aktai, kurie įgalins ISP nutraukti interneto tiekimą autorinių teisių nesilaikantiems vartotojams. LANVA pareiškė, kad ir Lietuvos ISP turi galimybę sekti vartotojus, tad prašo juos tai daryti ir stebėti, ar jie pažeidinėja autorių teises bei lankosi apsikeitimo bylomis svetainėse.</p>
<p>LANVA atrodo nusiteikusi rimtai. Ji teigia, jog ISP galėtų sukurti pažeidimų sistemą, panašią kokia naudojama Europos Sąjungoje. Ji pirataujantiems vartotojams siųstų įspėjimus, jei jie atliktų pažeidimą, o jei vartotojas jo nepaisytų, jam būtų atjungtas internetas.<br /></p>
