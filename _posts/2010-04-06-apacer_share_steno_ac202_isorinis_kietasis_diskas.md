---
layout: post
status: publish
published: true
title: Apacer Share Steno AC202 išorinis kietasis diskas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4725
wordpress_url: http://localhost/site/new/apacer_share_steno_ac202_isorinis_kietasis_diskas/
date: '2010-04-06 19:01:39 +0300'
date_gmt: '2010-04-06 19:01:39 +0300'
categories:
- Multimedia įrenginiai
- Apžvalgos
---
<p>Po gana ilgokos pertraukos sugrįžta mūsų apžvalgos. Šiuo metu turime gana nemažai produktų tad šį, tai yra balandžio mėnesį, galite tikėtis daugybės kovų. Tuo tarpu šį kartą mūsų testavimo poligone vienas iš naujausių Apacer išorinių kietųjų diskų Share Steno AC202. Šiais laikais, kai kuo talpesnis kietasis diskas tampa vis didesniu draugu kompiuterininkams, nieko keisto, jog tiek vidiniai, tiek ir išoriniai kietieji diskai sulaukia didelio populiarumo. Taigi pažiūrėkime, ką mums gali pasiūlyti Apacer gaminys.</p>
<p>>Apie gamintoją trumpai<br />
<br />>Pakuotė<br />
<br />>Specifikacijos ir įdomios ypatybės<br />
<br />>Dizainas<br />
<br />>Sparta<br />
<br />>Išvada </p>
<p><b>Apie gamintoją trumpai</b></p>
<p>1997 metais Taivane įsikūrusi kompanija Apacer yra gerai pasaulyje žinoma atminties sprendimų gamintoja. Firma neapsiriboja įvairaus našumo RAM lustų ir modulių gamyba. Didelę Apacer gaminamų produktų dalį sudaro atminties kortelės, USB Flash atmintinės bei MP3 grotuvai. Neseniai Apacer pristatė ir SSD kaupiklių liniją. Savo atstovybes įmonė turi JAV, Nyderlanduose, Kinijoje, Indijoje ir Japonijoje.</p>
<p><b>Pakuotė</b></p>
<p>Apacer Share Steno AC202 išorinio kietojo disko pakuotė yra sudaryta taip, kad tik pažvelgę į ją galėtumėte visu gražumu pamatyti patį produktą per permatomą plastmasės langelį. Pakuotės priekinė pusė nusako tai, ko mums tikėtis – 320GB talpa, visiškas suderinamumas su Windows 7 operacine sistema, 2.5 colių dydis ir panašiai. Galinėje pusėje labai trumpai aprašomas pats produktas net 16 kalbų. Mūsų kaimynų lenkų kalbą čia matoma, o lietuvių, deja, ne. Kairėje, apačioje anglų kalba yra aprašytos bemaž visos svarbiausios kietojo disko specifikacijos, tad jas perskaitę tikrai neliksite apgauti.</p>
<p><a class="ns" href="http://sb.technews.lt/Apacer.Share.Steno.AC202/Dideles/2.JPG">
<div class="imgright"><img src="http://sb.technews.lt/Apacer.Share.Steno.AC202/Mazos/2.jpg"  /></div>
<p></a><a class="ns" href="http://sb.technews.lt/Apacer.Share.Steno.AC202/Dideles/1.JPG"><br /><img src="http://sb.technews.lt/Apacer.Share.Steno.AC202/Mazos/1.jpg" /><br /></a></p>
<p>Atidarius pakuotę kažko labai įmantraus nesitikėjau rasti, bet vienas dalykas nustebino – guminis kietojo disko apvalkalas, kuris turėtų įrenginį labiau apsaugoti nuo smūgių. Atsižvelgiant į tai, kad kalbame ne apie įprastą, o apie nešiojamąjį kietąjį diską, toks sprendimas sveikintinas. Be produkto dėžutėje taip pat, žinoma, aptinkamas duomenų kabelis, vartotojo vadovas ir kompaktinis diskas. Pastarajame yra patalpintas tas pats vartotojo vadovas, kam nelabai smagu vartyti popierinę jo versiją, tvarkyklės Windows 98 operacinei sistemai ir atsarginių kopijų sukūrimo programinė įranga.</p>
<p><a class="ns" href="http://sb.technews.lt/Apacer.Share.Steno.AC202/Dideles/4.JPG">
<div class="imgright"><img src="http://sb.technews.lt/Apacer.Share.Steno.AC202/Mazos/4.jpg"  /></div>
<p></a><a class="ns" href="http://sb.technews.lt/Apacer.Share.Steno.AC202/Dideles/3.JPG"><br /><img src=" http://sb.technews.lt/Apacer.Share.Steno.AC202/Mazos/3.jpg" /><br /></a></p>
<p>Kalbant apie vartojo vadovą, jis iš tiesų dažniausiai nėra labai reikalingas, nes ne Windows 98 operacinėje sistemoje, o naujesnėse, tereikia prisijungti kietąjį diską ir jį galima naudoti. Čia nėra tas atvejis, nes Apacer Share Steno AC202 siūlo keletą įdomių funkcijų, su kuriomis galima susipažinti perskaičius trumpą vartojo vadovą parašyta tomis pačiomis 16 kalbų, kurios buvo ant dėžutės. Vadove rašoma, kaip pasinaudoti „Smart Copy“ mygtuku ar kam reikalinga failų apsaugos programinė įranga.</p>
<p><a class="ns" href=" http://sb.technews.lt/Apacer.Share.Steno.AC202/Dideles/6.JPG">
<div class="imgright"><img src=" http://sb.technews.lt/Apacer.Share.Steno.AC202/Mazos/6.jpg"  /></div>
<p></a><a class="ns" href=" http://sb.technews.lt/Apacer.Share.Steno.AC202/Dideles/5.JPG"><br /><img src=" http://sb.technews.lt/Apacer.Share.Steno.AC202/Mazos/5.jpg" /><br /></a></p>
<p><b>Specifikacijos ir įdomios ypatybės</b></p>
<p>Gamintojas mums be didesnių problemų nurodė svarbiausias savo sukurto dėklo ir priekinės kietojo disko jungties technines specifikacijas, tačiau bene įdomiausios, koks gi kietasis diskas slypi po aliumininiu rėmu, nenurodė. Pastangos surasti oficialios išsamesnės informacijos internete taip pat nedavė jokių vaisių, tačiau aš nenuleidau rankų. Nusprendžiau tiesiog išardyti išorinį kietąjį diską ir sužinoti pats, kokio gamintojo ir koks kietasis diskas yra įsitaisęs dėkle.</p>
<p><b><i>Dėklo ir priekinės jungties techninės specifikacijos:</i></b><br />
<br />• <i>Sąsaja:</i> USB 2.0<br />
<br />• <i>Sąsajos sparta:</i> Iki 480Mbps<br />
<br />• <i>Elektros tiekimas:</i> Įprastai USB jungtimi<br />
<br />• <i>Operacinės sistemos:</i> Nuo Windows 98 iki Windows 7, Mac OS X 10.3 ar geresnės<br />
<br />• <i>Išmatavimai:</i> 130x81.2x13.4 milimetro<br />
<br />• <i>Svoris:</i> 182 gramai</p>
<p>Pasirodo, jog Apacer panaudojo Western Digital Scorpio Blue WD3200BEVT kietąjį diską. Šis nėra kažkuo ypatingas – tai 320GB, 2.5 colio tipo kietasis diskas, kuris su kompiuteriu įprastai jungiasi SATA sąsaja, kurios teorinė pralaida, kaip žinote, siekia 3Gb/s. Suprantama, kad šioje vietoje labai „gelbėja“ USB 2.0 jungtis – pasak Apacer, ši, kartu su jos dėklu bei priekine jungtimi, teoriškai gali pasiekti 480 Mbps spartą, tačiau kaip parodė realūs testų rezultatai, kaip ir ankstesnėse mūsų apžvalgose, tai yra neįmanoma.</p>
<p><b><i>Kietojo disko techninės specifikacijos:</i></b><br />
<br />• <i>Tipas: </i> 2,5<br />
<br />• <i>Disko apsisukimų skaičius: </i> 5400 per minutę<br />
<br />• <i>Spartinančioji atmintinė: </i> 8MB<br />
<br />• <i>Gaišties laikas: </i> 5.5ms<br />
<br />• <i>Sąsaja: </i> 3Gb/s SATA<br />
<br />• <i>Duomenų perdavimo lygis: </i> 85MB/s<br />
<br />• <i>Matmenys: </i> 100x70x9.5 milimetro<br />
<br />• <i>Svoris: </i> 117 gramų</p>
<p><a class="ns" href="http://sb.technews.lt/Apacer.Share.Steno.AC202/Dideles/8.JPG">
<div class="imgright"><img src=" http://sb.technews.lt/Apacer.Share.Steno.AC202/Mazos/8.jpg"  /></div>
<p></a><a class="ns" href=" http://sb.technews.lt/Apacer.Share.Steno.AC202/Dideles/7.JPG"><br /><img src=" http://sb.technews.lt/Apacer.Share.Steno.AC202/Mazos/7.jpg" /><br /></a></p>
<p>Kalbant apie kietojo disko savybes, kompanija jų išskiria kelias. Viena iš jų – antismūginis apvalkalas ir aliuminis kietojo disko dėklas. Šie, kaip skelbia gamintojas, suteikia savotišką dvigubą apsaugą. Kalbant iš patirties, per pastaruosius metus „nužudžiau“ du išorinius kietuosius diskus ir galiu pasakyti, kad situacijos buvo absurdiškos, o kritimai – nestaigūs, nuo asmeniniu kompiuterio korpuso ant kilimo. Kalbant atvirai, suabejojau išorinių kietųjų diskų tvirtumu, nes įsivaizdavau, kad 2.5 colio įrenginiai, kurie iš esmės veikia be atskiro maitinimo, yra skirti duomenims pernešti. Pirkti 3.5 colio „galiūnus“ yra didžiausia nesąmonė – jie sveria daug, dažniausiai reikalauja atskiro maitinimo ir skirti tik pasidėti ant stalo. Tam gi yra skirti įprastiniai vidiniai kietieji diskai.</p>
<p>Apacer Share Steno AC202 nuteikia visai kitiems potyriams, ypač dėl savo pasiūlyto guminio dėklo. Išorinis kietasis diskas atrodo tvirtai, aliumininis dėklas taip pat, tad šis įrenginys neturėtų pabūgti menko smūgio. Tęsiant kalba apie ypatybes, kompanija siūlo keletą funkcijų vartotojams – atsarginių kopijų sudarymą ir tam tikrų užrakintų disko skirsnių sudarymą. Pirmoji funkcija puikiai veikia su kompanijos sukurta programine įranga, nors, tiesa pasakius, abi šios funkcijos yra sujungtos vienoje programoje. Yra dvi skirtingos galimybės sudaryti jūsų failų atsargines kopijas. Viena iš jų būtų tiesiog sužymėti reikalingus aplankus jūsų kompiuterio kietajame diske ir tiesiog spustelti mygtuką „Pradėti“ arba viską nustatyti taip, jog nuspaudus ant išorinio kietojo disko esantį mygtuką „Smart Copy“ programinė įranga viska atliks pati. Šiam veiksmui atlikti reikės įjungti OTB funkciją ir nurodyti „šaltinio“ bei „perkėlimo vietos“ aplankus, kad viskas galėtų veikti automatiškai.</p>
<p><a class="ns" href="http://sb.technews.lt/Apacer.Share.Steno.AC202/Dideles/12.JPG">
<div class="imgright"><img src=" http://sb.technews.lt/Apacer.Share.Steno.AC202/Mazos/12.jpg"  /></div>
<p></a><a class="ns" href=" http://sb.technews.lt/Apacer.Share.Steno.AC202/Dideles/11.JPG"><br /><img src=" http://sb.technews.lt/Apacer.Share.Steno.AC202/Mazos/11.jpg" /><br /></a></p>
<p>Ir paskutinė įdomi ypatybė – galimybė kietąjį diską suskirstyti į du sluoksnius. Vienas iš jų bus prieinamas visiems, tuo tarpu kitas – tik su slaptažodžiu. Vartotojo vadove rašoma, kad norint taip suskirstyti kietąjį diską reikės jį suformatuoti, tad prašoma visus savo failus persikelti kur nors kitur. Suformatavus kietąjį diską jums bus leista pasirinkti reikiamą kiekį vietos skirsniui ir įvesti slaptažodį. Šio pasistenkite niekad neužmiršti. Kompanija perspėja, jog jei taip nutiks, jūs ne tik negalėsite prisijungti prie „Security Zone“ (liet. apsaugotoji zona) skirsnio, tačiau ir aplamai suformatuoti kietojo disko. Tai reiškia, kad užmiršus slaptažodį, tektų imtis kokių nors „nulaužimo“ gudrybių, nes kitu atveju kietasis diskas neleistų jums pasinaudoti visa jo talpa ir pamatyti savo konfidencialius duomenis.</p>
<p><b>Dizainas</b></p>
<p>Apacer testui atsiuntė naujo dizaino versiją. Tiesa, konstrukcijos aspektais ji liko tokia pat – iš aliuminio pagamintas dėklas bei iš priekio ir galo esantys plastmasiniai dangteliai. Iš tiesų pats dėklas yra labai paprastas – išėmus kietąjį diską, ką galite pamatyti viršuje, pačiame dėkle telieka ertmė kietajam diskui ir nieko daugiau. Galima pagirti nebent produkto dizainerius, nes raudona spalva su sidabriniais bangos formos šablonais tikrai dera šiame gaminyje ir atrodo žymiai geriau, nei senesnis juodas modelis su per jį einančia aukso spalvos ištisine juosta, nors šie kietojo disko dėklo pagražinimai yra grynai skonio reikalas.</p>
<p><a class="ns" href="http://sb.technews.lt/Apacer.Share.Steno.AC202/Dideles/10.JPG">
<div class="imgright"><img src=" http://sb.technews.lt/Apacer.Share.Steno.AC202/Mazos/10.jpg"  /></div>
<p></a><a class="ns" href=" http://sb.technews.lt/Apacer.Share.Steno.AC202/Dideles/9.JPG"><br /><img src=" http://sb.technews.lt/Apacer.Share.Steno.AC202/Mazos/9.jpg" /><br /></a></p>
<p>Tiesa pasakius, daugiau dėmesio reikėtų skirti priekinei kietojo disko jungčiai, sukurtai Apacer. Šios techninius duomenis jau rašėme kiek ankščiau, tačiau pakalbėkime apie konstrukciją, kuri pasirodys kiek įdomi 2.5 colio dydžio kietajam diskui. Iš dešinės į kairę galite pamatyti „Smart Copy“ mygtuką, kuris leis automatiškai padaryti atsargines jūsų failų kopijas, kiek toliau seks įprastas miniUSB lizdas ir kairėje pusėje kiek netikėtas DC energijos kištukas. Perskaitęs instrukciją supratau, jog kompanija sumanė įtikti ir ypač senų kompiuterių turėtojams, nes elektros energijos kištuką tokio tipo kietajame diske matau pirmą kartą – kažko panašaus nebuvo nei mūsų ankščiau bandytame Verbatim 500GB, nei mano turėtame, tačiau į užtarnautą poilsį pasitraukusio, WD My Passport Essential 500GB kietajame diske.</p>
<p><img src="http://sb.technews.lt/Apacer.Share.Steno.AC202/Dideles/13.JPG" /></p>
<p>Vartotojo vadove rašoma, jog kai kurių senų kompiuterių USB jungtys tiekia mažesnę, nei reikalingą įrenginiui elektros energiją. Dėl šio priežasties, jei jūsų kompiuteris iš tiesų labai senas, tektų prijungti dar vieną kabelį į USB jungtį, kuris jau užtikrintų reikalingą elektros energijos kiekį jūsų kietajam diskui. Matyt, didžiausia problema yra ta, kad pakuotėje šio kabelio nėra, ar įprasto 5V adapterio, tad jei jau Apacer rūpi ypač senų kompiuterių vartotojai, tegul jais pasirūpini iki galo, o ne tik iš dalies.</p>
<p><b>Sparta</b></p>
<p>Žinoma, mums taip pat svaru, kokią gi realią spartą demonstruos šis gaminys. Kad nebūtų jis toks vienišas, į kovą jis stos su Verbatim PHD 500GB išoriniu kietuoju disku, varomu Samsung HM500LI kaupiklio, ClickFree HD701 gaminiu ir įprastiniu Hitachi 2.5 colio nešiojamojo kompiuterio disku. Visi produktai buvo testuojami su HDTach ir ATTO programine įranga. Taip pat testo metu naudojau savo naująją sistemą, tad jos techniniai duomenys apačioje.</p>
<p><img src=" http://sb.technews.lt/Apacer.Share.Steno.AC202/Dideles/SB_PC.png" /></p>
<p>Pradėti naudotis kietuoju disku, kaip ir minėjau, yra labai lengva – jį prijungiame ir operacinė sistema tai atpažins kaip "Plug ‘n‘ Play" įrenginį. Problemų tik kyla naudojant seną Windows 98 operacinę sistemą, bet ir tam kompanija yra pasiruošusi – kompaktiniame diske galima rasti šios operacinės sistemos tvarkykles. Kalbant apie failų sistemą, čia, kaip ir dažniausiai kituose išoriniuose kietuosiuose diskuose, pradžiai naudojama FAT32 tipo. Ir aš, ir vartotojo vadovas patariame pertvarkyti Apacer Share Steno AC202 kietąjį diską, ar bet kokį kitą, į naujausią NTFS failų sistemą.</p>
<p><img src="http://sb.technews.lt/Apacer.Share.Steno.AC202/Dideles/HDTach.png" /></p>
<p>Tiek Verbatim PHD 500GB, tiek ir Apacer Share Steno AC202 320GB rodo gana panašius duomenų nuskaitymo greičius, tačiau galime teigti, kad juose esantys 2.5 colio kietieji diskai galėtų veikti žymiai greičiau. Štai kelerių metų senumo 120GB 2.5 colio nešiojamojo kompiuterio kietasis diskas sugeba duomenis nuskaityti net 120 MB/s sparta, o su tokiu greičiu galėtų pasivaržyti nebent USB 3.0 specifikacijas atitinkantys išoriniai kietieji diskai, tiksliau jų dėklai. Taip pat, kaip matote, iki teorinės USB 2.0 spartos dar tolimas kelias – visi trys išoriniai kietieji diskai net nepasiekė 40 MB/s duomenų nuskaitymo spartos, o ką jau bekalbėti apie teorinius 60 MB/s. </p>
<p><img src="http://sb.technews.lt/Apacer.Share.Steno.AC202/Dideles/ATTO R.png" /></p>
<p>ATTO programa į laikmeną įrašo ir iš jos nuskaito skirtingo dydžio duomenų paketus ir išmatuoja, kokiu greičiu duomenys buvo perduoti. Išrinkau didžiausias reikšmes ir verta pastebėti, kad tas pats maksimalus nuskaitymo greitis, jį lyginant su HDTach duomenimis, kiek skiriasi.  Čia Verbatim PHD 500GB ir Apacer Share Steno AC202 žengia koja kojon, tuo tarpu ClickFree HD701 pademonstravo net didesnius greičius, nei su HDTach programine įranga.</p>
<p><img src="http://sb.technews.lt/Apacer.Share.Steno.AC202/Mazos/HDDsTest1.jpg" /></p>
<p><img src="http://sb.technews.lt/Apacer.Share.Steno.AC202/Dideles/ATTO W.png" /></p>
<p>Visgi, greičiausiu išoriniu kietuoju disku iš šios trijulės tampa Verbatim PHD 500GB. Šis išorinis kietasis diskas sugebėjo parodyti didžiausią maksimalų failų įrašymo greitį, tuo tarpu Apacer Share Steno AC202 ir ClickFree HD701 praktiškai pademonstravo identišką spartą. Kalbant apie atsako laiką, Apacer gaminys pasirodė geriausiai – vos 16,4ms, kas išoriniam kietajam diskui yra labai neblogai. ClickFree HD701 parodė antrą rezultatą su 17,9ms atsako laiku, o Verbatim PHD 500GB tapo lėčiausiai „mąstančiu“ įrenginiu – jo atsako laikas buvo ryškiai didesnės ir siekė 22,8ms.</p>
<p><b>Išvada</b></p>
<p>Tiesa pasakius, išorinių kietųjų diskų rinka yra užtvindyta. Išorinius kietuosius diskus siūlo ir patys kietųjų diskų gamintojai, kaip Samsung, Western Digital ar Seagate, prie jų prisideda taip pat ir pačios kietųjų diskų negaminančios kompanijos, kaip teste dalyvavusios Apacer, ClickFree bei Verbatim. Apacer visgi pabandė išskirti – įdomi pakuotė, kiek kitoks dizainas bei nuosava programinė įranga.</p>
<p>Testuose Apacer Share Steno AC202 pasirodė visai neblogai, produktas ėjo koja kojon su Verbatim PHD 500GB gaminiu, tačiau koją pakišo gana lėta duomenų įrašymo sparta. Nepaisant to, kompaniją galima pagirti už guminį kietojo disko apvalkalą, kuris turėtų tikrai padėti ištikus bėdai. Taip pat atsisakyta visur naudojamos plastmasės – produktas yra padarytas iš aliuminio. Kompanija taipogi nebruka savo programinės įrangos – kietąjį diską galima naudoti kaip ir įprastą esantį kompiuteryje, tiesiog duomenims susidėti.</p>
<p>Taigi, Apacer Share Steno AC202 tiks visiems tiems, kurie nori papildomo saugumo nuo smūgių ar mėgsta dizaino elementus. Išskirtiniu šis produktas yra dėl unikalios programinės įrangos, kuri leidžia vieno mygtuko paspaudimu pasidaryti savo atsargines failų kopijas ar užrakinti tam tikrą kietojo disko skirsnį. Produktas Europoje kainuoja apie 60-63 eurus ir nėra ypatingai brangus. Mes jį patariame įsigyti, jei jums rūpi ne tik „švarus“ kietasis diskas, bet ir kažkokios papildomos funkcijos.</p>
