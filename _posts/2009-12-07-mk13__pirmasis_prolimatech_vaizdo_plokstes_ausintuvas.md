---
layout: post
status: publish
published: true
title: MK-13 - pirmasis Prolimatech vaizdo plokštės aušintuvas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4351
wordpress_url: http://localhost/site/new/mk13__pirmasis_prolimatech_vaizdo_plokstes_ausintuvas/
date: '2009-12-07 22:18:20 +0200'
date_gmt: '2009-12-07 22:18:20 +0200'
categories:
- Naujienos
---
<div class="imgright"><img src="http://svarke.technews.lt/mk13.jpg"  /></div>
<p>Į aušintuvų rinką su savo procesorių aušintuvais įsiliejusi <i>Prolimatech</i> ruošia ir rimtą konkurentą vaizdo plokščių aušintuvus gaminančioms kompanijoms. <i>MK-13</i> yra pirmasis grafikos plokščių aušintuvas iš šios kompanijos, skirtas daugumai sparčiausių šiandienos plokščių.</p>
<p>Savo išvaizda ir konstrukcija <i>MK-13</i> labai primena <i>Thermalright</i> <a class="ns" href="http://www.technews.lt/naujiena/n/a/thermalright_trad2_ir_vrmr1__tobulas_derinys.html"><i>T-Rad2</i></a>. Aušintuvo pagrindas pagamintas iš vario, o radiatoriau plokštelės - iš aliuminio. Visas aušintuvas padengtas nikelio sluoksniu. Iš pagrindo į radiatorių eina šeši šiluminiai vamzdeliai, tačiau atrodo, jog didelių kompromisų siekiant sumažinti gaminio aukštį gamintojas nesiekė. Aušintuvo matmenys siekia 205 x 99.87 x 43.5 mm, o masė - 555 g. Kartu su įprasto, 25 mm aukščio 120 mm skersmens ventiliatoriais, vaizdo plokštė su šiuo milžinu užims bent tris praplėtimo lizdus.</p>
<p><i>Prolimatech</i> pasistengė palaikomų vaizdo plokščių sąrašą kaip įmanoma labiau prailginti. Iš <i>Nvidia</i> stovyklos palaikomos plokštės nuo <i>Geforce 6800</i> iki <i>GTX 285</i>, o <i>ATI</i> suderinamų plokščių sąraše matome plokštes nuo <i>Radeon x1600</i> iki <i>HD5800</i> serijos.</p>
<p>Kartu su aušintuvu gamintojas prideda daug įvairių radiatorių atminties ir įtampos valdymo moduliams aušinti. Deja, ventiliatoriai prie aušintuvo nepridedami. <i>MK-13</i> kaina siekia 49 eurus.</p>
<p>Daugiau nuotraukų rasite <a class="ns" href="http://www.techpowerup.com/110022/Prolimatech_Unveils_MK-13_Multi-VGA_Cooler.html">TechPowerUp</a> tinklapyje.</p>
