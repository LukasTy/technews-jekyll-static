---
layout: post
status: publish
published: true
title: Google ir Facebook – ES akibrokštai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5697
wordpress_url: http://localhost/site/new/google_ir_facebook__es_akibrokstai/
date: '2011-03-21 18:42:17 +0200'
date_gmt: '2011-03-21 18:42:17 +0200'
categories:
- Naujienos
---
<div class="imgright"><img src="http://technews.lt/upload/eu internet-thumb-250x196-3898.jpg"  /></div>
<p>Financial Times rašo, jog gerai pasauliniu mastu žinomos JAV kompanijos, tiksliau interneto milžinas Google bei socialinių tinklų lyderis Facebook, privalės laikytis Europos Sąjungos nustatytų taisyklių susijusių su asmeniniais duomenimis.</p>
<p>Europos Sąjungos teisingumo ministrė Viviane Reding griežtu tonu Briuselyje vykusiame seminare pareiškė, jog visų ES gyventojų teisė į asmeninių duomenų saugumą turi būti nepažeista, tad jų laikytis privalo visos kompanijos, nesvarbu iš kokios šalies jos yra.</p>
<p>Tai nėra pirmas kartas, kai reiškiamas nepasitenkinimas Google ir Facebook vykdoma veikla, susijusia su vartotojų asmeninių duomenų saugumu. Vokietijos valdžia kiek ankščiau reiškė pretenzijas Facebook dėl naujo „draugų“ paieškos modulio, kuris leisdavo tretiesiems asmenims sužinoti ES gyventojų elektroninį paštą ir vėliau jiems siųsti elektronines šiukšles.</p>
<p>Tuo tarpu Google priekaištų susilaukė iš bemaž visų Europos Sąjungos valstybių, kurių miestų gatves galime pamatyti per Google Street View paslaugą. Štai Airija ir Didžioji Britanija teigė, kad dažnai nuotraukose matomi adresai, žmonių veidai bei privati gyventojų valda.<br /></p>
