---
layout: post
status: publish
published: true
title: Pristatytas galingiausias pasaulio mikroskopas
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 2630
wordpress_url: http://localhost/site/new/pristatytas_galingiausias_pasaulio_mikroskopas/
date: '2008-10-26 15:03:03 +0200'
date_gmt: '2008-10-26 15:03:03 +0200'
categories:
- Naujienos
---
<div class="imgright"><img src="http://www.technews.lt/upl/Failai/Titan_80-300_Cubed.jpg" border="1"></div>
<p>Elektroniniai mikroskopai, tikriausiai daugeliui, net mokslu nesidomintiems žmonėms žinomi, kaip artinamieji instrumentai, kitaip negu šviesiniai, naudojantys elektronų srautus (spindulius) tyrinėti įvairiems objektams. <i>DailyTech</i> naujienų portalo žiniomis, Kanados Makmasterio Universiteto (angl. McMaster University) mokslininkai paskelbė savo labaratorijose turintys galingiausią pasaulyje elektroninį mikroskopą, galintį tiriamąjį mėginį priartinti daugiau kaip 2 milijonus kartų.<br />
<br><br />
<br>Naujasis agregatas buvo sukurtas ir pagamintas nanotechnologijas plėtojančios bei įvairią mokslinę įrangą kuriančios bendrovės <a class="ns" href=" http://www.fei.com/"><i>FEI Company</i></a> ir įdiegtas nacionaliniame Kanados elektroninės mikroskopijos centre, Makmasterio universitete. Mikroskopo Universitetui atsiėjo daugiau kaip 15 milijonų Kanados dolerių.<br />
<br><br />
<br>Džianlugis Botonas (Gianluigi Botton), vyriausiasis mikroskopo projekto vadovas, pranešime spaudai teigė: „Mes esame pirmasis universitetas pasaulyje galintis pasigirti turintis tokio aukšto kalibro elektroninį mikroskopą. <i>Titan 80-300 Cubed</i> agregato galia yra ekvivalenti kosminio <i>Hubble</i> teleskopo galiai, kuri yra panaudojama tyrinėti pavienėms žvaigždėms ir ištisoms galaktikoms. Su šiuo mikroskopu nuo šiol mes lengvai galime identifikuoti pavienius atomus išmatuoti chemines jų savybes, netgi tirti elektronus, kurių dėka jie sąveikauja tarpusavyje“.<br />
<br><br />
<br>Mikroskopas yra įrengtas specifinės infrastruktūros bazėje, kuri buvo specialiai pastatyta šiam aparatui. Statinys pastatytas taip kad atlaikytų ypač žemų dažnių vibracijas, didelį aplinkos triukšmą ir minutinius temperatūros svyravimus. Įrenginys bus naudojamas tirti kasdieniniams produktams, tačiau tiriamas visai kitu, nano lygiu, kuris padės suprasti, manipuliuoti ir pagerinti jų naudą ir padidinti produktyvumą, spaudai teigė universiteto mokslininkas Džonas Prestonas (John Preston). Viena iš būsimų mikroskopo užduočių bus padėti sukurti ypač didelio tankio atminties lustus, kurie turėtų padidinti daugelio telekomunikacijos bei kitos elektronikos įrenginių spartą.<br />
<br><br />
<br><br />
<br></p>
