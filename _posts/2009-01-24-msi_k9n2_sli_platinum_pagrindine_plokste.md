---
layout: post
status: publish
published: true
title: MSI K9N2 SLI Platinum pagrindinė plokštė
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 156
wordpress_url: http://localhost/site/new/msi_k9n2_sli_platinum_pagrindine_plokste/
date: '2009-01-24 01:22:20 +0200'
date_gmt: '2009-01-24 01:22:20 +0200'
categories:
- Pagrindinės plokštės
- Apžvalgos
---
<p><i>AMD</i> procesoriai šiuo metu tikrai nepretenduoja į sparčiausių namų vartotojams skirtų procesorių titulą, tačiau tai toli gražu nereiškia, kad žmonių, besirenkančių <i>AMD</i> platformą nėra. O komplektuojant ją, be abejo, daug dėmesio skiriama pagrindinei plokštei. <i>K9N2 SLI Platinum</i> - dar viena kompanijos <i>MSI</i> mums apžvelgti atsiųsta pagrindinė plokštė. Ši  <i>Nvidia Nforce 750a</i> lustų rinkiniu paremta plokštė, palaikanti AM2(+) lizdo procesorius, patraukia daugelio potencialių pirkėjų akį bei turi nemažai įdomių savybių. Apžvalgoje pabandysime išsiaiškinti plokštės pajėgumą, jos spartinimo galimybes bei naudojimo patogumą.</p>
<p><b>Apie gamintoją</b><br />
<br /><b>Pakuotė ir jos turinys</b><br />
<br /><b>Specifikacijos</b><br />
<br /><b>Plokštė ir komponentų išdėstymas</b><br />
<br /><b>Testavimas</b><br />
<br />   <i>Spartinimas</i><br />
<br />   <i>BIOS</i><br />
<br />   <i>Testų rezultatai</i><br />
<br /><b>Išvados</b></p>
<p><b>Apie gamintoją</b></p>
<p><i>MSI (Microstar)</i> - gerai tiek Lietuvoje, tiek ir visame pasaulyje žinomas gamintojas, kokybiškais gaminiais užsitarnavęs pirkėjų palankumą. 1986 metais įsikūrusi kompanija geriausiai visiems pažįstama kaip pagrindinių plokščių gamintoja, tačiau jos prekių asortimente randame ir platų vaizdo plokščių, nešiojamų kompiuterių, „barebone“ rinkinių ir netgi serverių įrangos pasirinkimą. Kompanija savo padalinius turi Kinijoje, Čekijoje, Honkonge, Japonijoje, Korėjoje, Indijoje, Taivane, JAV, Kanadoje, Brazilijoje, Vokietijoje, Prancūzijoje, Australijoje, Nyderlanduose, Turkijoje, Jungtinėje Karalystėje, Rusijoje, Ukrainoje, Serbijoje ir Lenkijoje.</p>
<p><b>Pakuotė ir jos turinys</b></p>
<p><a class="ns" href="http://svarke.technews.lt/K9N2/MOBO/4.jpg">
<div class="imgright"><img src="http://svarke.technews.lt/K9N2/ms/4.jpg" border="1" /></div>
<p></a><a class="ns" href="http://svarke.technews.lt/K9N2/MOBO/3.JPG"><br /><img src="http://svarke.technews.lt/K9N2/ms/3.jpg" /><br /></a></p>
<p><i>MSI K9N2 SLI Platinum</i> pirkėjams į rankas atkeliauja juodos spalvos dėžutėje, išmargintoje plokštės savybių (<i>Hibrid SLI, Core Cell</i> ir kt.) aprašmymų, specifikacijų su beveik ketvirtadalį priekinės dėžutės dalies užimančiu <i>MSI</i> logotipu. Galinėje dėžutės dalyje randame šiek tiek sausos informacijos apie pagrindines plokštės savybes (DDR-1066 atminties palaikymas, SATA RAID, eSATA, IEEE 1394 ir pan.) Čia pat matome ir pačios pagrindinės plokštės nuotrauką, o kiek žemiau - sąrašą su pakuotės turiniu.</p>
<p>Ir štai ką pamatome iškart atidarę dėžutę:</p>
<p><a class="ns" href="http://svarke.technews.lt/K9N2/MOBO/6.jpg">
<div class="imgright"><img src="http://svarke.technews.lt/K9N2/ms/6.jpg" border="1" /></div>
<p></a><a class="ns" href="http://svarke.technews.lt/K9N2/MOBO/5.jpg"><br /><img src="http://svarke.technews.lt/K9N2/ms/5.jpg" /><br /></a></p>
<p><i>Platinum</i> - viena aukščiausių <i>MSI</i> pagrindinių plokščių serijų, todėl nemaža komplektadija nestebina. Kartu su plokšte pridedami keturi SATA kabeliai, du perėjimo iš „molex“ į SATA maitinimo kabeliai, ATA 133 kabelis, Floppy kabelis, <i>SLI</i> tiltelis, papildomas į praplėtimo angas korpuso gale montuojamas skydelis su viena <i>IEEE 1394 (FireWire)</i> ir dviem USB 2.0 jungtimis, perėjimas iš DVI į HDMI (pagrindinė plokštė turi integruotą grafikos posistemį), galinis pagrindinės plokštės skydelis, vartotojo vadovas, didelis lankstinuką su stambia plokštės nuotrauka bei išvardintom jos sudėtinėm dalim ir kompaktiniai diskai su tvarkyklėmis.</p>
<p><a class="ns" href="http://svarke.technews.lt/K9N2/MOBO/9.jpg"><br /><img src="http://svarke.technews.lt/K9N2/ms/9.jpg" /><br /></a></p>
<p>Nepamiršo <i>MSI</i> ir „M“ adapterių - patogių smulkmenų laidų prie pagrindinės plokštės pajungimui. Šie adapteriai leidžia prijungti pavienius smulkius kabelius (power, reset, HDD led, USB ir pan; iš viso - 6 vnt.) į „blokelius“ ir vėliau nesunkiai prijungti prie pagrindinės plokštės. Tai naudoti ypač patogu, kai pagrindinė plokštė yra jau įdėta į korpusą.</p>
<p><a class="ns" href="http://svarke.technews.lt/K9N2/MOBO/10.jpg"><br /><img src="http://svarke.technews.lt/K9N2/ms/10.jpg" /><br /></a></p>
<p>Po visais priedais paslėptą randame ir pačią <i>K9N2 SLI Platinum</i>. Pagrindinė plokštė, kaip ir įprasta, supakuota į juodą antistatinį maišelį. Metas atidžiau pažvelgti ir į ją pačią.</p>
<p><b>Plokštė ir komponentų išdėstymas</b></p>
<p><a class="ns" href="http://svarke.technews.lt/K9N2/MOBO/29.jpg">
<div class="imgright"><img src="http://svarke.technews.lt/K9N2/ms/29.jpg" border="1" /></div>
<p></a><a class="ns" href="http://svarke.technews.lt/K9N2/MOBO/13.jpg"><br /><img src="http://svarke.technews.lt/K9N2/ms/13.jpg" /><br /></a></p>
<p><i>MSI</i> plokštės dizainas iš karto patraukia akį. Juoda PCB kartu su masyviu dėmesį patraukiančiu <i>Circu-Pipe</i> aušintuvu, dengiančiu <i>nForce 750a</i> lustų rinkinį, sudaro rimto gaminio įspūdį. <i>Circu-Pipe</i> sukurtas ne tik atrodyti neįprastai, tačiau efektyviai aušinti lustų rinkinį bei procesoriaus įtampos valdymo grandinės tranzistorius. Atskiri variniai radiatoriai tarpusavyje sujungti šiluminiais vamzdeliais, kurie geba greitai pernešti šilumą. Nepaisant radiatoriaus masyvumo, aplink procesoriaus lizdą yra tikrai nemažai vietos. Tą pasiekti be abejo padėjo ir tik vieną lustą naudojantis <i>nForce 750a</i>. Kadangi čia nėra šiaurinio tilto, nėra ir papildomų radiatorių jam aušinti. Ir visgi kai kurių procesorių aušintuvų montavimui tam tikra puse <i>Circu-Pipe</i> gali kliudyti. Štai pavyzdžiui <a class="ns" href="http://www.technews.lt/?id=Kas&Id=2718"><i>Gelid Silent Spirit</i></a>, nepavyks uždėti taip, jog ventiliatoriaus oro srautas išsklaidytų dar ir <i>Circu-Pipe</i> radiatoriaus šilumą. Aušintuvo kraštas tokiu atveju tiesiog pasikabins ant <i>Circu-Pipe</i> ir neleis pilnai uždėti aušintuvo.</p>
<p><a class="ns" href="http://svarke.technews.lt/K9N2/MOBO/28.jpg">
<div class="imgright"><img src="http://svarke.technews.lt/K9N2/ms/28.jpg" border="1" /></div>
<p></a><a class="ns" href="http://svarke.technews.lt/K9N2/MOBO/27.jpg"><br /><img src="http://svarke.technews.lt/K9N2/ms/27.jpg" /><br /></a></p>
<p>Nuėmus <i>Circu-Pipe</i> radiatorių galime matyti 5 fazių procesoriaus įtampos valdymo grandinė. Ir ji atrodo iš tiesų neprastai. Be feritines šerdis turinčių ričių ir tranzistorių aukštesnės klasės pagrindinėse plokštėse esame įprastę matyti „solid-state“ tipo kondensatorius, tačiau gamintojas juos pakeitė, kaip teigia, dar efektyvesniais „Hi-C“ (angl. Highly Conductive) kondensatoriais. Būtent per silpnos maitinimo grandinės ir sukelia problemas 140 W galios keturių branduolių <i>AMD Phenom</i> procesoriams. Visgi ši pagrindinė plokštė su šiais procesoriais, pasak gamintojo, neturi bėdų. </p>
<p><a class="ns" href="http://svarke.technews.lt/K9N2/MOBO/22.jpg">
<div class="imgright"><img src="http://svarke.technews.lt/K9N2/ms/22.jpg" border="1" /></div>
<p></a><a class="ns" href="http://svarke.technews.lt/K9N2/MOBO/25.jpg"><br /><img src="http://svarke.technews.lt/K9N2/ms/25.jpg" /><br /></a></p>
<p>Tiek aukščiau, tiek žemiau maitinimo grandinės įrengtos papildomo maitinimo jungtys. Aštuonių kontaktų <i>EPS</i> +12 V jungtis, daugumoje naujų pagrindinių plokščių pakeitusi keturių kontaktų <i>P4</i> jungtį (<i>EPS</i> ir <i>P4</i> yra suderinamos), tiekia maitinimą procesoriui. Kol pagrindinė plokštė neįdėta į korpusą, šią jungtį pasiekti labai lengva. Visgi korpuse labai arti jos bus ir procesoriaus aušintuvas ir maitinimo blokas. Žemiau įrengta keturių kontaktų „molex“ jungtis, kurią gamintojas rekomenduoja papildomai prijungti naudojanti dvi vaizdo plokštes <i>SLI</i> režime.</p>
<p><a class="ns" href="http://svarke.technews.lt/K9N2/MOBO/23.jpg"><br /><img src="http://svarke.technews.lt/K9N2/ms/23.jpg" /><br /></a></p>
<p>Persikėlę kiek žemiau randame dvi PCI-E x16 2.0 jungtis, vieną PCI-E x1 2.0 ir dvi senąsias PCI jungtis. Kaip jau minėjau, naudojant vieną vaizdo plokštę, ši gauna pilną x16 pralaidumą, tačiau sudėjus dvi vaizdo plokštes, kiekvienai tenka perpus mažesnis pralaidumas. Nors standartinio dydžio ATX plokštės palaiko iki 7 praplėtimo lizdų, ši plokštė turi tik penkias. Vietą galimai aukščiausiai esančiai jungčiai užima aušinimo radiatorius, kuris dėl to buvo nuleistas žemiau, ir savo ruožtu atlaisvino daugiau vietos procesoriui. Po pirmąja PCI-E x16 jungtimi galėjęs būti įrengtas PCI/PCI-E lizdas greičiausiai neįrengtas, kadangi jis būtų panaudotas retais atvejais. Daug vaizdo plokščių šiuo metu turi du praplėtimo lizdus užimantį aušintuvą, o ir su „žemesniu“ aušintuvu praplėtimo plokštei ten bus gana ankšta ir šilta. Naudoti dvi vaizdo plokštes su "dvigubu" aušintuvu <i>SLI</i> režime, praplėtimo galimybės nėra labai didelės (viena laisva PCI-E x1 ir viena PCI jungtys).</p>
<p><a class="ns" href="http://svarke.technews.lt/K9N2/MOBO/19.jpg">
<div class="imgright"><img src="http://svarke.technews.lt/K9N2/ms/19.jpg" border="1" /></div>
<p></a><a class="ns" href="http://svarke.technews.lt/K9N2/MOBO/20.jpg"><br /><img src="http://svarke.technews.lt/K9N2/ms/20.jpg" /><br /></a></p>
<p><a class="ns" href="http://svarke.technews.lt/K9N2/MOBO/26.jpg">
<div class="imgright"><img src="http://svarke.technews.lt/K9N2/ms/26.jpg" border="1" /></div>
<p></a><a class="ns" href="http://svarke.technews.lt/K9N2/MOBO/24.jpg"><br /><img src="http://svarke.technews.lt/K9N2/ms/24.jpg" /><br /></a></p>
<p>Aplink lustų rinkinį sutelkta dauguma praplėtimo lizdų. Dar po paskutine PCI jungtimi randame diskasukio (Floppy) jungtį, kontaktus papildomam <i>FireWire</i> jungties išvedimui (<i>FireWire</i> valdyti naudojamas <i>VIA VT6308P</i> lustas), CD-in graso įvesties jungtį, priekinės garso panelės bei <i>S/PDIF</i> jungtis. Tai galbūt ne pačios patogiausios vietos šių įrenginių prijungimui, tačiau juos prijungti teks tik kartą, o kadangi šios jungtys yra korpuso apačioje, laidai nesimaišys atsidarius korpusą ir, pavyzdžiui, prijungiant naują kietąjį diską. Trys kontaktų blokai šešių papildomų USB jungčių prijungimui įrengti kiek kitoje vietoje, arčiau lustų rinkinio.</p>
<p><a class="ns" href="http://svarke.technews.lt/K9N2/MOBO/30.jpg"><br /><img src="http://svarke.technews.lt/K9N2/ms/30.jpg" /><br /></a></p>
<p>Arti jų, tačiau vis dar pačioje plokštės apačioje yra ir adatėlės („pin'ai“) korpuso laidams prijungti. Iškart virš jų - nedideli įjungimo ir perkrovimo mygtukai, kurie pravers, jeigu kartais sugalvotumėte naudoti „atvirą platformą“ be korpuso. Be to, čia yra dar ir trečias panašus mygtukas. Pastarasis skirtas BIOS nuostatų atstatymui į gamyklinius. Tai ypač patogus dalykas, kadangi nereikia perstatinėti smulkių trumpiklių ar traukti maitinimo elemento. Visgi jam vieta galėtų būti parinkta ir geriau. Šį mygtuką nepatogu pasiekti būtų naudojant <i>SLI</i>.</p>
<p>Pakankamai keista matyti šioje plokštėje ne vieną, kaip jau tapo įprasta, bet dvi IDE jungtis senesnių kietųjų diskų ir optinių įrenginių prijungimui (pirmąją - viršuje, gana nepatogiai blokuojamą 24 kontaktų maitinimo jungties, kitą - plokštės apatiniame kampe). Šiais laikais ko gero nedaug kas renkasi IDE įrenginius (nebent optinius įrenginius), tačiau daugiau tokių senesnių įrenginių turintiems vartotojams ši plokštės savybė patiks. Kadangi <i>nForce 750a</i> palaiko tik vieną IDE jungtį, papildomai <i>MSI</i> į plokštę įmontavo <i>Micron JMB363</i> lustą antrai jungčiai valdyti.</p>
<p><a class="ns" href="http://svarke.technews.lt/K9N2/MOBO/15.jpg">
<div class="imgright"><img src="http://svarke.technews.lt/K9N2/ms/15.jpg" border="1" /></div>
<p></a><a class="ns" href="http://svarke.technews.lt/K9N2/MOBO/14.jpg"><br /><img src="http://svarke.technews.lt/K9N2/ms/14.jpg" /><br /></a></p>
<p>Šešias SATA 2 jungtys šioje pagrindinėje plokštėje valdo <i>Nvidia</i> lustas. Keturios iš jų pasuktos 90 laipsnių kampu, jog netrukdytų ypatingai ilgoms vaizdo plokštėms. Visgi dvi jungtys su, pavyzdžiui, <i>GeForce GTX 280</i> vaizdo plokšte bus užblokuotos.</p>
<p>Kaip ir įprasta, pagrindinė plokštė turi keturis DDR2 atminties lizdus su galimybe naudotis dviejų kanalų (128 bit) atminties pralaidumu. Maksimalus palaikomos atminties dažnis nespartinus su <i>Phenom</i> procesoriais yra 1066 MHz</p>
<p><a class="ns" href="http://svarke.technews.lt/K9N2/MOBO/16.jpg"><br /><img src="http://svarke.technews.lt/K9N2/ms/16.jpg" /><br /></a></p>
<p>Galinėje panelėje randame beveik visas jungtis, kokios gali būti reikalingos. Tai klaviatūros bei pelės PS/2 lizdai, DVI-D lizdas vaizdo išvedimui, Firewire bei SPDIF išvesties, keturios USB 2.0 jungtys, LAN jungtis (<i>Realtek 8211BL</i> posistemis), 8 kanalų garso posistemis (už jį atsakingas PCI-E magistralę naudojantis <i>Realtek ALC888</i> lustas) ir netgi dvi eSATA jungtys, kurios palaiko RAID funkciją (šias jungtis valdo tas pats <i>Micron</i> valdiklis, kaip ir antrąją IDE jungtį). Senesnių LPT ir COM jungčių <i>MSI</i> atsisakė. Visgi gamintojai pačioje plokštėje paliko reikalingus kontaktus COM jungties prijungimui, todėl nusipirktus nebrangų priedą galima naudotis ir COM jungtimi. Kai kam galbūt pasirodys per mažai vienos vaizdo išvesties. Tiesa, panaudojus pridedamą adapterį ją galima paversti į HDMI.</p>
<p>Kaip jau tikriausiai pastebėjote, šioje plokštėse plokštėje, naudojami tik „solid-state“ kondensatoriai (išskyrus, be abejo, centrinio procesoriaus zoną), kurie yra ženkliai ilgaamžiškesni už elektrolitinius. Be jau paminėtų jungčių čia randame penkis lizdus ventiliatorių prijungimui (vieną 4 kontaktų - procesoriui, likusias - kitiems ventiliatoriams), o to tikrai turėtų užtekti daugumai. Atidžiau pažiūrėję plokštėje randame ir JTPM1 pažymėtą jungtį. O ji skirta prijungti <i>Trusted Platform</i> moduliui (nepridedamas).</p>
<p><a class="ns" href="http://svarke.technews.lt/K9N2/MOBO/2.jpg">
<div class="imgright"><img src="http://svarke.technews.lt/K9N2/ms/2.jpg" border="1" /></div>
<p></a><a class="ns" href="http://svarke.technews.lt/K9N2/MOBO/1.jpg"><br /><img src="http://svarke.technews.lt/K9N2/ms/1.jpg" /><br /></a></p>
<p>Viena iš įdomesnių vizualinių plokštės savybių yra visa krūva šviesios diodų (virš pirmosios PCI-E x16 jungties), kurių skirtingos užsižiebimo kombinacijos leidžia lengviau nustatyti galimus plokštės gedimus. Informacija apie diodų kombinacijas pateikiama vartotojo vadove.</p>
<p><b>Specifikacijos</b></p>
<p>Kaip jau minėjau apžvalgos pradžioje, pagrindinė plokštė paremta <i>Nvidia nForce 750a</i> lustų rinkiniu, kuris, kartu su <i>780a</i>, buvo pristatytas šių metų gegužės mėnesį. Kitaip nei <i>nForce 780a</i>, kuris sudarytas iš dviejų lustų, <i>750a</i> yra vieno lusto sprendimas, tačiau dėl to turi šiokių tokių apribojimų. Vienas ir bene didžiausias iš jų yra sąlyginai nedidelis PCI-E linijų kiekis (19 linijų), dėl kurios plokštė nepalaiko dviejų pilno greičio PCI-E 2.0 x16 jungčių, todėl <i>SLI</i> režime kiekvienai jungčiai skiriamas tik x8 pralaidumas.</p>
<p><img src="http://svarke.technews.lt/K9N2/750a.jpg" /></p>
<p>Patį <i>750a</i> lustų rinkinį iš esmės galima laikyti <i>780a</i> be <i>NF200</i> lusto, suteikiančio papildomas PCI-E linijas ir be <i>ESA (angl. Enthusiast System Architecture)</i> technologijos, skirtos kompiuterio komponentų stebėjimui. <i>750a</i> palaiko dviejų kanalų DDR2 tipo atmintį (iki 1066 Mhz), iki 6 SATA įrenginių, 2 PATA įrenginius, iki 12 USB 2.0 jungčių, <i>SLI</i> su dviem vaizdo plokštėm bei <i>Hybrid SLI</i>.</p>
<p>Dar prieš išleisdama šį lustų rinkinį <i>Nvidia</i> <a class="ns" href="http://www.technews.lt/index.php?id=Kas&Id=1368">paskelbė</a>, jog nebegamins pagrindinių plokščių be integruoto grafikos posistemiais. Tačiau integruotas grafikos posistemis dabar net ir įdėjus atskirą vaizdo plokštę netampa nereikalingas. Užtenka įdėti <i>Hybrid SLI</i> technologiją palaikančią vaizdo plokštę ir technologija arba padės sutaupyti kompiuterio suvartojamos energijos kiekį arba padidinti 3D aplikacijų veikimo spartą, jei naudojama pigi grafikos plokštė. Apie <i>Hybrid SLI</i> daugiau galite sužinoti straipsnyje <a class="ns" href="http://www.technews.lt/?id=Kas&Id=1740">MultiGPU technologijos</a>. </p>
<p>Šioje pagrindinėje plokštėje esančio <i>GeoFrce 8200</i> grafikos posistemio branduolio taktinis dažnis siekia 500 MHz, o jame esantys 16 „Shader“ procesorių, veikia 1200 MHz dažniu. Atmintį grafikos posistemiui tenka skolintis iš pagrindinės atminties. Specifikacijos pakankamai kuklios, tačiau <i>GeForce 8200</i> gali pilnai aparatiškai iškoduoti H.264,VC-1, MPEG-2 HD įrašus.</p>
<p>Ši <i>MSI</i> plokštė palaiko visus <i>AMD</i> AM2(+) lizdo procesorius, įskaitant ir pačius galingiausius keturių branduolių <i>Phenom</i> (TDP = 140 W), su kuriais kai kuriom senesnėm (pigesnėm) pagrindinėm plokštėm kyla problemų.</p>
<p>Be kitų pagrindinių specifikacijų, kurias rasite apačioje pateiktoje lentelėje, verta paminėti ir kelias įdomias <i>MSI</i> savybes. Tai <i>MSI Dual Core Center</i> programinė įranga, leidžiančia stebėti sistemos parametrus bei spartinti ją. Taip pat <i>Live Update 3</i> įrankis, automatiškai tikrinantis pagrindinės plokštės BIOS ir tvarkyklių versijas internete bei jas atnaujinantis.</p>
<p><img src="http://svarke.technews.lt/K9N2/corecenter.png" /></p>
<p><img src="http://svarke.technews.lt/K9N2/corecenter1.png" /></p>
<p><img src="http://svarke.technews.lt/K9N2/corecenter2.png" /></p>
<p><span class="saltinis"><i>Dual Core Center</i> suteikia plačias plokštės spartinimo galimybe <i>Windows</i> operacinėje sistemoje</span></p>
<p><i>Gamintojo pateikiamos plokštės specifikacijos</i>:</p>
<p><img src="http://svarke.technews.lt/K9N2/specs1.PNG" /></p>
<p><img src="http://svarke.technews.lt/K9N2/specs2.PNG" /></p>
<p><b>Testavimas</b></p>
<p>Gaminių testavimas tiek apžvalgos autoriui, tiek ko gero ir skaitytojams yra pats įdomiausias dalykas. Pradžiai šis tas apie bandymo metodiką. Testams atlikti naudotos <i>Everest 4.6</i>, <i>HD Tach 3.0.4</i> (SATA, USB valdiklių testavimui), <i>RightMark Audio Analyzer 6.2.1</i> (integruoto garso posistemio testavimui), <i>Cinebench R10, Svience Mark 2,  WinRAR 3.8</i> ir <i>7Zip 4.57</i>. Paspartintos sistemos stabilumui testuoti naudota <i>Prime 95 25.5</i> programa.</p>
<p>Kaip konkurentė šiai plokštei buvo panaudota <i>ASRock A780GXE/128M</i> plokštė, turinti <i>AMD 780G + SB700</i> lustų rinkinį ir pakankamai pajėgų integruotą grafikos posistemį (<i>HD 3200</i>). Kai kurios programos mūsų testuose naudojamos pirmą kartą, todėl apie jas daugiau informacijos pateiksime kartu su testų rezultatais.</p>
<p>Be spartos testų svarbu išsiaiškinti ir tai, ar pagrindinė plokštė tinkama spartinimui. <i>MSI K9N2 SLI Platinum</i> galimybės išbandytos su <i>AMD Athlon X2 4850e</i> procesoriumi (2,5 GHz taktinis dažnis (12,5 x 200 MHz), 2 x 512 KB L2, G2 revizija, 45 W TDP reitingas). Visa kompiuterio komplektacija pateikiama žemiau esančioje lentelėje.</p>
<p><img src="http://svarke.technews.lt/K9N2/pc.PNG" /></p>
<p><i>Spartinimas</i></p>
<p>Pirmiausiai nusprendžiau išsiaiškinti, kokią maksimalią <i>HTT</i> magistralės dažnio ribą gali šis procesorius pasiekti su <i>MSI K9N2 SLI Platinum</i> plokšte. Sumažinus procesoriaus daugiklį iki 6x bei <i>HTT</i> magistralės dažnį iki 600 MHz ir „atlaisvinęs“ RAM, norėjau įsitikinti, kokį stabilų <i>HTT</i> dažnį pavyks pasiekti.</p>
<p><img src="http://svarke.technews.lt/K9N2/cpuzmaxfsb.png" /></p>
<p>Didžiam savo nustebimui, BIOS derinimo programoje neradau galimybės kelti lustų rinkinio įtampos. Visgi neskubėjau ieškoti BIOS atnaujinimo ir nusprendžiau pabandyti spartinti visiškai nereguoliuojant nei procesoriaus nei lustų rinkinio įtampos. Išties nustebau, kai pavyko pasiekti net 387 MHz <i>HTT</i> dažnį, kuris pasirodė visiškai stabilus. Tiesa, į didesnį magistralės dažnio kėlimą plokštė nereagavo. Nepaisant to, reikia pripažinti, jog tai tikrai geras rezultatas, todėl atnaujinau BIOS versiją į 3.2 ir pagaliau BIOS programoje atradau tai, ko ieškojau. Tačiau greitai atsiradęs entuziazmas taip pat greitai ir dingo. Nepaisant keliamų įtampų, <i>HTT</i> magistralės dažnį su atnaujintu BIOS pavyko pakelti tik iki 310 MHz. Taigi vietoje laukto spartinimo potencialo padidėjimo naujas BIOS jį sumažino.</p>
<p><img src="http://svarke.technews.lt/K9N2/newbios310.png" /></p>
<p>Galiausiai parūpo išsiaiškinti ir paties procesoriaus dažnio galimybes. Su standartiniu daugikliu ir 1,4 V įtampa (standartinė įtampa siekia 1,25 V) pavyko pasiekti 3200 MHz dažnį.</p>
<p><img src="http://svarke.technews.lt/K9N2/oc.png" /></p>
<p><i>BIOS</i></p>
<p>Kaip jau minėjau anksčiau, pradinė BIOS versija neturėjo galimybės keisti lustų rinkinio įtampos. Nauja BIOS versija be šios galimybės pakeitė ir įokių parametrų kaip procesoriaus įtampos, RAM įtampos bei RAM „taimingų“ rėžius. Nuotraukos darytos įrašius 3.2 BIOS versiją.</p>
<p><a class="ns" href="http://svarke.technews.lt/K9N2/MOBO/32.jpg"><br /><img src="http://svarke.technews.lt/K9N2/ms/32.jpg" /><br /></a></p>
<p>Tik užėjus į BIOS, pasitinka standartinis mėlynas <i>American Megatrends</i> langas. Viskas išdėstyta standartine tvarka. <i>Standart CMOS Features</i> skiltyje yra laikmenų nustatymai, pagrindinė sistemos informacija.</p>
<p><a class="ns" href="http://svarke.technews.lt/K9N2/BIOS/2.jpg">
<div class="imgright"><img src="http://svarke.technews.lt/K9N2/bs/2.jpg" border="1" /></div>
<p></a><a class="ns" href="http://svarke.technews.lt/K9N2/BIOS/1.jpg"><br /><img src="http://svarke.technews.lt/K9N2/bs/1.jpg" /><br /></a></p>
<p><i>Advanced BIOS Features</i> skiltyje randame integruoto grafikos posistemio nuostatas (įjungimas/išjungimas, išskiriamos atminties kiekis), krovimosi įrenginių prioritetų nustatymas.</p>
<p><a class="ns" href="http://svarke.technews.lt/K9N2/BIOS/4.jpg">
<div class="imgright"><img src="http://svarke.technews.lt/K9N2/bs/4.jpg" border="1" /></div>
<p></a><a class="ns" href="http://svarke.technews.lt/K9N2/BIOS/3.jpg"><br /><img src="http://svarke.technews.lt/K9N2/bs/3.jpg" /><br /></a></p>
<p><i>Integrated Peripherals</i> randame integruotų valdiklių nustatymus, RAID nustatymus.</p>
<p><a class="ns" href="http://svarke.technews.lt/K9N2/BIOS/6.jpg">
<div class="imgright"><img src="http://svarke.technews.lt/K9N2/bs/6.jpg" border="1" /></div>
<p></a><a class="ns" href="http://svarke.technews.lt/K9N2/BIOS/5.jpg"><br /><img src="http://svarke.technews.lt/K9N2/bs/5.jpg" /><br /></a></p>
<p><i>PC Health</i> skiltis. Rodomos procesoriaus bei sistemos temperatūros, ventiliatorių apsukos, įtampos. Nors plokštė turi net penkias jungtis ventiliatoriams, jų valdymui norėtųsi daugiau laisvės.</p>
<p><a class="ns" href="http://svarke.technews.lt/K9N2/BIOS/8.jpg">
<div class="imgright"><img src="http://svarke.technews.lt/K9N2/bs/8.jpg" border="1" /></div>
<p></a><a class="ns" href="http://svarke.technews.lt/K9N2/BIOS/7.jpg"><br /><img src="http://svarke.technews.lt/K9N2/bs/7.jpg" /><br /></a></p>
<p>Vartotojui suteikiama galimybe išsaugoti du savo susikurtus nustatymų rinkinius. Naudinga savybė mėgstantiems spartinti.</p>
<p><a class="ns" href="http://svarke.technews.lt/K9N2/BIOS/10.jpg">
<div class="imgright"><img src="http://svarke.technews.lt/K9N2/bs/10.jpg" border="1" /></div>
<p></a><a class="ns" href="http://svarke.technews.lt/K9N2/BIOS/9.jpg"><br /><img src="http://svarke.technews.lt/K9N2/bs/9.jpg" /><br /></a></p>
<p>Be abejo įdomiausia BIOS skiltis yra spartinimo skiltis, <i>MSI</i> pavadinta <i>Cell Menu</i>. Čia randame <i>D.O.T.</i> funkciją, leidžiančią procesorių ir atmintį automatiškai paspartinti iki 15 procentų. Reguliuojant procesoriaus dažnį patiems, <i>HTT</i> magistralės dažnį galima pakelti iki 600 MHz, 2 MHz žingsniu. Čia pat galima nustatyti PCI-E magistralės dažnį (iki 200 MHz), RAM santykį su <i>HTT</i>. DRAM nustatymų skiltyje yra ir platūs RAM vėlinimo ciklų nustatymai.</p>
<p><a class="ns" href="http://svarke.technews.lt/K9N2/BIOS/12.jpg">
<div class="imgright"><img src="http://svarke.technews.lt/K9N2/bs/12.jpg" border="1" /></div>
<p></a><a class="ns" href="http://svarke.technews.lt/K9N2/BIOS/11.jpg"><br /><img src="http://svarke.technews.lt/K9N2/bs/11.jpg" /><br /></a></p>
<p>Pagrindinė plokštė procesoriui gali tiekti maksimalią 1,8 V, atminčiai - 2,4 V, lustų rinkiniui - 1,475 V įtampas. <i>HTT</i> magistralės įtampą kilstelti galima iki  1,575 V.</p>
<p><i>Testų rezultatai</i></p>
<p>Pradėsime nuo sintetinių atminties pralaidumo testų. Nors <i>AMD</i> procesoriai turi integruotą atminties valdiklį, skirtingose plokštėse skiriasi ir šie spartos rodikliai.</p>
<p><i>Everest 4.6</i>:</p>
<p><img src="http://svarke.technews.lt/K9N2/memory.PNG" /></p>
<p>Testų rezultatai pasirodė mažų mažiausiai keisti. Toks didelis skirtumas tarp RAM duomenų perdavimo greičio pakeitus tik sisteminę plokštę atrodo sunkiai tikėtinas. Tačiau dar kartą patikrinau BIOS RAM (dual channel DDR, DDR2-714, 5-5-5-18 2T), kelis kartus paleidau <i>Everest</i> atminties testus ir rezultatai liko tokie patys. Nors programinė įranga ir rodė, jog atmintis <i>MSI</i> pagrindinėje plokštėje veikia dviejų kanalų režimu, nusprendžiau išbandyti, kaip <i>ASRock</i> plokštė veikia su vieno kanalo atmintim. Šiuos rezultatus taip pat galite pamatyti lentelėje.</p>
<p><i>Cinebench R10</i>:</p>
<p><img src="http://svarke.technews.lt/K9N2/cine.PNG" /></p>
<p>3D generavimo užduotyse skirtumai tarp plokščių nedideli ir pastebimi daugiausiai programai išnaudojant abu procesoriaus branduolius. Vėl pirmauja <i>ASRock</i> su dviejų kanalų atmintim. <i>MSI</i> laimi prieš <i>ASRock</i>, veikiančią su vieno kanalo atmintimi.</p>
<p><i>Sciencemark 2.0</i></p>
<p><img src="http://svarke.technews.lt/K9N2/science.PNG" /></p>
<p><i>Sciencemark 2.0</i> testas jautrus atminties posistemiui. <i>A780GXE/128M</i> su dviejų kanalų atmintimi ženkliai lenkia <i>MSI</i> gaminį.</p>
<p><i>7Zip 4.57 ir WinRAR 3.8</i>:</p>
<p><img src="http://svarke.technews.lt/K9N2/compr.PNG" /></p>
<p>Testuojant naudoti integruoti programų testų moduliai.<br />
<br />Duomenų suspaudimo testuose vėl matome tą pačią tendenciją. <i>MSI</i> yra greitesnė už <i>ASRock</i> su vieno kanalo atmintimi, bet lėtesnė už <i>ASRock</i> su dviejų kanalų atmintimi. Išimtis - <i>WinRAR</i>, geriausią rezultatą parodęs su <i>A780GXE/128M</i> bei vieno kanalo atmintimi.</p>
<p><i>HD Tach 3.0.4.0</i>:</p>
<p><i>HD Tach</i> patogu naudoti išmėginant maksimalų kietųjų diskų ir išorinių laikmenų duomenų perdavimo greitį. Jis padės palyginti ir pagrindinių plokščių SATA bei USB valdiklių greičius. USB spartos testui panaudotas išorinis <a class="ns" href="http://www.technews.lt/index.php?id=Kas&Id=2149"><i>Verbatim</i> 500 GB</a> kietasis diskas.</p>
<p><img src="http://svarke.technews.lt/K9N2/tach.PNG" /></p>
<p><i>MSI K9N2 SLI Platinum 750a</i> aiškiai pirmauja tiek SATA, tiek USB perdavimo greičiuose prieš <i>ASRock</i> plokštėje naudojamą <i>SB700</i> valdiklį.</p>
<p><i>Integruotas grafikos posistemis</i></p>
<p>Reikia pripažinti, jog įsigijus tiek kainuojančią pagrindinę plokštę (<i>K9N2 SLI Platinum</i> kaina viršija 400 lt) greičiausiai vien integruoto grafikos posistemio nenaudosite, tačiau būtų įdomu išsiaiškinti, ką sugeba ir jis. Gaila, bet integruoto <i>GeForce</i> grafikos posistemio galimybių šioje apžvalgoje neišvysite. O to priežastis gana paprasta. Kadangi esu senų kineskopinių monitorių mėgėjas, LCD monitoriaus įsigyti vis dar neskubu. Kuo tai susiję su tuo, jog neišbandžiau integruoto <i>GefFrce 8200</i> vaizdo posistemio galimybių? Tiesiog negalėjau prijungti monitoriaus. <i>MSI K9N2 SLI Platinum</i> turi vieną DVI, o tiksliau DVI-<b>D</b> vaizdo išvestį. „D“ čia reiškia „Digital“ ir „tik Digital“. Prie šios jungties, kitaip nei prie, pavyzdžiui, DVI-I, negalima adapterio pagalba prijungti analoginio monitoriaus.</p>
<p><i>Integruotas garso posistemis</i></p>
<p>Plika ausimi įvertinti integruoto graso posistemio galimybes tikrai sunku (reikalinga ne tik labai gera klausa, bet ir pakankamai brangus kolonėlių komplektas), todėl šiai užduočiai pasitelkėme <i>RightMark Audio Analyzer 6.21</i> programinę įrangą. <i>RMAA</i> išmatuoja tokius dydžius kaip garso iškraipymus ir skirtingų dažnių atkūrimo parametrus. Testai atliekami atkuriant tam tikrus garsus bei juos įrašant. <i>RMAA</i> pateikia supaprastintą įvertinimą kiekvienam testui: „labai blogai“, „blogai“, „vidutiniškai“, „gerai“, „labai gerai“, „puikiai“. Teste naudotas 44 kHz, 16 bit režimas.</p>
<p><i>MSI K9N2 SLI Platinum</i> naudoja <i>Realtek ALC888</i> audio kodeką, kuris sutinkamas nemažoje dalyje pagrindinių plokščių.</p>
<p><img src="http://svarke.technews.lt/K9N2/sound.PNG" /></p>
<p>Bendras testų įvertinimų rezultatas „gerai“, o tai vidutinis rezultatas, jeigu žvelgsime į daugiau <i>ALC888</i> lustą turinčių pagrindinių plokščių rezultatus.</p>
<p><b>Išvados</b></p>
<p>Pirmiausiai norėčiau atkreipti dėmesį į pagrindinį šios plokštės elementą - lustų rinkinį. <i>750a</i> turėtų traukti pakankamai nemažą <i>SLI</i> sistemą su <i>AMD</i> procesorium norinčių turėti žmonių dėmesį, mat šis lustų rinkinys, nors ir apkarpytas, lyginant su <i>780a</i>, tačiau yra išlaikęs visas esmines savybes vidurinės ir aukštesnės klasės žaidimų kompiuteriui.</p>
<p>Kalbant apie pagrindinę plokštę, galima paminėti gerus atminties valdiklio ir SATA valdiklio rezultatus ir stabilų jos darbą. Kiek neįprasti pasirodė spartinimo rezultatai. Atnaujinta BIOS derinimo programa suteikia daug galimybių spartinti: pateikiamas platus įtampų reguliavimo spektras, RAM gaišties laikų nustatymai. Tiesa, tokios aukštos procesoriaus magistralės su nauju BIOS pasiekti nepavyko. Jeigu darysime prielaidą, jog testų metu plokštės atmintis kažkodėl neveikė <i>Dual DDR</i> režimu, tuomet ji beveik visuose testų rezultatuose pasirodė geriau už <i>A780GXE/128M</i>. Gaila, bet nepavyko išbandyti integruoto grafikos posistemio.</p>
<p>Plokštės elementų išdėstymas nėra tobulas, tačiau ypatingai daug kritikos nenusipelno. Aplink procesorių palikta pakankamai erdvės masyvesniems procesorių aušintuvams, plokštė gali dirbti ir su galingiausiais 140 W AMD <i>Phenom</i> ir su netrukus pasirodysiančiais <i>Phenom II</i> procesoriais, lustų rinkinio aušinimas taip pat nenuvilia. Kai kam malonus netikėtumas galbūt bus ir antras ATA lizdas (tiesa, pirmasis ATA lizdas nelabai patogiai įrengtas šalia pagrindinės plokštės maitinimo lizdo). Be abejo, SATA jungčių išdėstymas galėtų būti kiek geresnis, o dar viena praplėtimo jungtis taip pat nepamaišytų. Galinėje plokštės sienelėje galima surasti beveik viską, ko gali prireikti. Visgi gaila, jog gamintojas neįrengė DVI-I jungties, kuri leistų prijungti ir senesnius monitorius.</p>
<p>Taigi ar ši plokštė verta dėmesio? Manau, kad taip. Tačiau ar verta ją pirkti? <i>MSI K9N2 SLI Platinum</i> parduotuvėse kainuoja maždaug 420 litų, o tai pakankamai nemaži pinigai. Šioje plokštėje (kaip ir kitose <i>Platinum</i> serijos gaminiuose) <i>MSI</i> naudoja tikrai kokybiškus komponentus, bei stengėsi padaryti kuo visapusiškesnę. Visgi nemalonumų spartinant atnaujinus BIOS už tokią sumą norėtųsi išvengti.</p>
<p><img src="http://svarke.technews.lt/msi_logo.jpg" /></p>
<p>Dėkojame <a class="ns" href="http://www.msi.eu/news/news_old.php"><i>MSI Europa</i></a> už suteiktą galimybę išbandyti šį gaminį</p>
<p></p>
