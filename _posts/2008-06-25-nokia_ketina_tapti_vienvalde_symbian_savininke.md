---
layout: post
status: publish
published: true
title: Nokia ketina tapti vienvalde Symbian savininke
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 2011
wordpress_url: http://localhost/site/new/nokia_ketina_tapti_vienvalde_symbian_savininke/
date: '2008-06-25 07:32:43 +0300'
date_gmt: '2008-06-25 07:32:43 +0300'
categories:
- Naujienos
---
<div class="imgright"><img src="http://www.technews.lt/upl/Failai/symbian_os_logo.jpg " border="1"></div>
<p>Kaip praneša <i>BBC</i>, užvakar telefonų gamintoja, bendrovė <i>Nokia</i> oficialiai pareiškė ketinanti visiškai įsigyti Jungtinės Karalystės mobiliųjų įrenginių programinės įrangos kompaniją <i>Symbian</i>. Suomijos gigantas už likusią kompanijos dalį akcininkams yra pasiryžęs sumokėti 264 milijonus eurų arba 410 milijonų JAV dolerių ir po įsigyjimo keitina paversti <i>Symbian OS</i> atvirojo kodo platforma bei kurti naują operacinę sistemą.<br />
<br><br />
<br><i>Nokia</i>, kuri jau dabar turi 48 % <i>Symbian</i> akcijų, išpirkus įmonę ketina kurti naują operacinę sistemą mobiliesiems, kuri turėtų konkuruoti su <i>Google Android</i> platforma. Atstovai spaudai pareiškė, kad buvę <i>Symbian</i> akcininkai – <i>Sony Ericsson, Ericsson, Panasonic</i> ir <i>Siemens</i> be didesnių derybų sutiko parduoti savo akcijas <i>Nokia</i> gigantui. Taip pat pareiškime buvo paminėtas ir galimas palankus <i>Samsung</i> bendrovės sprendimas.<br />
<br><br />
<br><i>Symbian</i> teigia, kad <i>Nokia</i> ketinimas visiškai perimti kompanijos valdymą į savo rankas yra fundamentalus žingsnis link <i>Symbian Foundation</i> organizacijos įkūrimo, kuri kaip manoma savo veiklą pradės antrame 2009-ųjų metų ketvirtyje. Būsima organizacija bendradarbiavimo tikslais apjungs tokias kompanijas kaip <i>Nokia, AT&amp;T, LG, Motorola, NTT Docomo, Samsung, Sony Ericsson, STMicroelectronics, Texas Instruments</i> bei <i>Vodafone</i>, kurios drauge kurs naują, atvirojo kodo platformą mobiliesiems telefonams.<br />
<br><br />
<br>Tuo tarpu pagrindinė konkurentė <i>Google Android</i> platforma jau kurį laiką yra vis atidėliojama. Anot <i>Wall Street Journal</i> nepriklausomi programinės įrangos kūrėjai, kurie nutarė prisidėti prie <i>Android</i> platformos plėtojimo, patiria sunkumų kuriant programas šiai operacinei sistemai, kuri pasirodyti turėtų dar šių metų pabaigoje.<br />
<br><br />
<br><br />
<br></p>
