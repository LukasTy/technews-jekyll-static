---
layout: post
status: publish
published: true
title: LG BL40 telefono apžvalga
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4806
wordpress_url: http://localhost/site/new/lg_bl40_telefono_apzvalga/
date: '2010-05-15 18:29:03 +0300'
date_gmt: '2010-05-15 18:29:03 +0300'
categories:
- Multimedia įrenginiai
- Apžvalgos
---
<p>Į mūsų testavimo poligoną atkeliavo ne kas kitas, bet LG dizaino pažiba – naujasis BL40, pogrindyje žinomas New Chocolate vardu. Tai yra BL20 pasekėjas, tad šioje apžvalgoje pažiūrėsime, ką mums siūlo BL40 ir ar jis sužavės ne tik išskirtiniu dizainu, bet ir įdomiomis techninėmis bei programinės įrangos ypatybėmis.</p>
<p>TURINYS:<br />
<br />>Šiek tiek apie LG<br />
<br />>Pakuotė<br />
<br />>Produkto dizainas ir išorė bendrai<br />
<br />>Operacinė sistema<br />
<br />>Ekranas<br />
<br />>Interneto naršyklė<br />
<br />>Pokalbiai ir SMS<br />
<br />>Integruota foto kamera<br />
<br />>Multimedija<br />
<br />>Visa kita<br />
<br />>Išvada</p>
<p><b>Šiek tiek apie LG</b></p>
<p>Kompanija LG Electronics yra pasaulinė lyderė  ir technologijų inovatorė buitinės elektronikos, buitinių  prietaisų ir mobiliųjų komunikacijų srityse. 115-oje kompanijos struktūrinių vienetų visame pasaulyje, dirba daugiau nei 82 tūkstančiai žmonių. 2009 m. kompanijos pasauliniai pardavimai siekė 43,4 mlrd. JAV dolerių. LG sudaro penki verslo padaliniai: Home Entertainment, Mobile Communications, Home Appliance, Air Conditioning ir Business Solutions. LG yra plačiaekranių televizorių, garso ir vaizdo technikos, mobiliųjų telefonų, oro kondicionierių ir skalbyklių gamybos lyderis pasaulyje. LG tapo pasauliniu ir technologiniu Formulės-1 partneriu, gausiančiu išskirtines teises šio renginio metu vartotojų elektronikos prekes, mobiliuosius telefonus bei duomenų procesorius.</p>
<p><b>Pakuotė</b></p>
<p>Telefonas atkeliavo gana įprastoje dėžutėje. Ji yra įvilkta į savotišką apvalkalą, ant kurio yra pavaizduotas pats LG BL40 bei pagrindinės jo savybės. Išstūmus pagrindinę įrenginio dėžutę iš apvalkalo, mus pasitinka juoda dėžutė, kuria tereikia atverti.</p>
<p><a class="ns" href="http://sb.technews.lt/LGBL40/Dideles/2.JPG">
<div class="imgright"><img src="http://sb.technews.lt/LGBL40/Mazos/2.jpg"  /></div>
<p></a><a class="ns" href="http://sb.technews.lt/LGBL40/Dideles/1.JPG"><br /><img src="http://sb.technews.lt/LGBL40/Mazos/1.jpg" /><br /></a></p>
<p>Atidarius pastarąją iškart pastebimas telefonas, o nuėmus jį bei jį prilaikančią medžiagą, pasiekiamas visas likęs pakuotės turinys – telefono pakrovėjas, USB kabelis, ausinės, vartotojo vadovas ir kompaktinis diskas. LG reikėtų pagirti už tai, kad mums atsiuntė mažmeninę pakuotę, kuri yra pardavinėjama Baltijos šalyse – vartotojo vadove net 70 puslapių apie telefono savybes bei galimybės yra aprašyta lietuvių kalba.</p>
<p><a class="ns" href=" http://sb.technews.lt/LGBL40/Dideles/4.JPG">
<div class="imgright"><img src="http://sb.technews.lt/LGBL40/Mazos/4.jpg"  /></div>
<p></a><a class="ns" href=" http://sb.technews.lt/LGBL40/Dideles/3.JPG"><br /><img src=" http://sb.technews.lt/LGBL40/Mazos/3.jpg" /><br /></a></p>
<p>Ir tai yra viskas. Nieko įspūdingo, bet ir nieko netrūksta. Nepaisant to, pakuotėje nebuvo atminties kortelės, kas kiek nuliūdino – vidinė telefono atmintis nėra viena iš talpiausių, tad šio telefono savininkams reikės skirti vieną ar kitą dešimtį litų 2GB ar 4GB atminties kortelei.</p>
<p><a class="ns" href="http://sb.technews.lt/LGBL40/Dideles/6.JPG">
<div class="imgright"><img src="http://sb.technews.lt/LGBL40/Mazos/6.jpg"  /></div>
<p></a><a class="ns" href=" http://sb.technews.lt/LGBL40/Dideles/5.JPG"><br /><img src=" http://sb.technews.lt/LGBL40/Mazos/5.jpg" /><br /></a></p>
<p><b>Produkto dizainas ir išorė bendrai</b></p>
<p>Galime su šokia tokia pašaipa pasakyti, kad LG BL40 telefoną reklamuoja vos ne kaip įrenginį tiems žmonės, kurie į jį mėgsta žiūrėti daug ir tuo mėgaujasi labiau, nei juo naudodamiesi. Bet kokiu atveju, produktas pasižymi metalo ir stiklo kombinacija su akis rėžiančiu raudono plastiko užbaigimu. Tenka pripažinti, kad telefonas atrodo neblogai, bet kaip jį sutalpinsiu į savo kišenę?</p>
<p>Tai bene pirmoji mintis, kuri šovė į galvą. LG BL40 yra toks didelis telefonas, kad mano HTC Hero prieš jį atrodo kaip „vaikas“. Visgi, šis dydis išreiškiamas tik aukštumu – telefonas nėra nei storas, nei labai platus. Rankoje, nepaisant pirmųjų nerimo požymių, jis laikėsi patogiai, o į kišenę tilpo. Į vyrišką kišenę jis dar telpa, tačiau ar tai reiškia, jog šis telefonas nenutaikytas į ponias? Galbūt. O gal LG mūsų skaitytojoms jį patartų laikyti rankinėje? Na, ir jis ten užimtų nemažai vietos.</p>
<p><a class="ns" href=" http://sb.technews.lt/LGBL40/Dideles/8.JPG">
<div class="imgright"><img src="http://sb.technews.lt/LGBL40/Mazos/8.jpg"  /></div>
<p></a><a class="ns" href=" http://sb.technews.lt/LGBL40/Dideles/7.JPG"><br /><img src="http://sb.technews.lt/LGBL40/Mazos/7.jpg" /><br /></a></p>
<p>Man teko rankose laikyti bei apžiūrėti ir jaunesnįjį šio telefono brolį, tai yra LG BL20, vadinamąjį klasikinį LG Chocolate. Šis, kaip žinia, pasižymėjo lietimui jautriais mygtukais. Keista, tačiau jų čia nėra. Visas priekis yra tiesiog labai „jautrus“ pirštų antspaudams, jame matome LG logotipą, mažą video kamerą ir garsiakalbį. Jokių mygtukų, vaikinai.</p>
<p>Ir artėjant prie bendros telefono jungčių bei kitų dizaino aspektų analizės, užbaigime trumpą žvilgsnį paprastais skaičiais. LG yra 128x51x11mm dydžio ir, pasak gamintojo, sveria 129 gramus. Šie skaičiai, kaip ir pirmas žvilgsnis į telefoną, atrodo bauginančiai, ypač jo aukštis, tačiau po keleto dienų aš pripratau prie šio neįprasto dizaino telefono. Tenka pastebėti, kad kartais tai sukelia problemų, tačiau ko gi nepadarysime dėl išskirtinumo ir nuostabaus dizaino? Aukosime patogumą.</p>
<p>Ir pabaigai apie LG BL40 iš visų pusių. Kaip jau ir minėjau, priekinėje telefono pusėje nėra nei vieno įprasto ar lietimui jautraus mygtuko. Matome tik ypač aukštos klasės ekraną bei viršuje esantį garsiakalbį, video pokalbių kamerą ir keletą sensorių. Galinėje įrenginio pusėje, išskyrus fotokamerą su blykste, nieko daugiau nesutinkame.</p>
<p><a class="ns" href="http://sb.technews.lt/LGBL40/Dideles/10.JPG">
<div class="imgright"><img src="http://sb.technews.lt/LGBL40/Mazos/10.jpg"  /></div>
<p></a><a class="ns" href=" http://sb.technews.lt/LGBL40/Dideles/9.JPG"><br /><img src="http://sb.technews.lt/LGBL40/Mazos/9.jpg" /><br /></a></p>
<p>Abi šoninės pusės yra užpildytos reikalingomis funkcijomis. Dešiniame šone yra fotografavimo bei garso mažinimo/didinimo mygtukai, kai kairiame – puikiai užslėpta gana nestandartinė microUSB jungtis bei greitasis mygtukas akimirksniu pasiekti muzikos grotuvą. Viršuje LG BL40 turi išjungimo/pajungimo mygtuką, kuris taip pat užrakiną telefoną jam veikiant, bei įprastą 3,5mm ausinių lizdą, o tai reiškia, kad LG dizaino šedevras veiks su visomis jūsų turimomis ausinėmis.</p>
<p><a class="ns" href="http://sb.technews.lt/LGBL40/Dideles/12.JPG">
<div class="imgright"><img src=" http://sb.technews.lt/LGBL40/Mazos/12.jpg"  /></div>
<p></a><a class="ns" href=" http://sb.technews.lt/LGBL40/Dideles/11.JPG"><br /><img src=" http://sb.technews.lt/LGBL40/Mazos/11.jpg" /><br /></a></p>
<p>Pažvelgus į viską bendrai, LG BL40 dizaino atžvilgsiu yra keistokas telefonas, tačiau tai gali kai kuriems patikti. Aš nemanau, kad šį telefoną įsigys įprastų mėgėjai, tad nieko keisto, jog iš šių mes ir girdime, kad įrenginio dizainas – katastrofa. Aš taip nemanyčiau ir atvirkščiai, sakyčiau, kad tai puikus kompanijos žingsnis. Vien dėl to, jog tai pirmasis pasaulyje telefonas, kuris gali pasiūlyti 21:9 formato vaizdą, kas yra labai įdomu mums, technikos mėgėjams. O tai įdiegti leido tas pats nestandartinis dizainas.</p>
<p><b>Operacinė sistema</b></p>
<p>Prieš apžvalgą, tenka pripažinti, apie LG BL40 žinojau mažai ką – tiesą pasakius, tik tiek, jog toks įrenginys yra ir jis atrodo esantis kiek per ilgas. Tikėjausi, jog LG mums ką nors paruoš netikėto ir LG BL40 pasižymės išmaniąją operacine sistema, tačiau įjungus telefoną teko nusivilti – tai įprasta JAVA platforma sukurta operacinė sistema. Nepaisant to, tai buvo tik pirmasis įspūdis.</p>
<p>O jis, tiesa pasakius, buvo klaidingas. LG, tenka pastebėti, puikiai padirbėjo su S-Class vartojo sąsają ir ją akivaizdžiai patobulino. Daug pagyrų pastaroji platforma negavo apsigyvenusi LG Arena, Crystal ar View Smart telefonuose, tačiau kompanija dievagojosi, jog su šia patobulinta vartotojo sąsają išspaus viską iš LG BL40 telefono ir pademonstruos, ką gali milžiniškas 4 colių ypač platus ekranas ir pati kompanija.</p>
<p>Pakeitimai yra matomi vos užrakinus telefoną. Nuo šiol jį atrakinti reikia panašiai, kaip tai kuris laikas darėme Apple iPhone ar Android telefonuose – kažką slenkant ar braukiant per telefono ekraną. Taip pat užrakintame telefono ekrane matomi naujausi pranešimai, pastebėjimai ir panašiai.</p>
<p>Pratęsiant kalbą apie užrakintą telefoną, LG BL40 S-Class patobulinta platforma palaiko ir programų paleidimo gestais funkciją, panašiai, kaip tai yra Samsung Smart telefone. Funkcija veikia labai paprastai – yra devynios dažniausiai mūsų naudojamos programos, kurioms galite parinkti iki 12 iš anksto sukurtų gestų. Sakykime, pasirinkus M raidę ir ją užfiksavus kaip galerijos paleidimo gestą, užrakinę ekraną ir ją nupiešę jame, iškart pateksite į galeriją. Nereikės net atrakinti telefono.</p>
<p><a class="ns" href="http://sb.technews.lt/LGBL40/Dideles/14.JPG">
<div class="imgright"><img src=" http://sb.technews.lt/LGBL40/Mazos/14.jpg"  /></div>
<p></a><a class="ns" href=" http://sb.technews.lt/LGBL40/Dideles/13.JPG"><br /><img src=" http://sb.technews.lt/LGBL40/Mazos/13.jpg" /><br /></a></p>
<p><a class="ns" href=" http://sb.technews.lt/LGBL40/Dideles/16.JPG">
<div class="imgright"><img src=" http://sb.technews.lt/LGBL40/Mazos/16.jpg"  /></div>
<p></a><a class="ns" href=" http://sb.technews.lt/LGBL40/Dideles/15.JPG"><br /><img src=" http://sb.technews.lt/LGBL40/Mazos/15.jpg" /><br /></a></p>
<p>LG BL40 operacinė sistema pasižymi keturiais keičiamas namų langais. Tiesa, jie nėra pilnai keičiami, kaip kad Google Android operacine sistema varomuose telefonuose. Čia, deja, viskas yra suskirstyta – atskiras langas naršyklės nuorodoms, programų nuorodoms, kontaktams ir įtaisams (angl. widgets). Pastarųjų taip pat nėra labai daug – iš esmės tie patys, kuriuos esama matę ir ankstesniuose LG telefonuose su lietimui jautriu ekranu bei S-Class vartotojo sąsaja.</p>
<p><a class="ns" href="http://sb.technews.lt/LGBL40/Dideles/18.JPG">
<div class="imgright"><img src=" http://sb.technews.lt/LGBL40/Mazos/18.jpg"  /></div>
<p></a><a class="ns" href=" http://sb.technews.lt/LGBL40/Dideles/17.JPG"><br /><img src=" http://sb.technews.lt/LGBL40/Mazos/17.jpg" /><br /></a></p>
<p>Taigi, keturi langai ir apie juos trumpai. Pirmasis iš jų būtų jau minėtas įtaisų namų langas. Jame galite patalpinti įvairius įtaisus – orų, laikrodžio, kalkuliatoriaus ar FM radijo. Kitas langas būtų skirtas programų nuorodoms. Į jį galima įdėti praktiškai bet kokią programą iš bendro meniu, kurią norėtumėte pasiekti. Tai savotiškos „karštosios nuorodos“ su gražiomis piktogramomis. Retai naudojamą daugialypės terpės namų langą pakeitė naršyklės, kuriame galite įsidėti dažnai lankomų svetainių nuorodas. Paskutinis langas būtų kontaktų – įsidėkite kontaktą ir jam skambinkite/rašykite vos vienu paspaudimu. </p>
<p><a class="ns" href="http://sb.technews.lt/LGBL40/Dideles/20.JPG">
<div class="imgright"><img src=" http://sb.technews.lt/LGBL40/Mazos/20.jpg"  /></div>
<p></a><a class="ns" href=" http://sb.technews.lt/LGBL40/Dideles/21.JPG"><br /><img src=" http://sb.technews.lt/LGBL40/Mazos/21.jpg" /><br /></a></p>
<p><a class="ns" href="http://sb.technews.lt/LGBL40/Dideles/22.JPG">
<div class="imgright"><img src=" http://sb.technews.lt/LGBL40/Mazos/22.jpg"  /></div>
<p></a><a class="ns" href=" http://sb.technews.lt/LGBL40/Dideles/21.JPG"><br /><img src=" http://sb.technews.lt/LGBL40/Mazos/21.jpg" /><br /></a></p>
<p>Spustelėję ant viršutinės juostos jūs paleisite pusskaidrį menių, kuriame bus pasiekiami ryšiai ir ne tik. Mes kalbame apie WiFi, Bluetooth bevielius ryšius, žadintuvą, muzikos grotuvą ar bendros telefono aplinkos pakeitimą į tylią, normalią ir taip toliau.</p>
<p>„Naujasis Šokoladas“ išlaikė ir buvusią ypatybę – besisukantį kubą. Šis kiek patobulėjo ir nuo šiol, ne kaip buvo pirmajame „šokolade“, atvaizduoja būtent tai, kas yra jūsų namų languose, o nėra tiesiog iš anksto numatytas priedas. Žinoma, šis atnaujinimas nėra ypač svarbus, tačiau papildomas lietimui jautraus ekrano panaudojimo įrankis ir vartotojo sąsajos patobulinimas.</p>
<p><a class="ns" href="http://sb.technews.lt/LGBL40/Dideles/24.JPG">
<div class="imgright"><img src=" http://sb.technews.lt/LGBL40/Mazos/24.jpg"  /></div>
<p></a><a class="ns" href=" http://sb.technews.lt/LGBL40/Dideles/23.JPG"><br /><img src=" http://sb.technews.lt/LGBL40/Mazos/23.jpg" /><br /></a></p>
<p>Ir paskutinės naujovė šiame skyrelyje būtų naujasis programų valdymo įrankis. Panašiai, ką esame įpratę matyti S60 Symbian operacinėje sistemoje, turi ir LG BL40 S-Class platforma. Spustelėjus daugiaprogramio rėžimo mygtuką, kuris beveik visad bus matomas apačioje, jūs pateksite į langą, kuriame galėsite gretai „peršokti“ iš vienos programos į kitą ar jas išjungti. Tenka pripažinti, kad tai labai supaprastintas programų valdymo įrankis, tačiau tikrai geriau, nei nieko.</p>
<p><a class="ns" href="http://sb.technews.lt/LGBL40/Dideles/26.JPG">
<div class="imgright"><img src=" http://sb.technews.lt/LGBL40/Mazos/26.jpg"  /></div>
<p></a><a class="ns" href=" http://sb.technews.lt/LGBL40/Dideles/25.JPG"><br /><img src=" http://sb.technews.lt/LGBL40/Mazos/25.jpg" /><br /></a></p>
<p><b>Ekranas</b></p>
<p>Ekranas, žinoma, yra LG BL40 telefono pažiba. Kai 21:9 vaizdo formatas yra gana dažnas kino teatruos ir, kaip žinia, retas įprastuose namų televizoriuose, tai mobiliuose telefonuose tai kažkas egzotiško. Pridėkime dar ir tai, kad BL40 ekranas yra prisilietimui jautrus bei daugiajutiminis ir jūs patirsite geriausius galimus potyrius iš jo.</p>
<p>Ekrano ryškumas yra toks geras, kad LG BL40 neturi jokių bėdų su saulės apšvietimu, kas buvo Achilo kulnas ankstesniems LG telefonams. 21:9 vaizdo formatas ir 4 colių ekranas dera labai puikiai, o ši pagrindinė telefono dalis labai puikiai apsaugota nuo įbrėžimu su specialiu grūdinto stiklo sluoksniu. Telefono displėjuje teko žiūrėti keletą filmų ir galiu pasakyti, kad jie buvo atvaizduojami nuostabiai, nors kai kurie – su šiokiais tokiais trūkinėjimais. Na taip, LG siūlo video failų konvertavimo programinę įrangą, tačiau ir įrenginio aparatinė įranga nėra pati iš našiausių, kas sukelia problemas.</p>
<p>Labai nustebau sužinojęs, kad telefonas nenaudoja OLED ekrano. Na taip, jis pasižymi telefonui gana aukšta 800x345 taškų raiška, tačiau taip gyvai atvaizduoja visas spalvas, kad iš tiesų pagalvojau, jog jame įtaisytas OLED ekranas. Visgi gamintojas teigia, kad čia naudojamas mums įprastas TFT LCD ekranas, kuris, tenka pripažinti, yra pačios aukščiausios kokybės.</p>
<p>Keistai tai, jog LG nenaudoja OLED ekrano ir dėl to, kad kompanija yra viena iš daugiausiai pasaulyje pagaminančių šio tipo ekranų. Galime spėti, kad labai kokybiškas OLED ekranas mus nustebintų dar labiau, nei čia esantis TFT LCD, o dar nereikėtų užmiršti ir to, kad su OLED ekranu pavyktų sutaupyti energijos. Keistas LG sprendimas, bet jo nereikėtų kritikuoti, nes ir dabar esantis LG BL40 ekranas yra aukščiausios klasės.</p>
<p><b>Interneto naršyklė</b></p>
<p>Interneto naršyklė yra aspektas, į kurį atkreipiu labai daug dėmesio. Jei naršyklė bloga, telefonas man netenka daug žavesio. Tenka pripažinti, kad dėl „flash“ nebuvimo Apple iPhone aš laikau nereikalingu „plastmasės gabalu“, tačiau toks pats yra ir LG BL40, bet internetas čia ne būtina, o pagalbinė šio telefono funkcija.</p>
<p><a class="ns" href=" http://sb.technews.lt/LGBL40/Dideles/28.JPG">
<div class="imgright"><img src=" http://sb.technews.lt/LGBL40/Mazos/28.jpg"  /></div>
<p></a><a class="ns" href=" http://sb.technews.lt/LGBL40/Dideles/27.JPG"><br /><img src=" http://sb.technews.lt/LGBL40/Mazos/27.jpg" /><br /></a></p>
<p>Vienintelis didžiausias LG BL40 naršyklės minusas yra Adobe Flash nebuvimas. Dėl to užkrauti portalai naršyklė neatvaizduojami pilnai, gali nesimatyti dalis portalo ir, žinoma, reklamos. Nepaisant to, naršyklė pateikė pilną HTML svetainių atvaizdavimą, tai, ko ir galėjome tikėtis be Adobe Flash palaikymo.</p>
<p>Internetas telefone veikia per du bevielius ryšius – 3G arba WiFi. LG BL40 naudoja viena iš spartesnių 3G ryšio atmainų, tad jokių problemų užkrauti tinklapį akimirksniu nekilo. Šį kartą LG mus pradžiugino ne tik neva sumania automatinio priartinimo funkcija, tačiau ir galimybe priartinti ir nutolinti vaizdą su dvejais pirštais, jais braukiant vienas į kitą ar atvirkščiai. Čia viskas nevyksta taip sklandžiai kaip HTC Hero ar Apple iPhone 3GS telefonuose, tačiau daug maloniau ir tiksliau nei ankstesniuose LG modeliuose.</p>
<p><img src="http://sb.technews.lt/LGBL40/Dideles/29.jpg" /></p>
<p>LG BL40 naršyklė, žinoma, pasižymi ir mums įprastomis funkcijomis – istorija, RSS naujienų šaltiniais ar keliais langais vienu metu. Be abejonės, LG BL40 turi ir akselerometrą, kurio pagalbą portalą galėsite telefone matyti tiek ir vertikaliai, tiek ir horizontaliai. Pažvelgus į viską bendrai, LG BL40 nesiūlo kažkokių inovacijų savo interneto naršyklėje, jai trūksta Adobe Flash palaikymo, tačiau pripažinkime, kad tai savo darbą atliekantis įrankis. O svarbiausia yra tai, kad akivaizdžiai tobulesnis, nei pirmtakai.</p>
<p><a class="ns" href="http://sb.technews.lt/LGBL40/Dideles/31.JPG">
<div class="imgright"><img src=" http://sb.technews.lt/LGBL40/Mazos/31.jpg"  /></div>
<p></a><a class="ns" href=" http://sb.technews.lt/LGBL40/Dideles/30.JPG"><br /><img src=" http://sb.technews.lt/LGBL40/Mazos/30.jpg" /><br /></a></p>
<p><b>Pokalbiai ir SMS</b></p>
<p>Tai, kas kažkada buvo mobiliųjų telefonų ašis – pokalbiai ir SMS. Tenka pastebėti, kad išmaniųjų telefonų klasės telefonai šiais laikais sugeba tikrai daugiau, nei tai, o pokalbių ir SMS funkcijos tapo standartizuotos ir panašios arba net identiškos visų gamintojų modeliuose. </p>
<p>LG BL40 siūlo kai ką naują, lyginant su pirmtaku, bet iš esmės tai yra tas pats, ką esame matę šimtus kartų. Tai įprastinė telefonų knyga, kurioje galite išsaugoti norimų asmenų kontaktinius numerius. Viskas pasiekiama labai greitai ir patogiai, o kontakto informacijoje, kaip jau tapo įprasta telefonams su lietimui jautriu ekranu, pateikiama jūsų parinkta kontakto fotografija, jo telefono numeris bei elektroninis paštas. </p>
<p>Žinoma, čia yra ir paieškos opcija, kuri įdiegta labai patogioje vietoje – virš kontaktų. LG puikiai išnaudojo ypač didelį ekraną ir šios ypač dažnai naudojamos funkcijos nebereikia kažkaip papildomai iššaukti. Panašaus paieškos funkcijos pateikimo neteko matyti nei Google Android, nei Apple iPhone ar ankstesniuose S-Class LG telefonuose.</p>
<p><a class="ns" href=" http://sb.technews.lt/LGBL40/Dideles/33.JPG">
<div class="imgright"><img src=" http://sb.technews.lt/LGBL40/Mazos/33.jpg"  /></div>
<p></a><a class="ns" href=" http://sb.technews.lt/LGBL40/Dideles/32.JPG"><br /><img src=" http://sb.technews.lt/LGBL40/Mazos/32.jpg" /><br /></a></p>
<p>Taip pat norėdami įdėti savo kontaktą į pradinį namų langą, apie kurį kalbėjome, nebereikės įeiti į telefonų knygą ir spustelėti „žvaigždę“. Tai galima nesunkiai padaryti iš paties namų lango. „Žvaigždė“ liko, tačiau jos funkcija kitokia – bendroje kontaktų pateiktyje nurodyti, kurie iš kontaktų yra „svarbūs“. </p>
<p>Numerio rinkimas naujoje S-Class operacinėje sistemoje yra idealus. Aš nerandu nei vieno aspekto, prie kurio būtų galima prikibti. Ekrane pateikiama įprastinė telefono klaviatūra su skaičiais, kuri užima beveik pusę ekrano, tad nuspausti vieną ar kitą mygtuką yra be galo paprasta. Numerio rinkimo skiltyje pateikiamas ir „paskutinių skambučių“ mygtukas, kas yra puiku – ši funkcija yra gana dažnai naudojama.</p>
<p>Renkant numerį „išmanusis numerio rinkimo vedlys" mums siūlo variantus, kurie yra mūsų kontaktų sąraše. Žmonės šiais laikais nėra pratę įsiminti numerius, tad vargu, ar tai labai naudinga funkcija. Manau, jog jei esame tikri, jog numerį turime telefonų knygoje, tiesiog keliausime į ją ir suvesime kontakto vardą – vargu, ar lengviau atsiminti krūvą skaičių.</p>
<p><a class="ns" href=" http://sb.technews.lt/LGBL40/Dideles/35.JPG">
<div class="imgright"><img src=" http://sb.technews.lt/LGBL40/Mazos/35.jpg"  /></div>
<p></a><a class="ns" href=" http://sb.technews.lt/LGBL40/Dideles/34.JPG"><br /><img src=" http://sb.technews.lt/LGBL40/Mazos/34.jpg" /><br /></a></p>
<p>Ir paskutinis aspektas čia – SMS ir elektroninių laiškų rašymas. Tenka pastebėti, kad LG BL40 yra ypač tinkamas telefonas rašyti peizažo formoje, nes įrenginio ekrano įstrižainė yra net keturių colių. Laikant telefoną vertikaliai, mums siūloma įprastinė skaičių-raidžių abėcėlinė klaviatūra, tuo tarpu pavertus telefoną į horizontalią padėtį, mus pasitinka pilno dydžio QWERTY tipo klaviatūra.</p>
<p><a class="ns" href="http://sb.technews.lt/LGBL40/Dideles/37.JPG">
<div class="imgright"><img src=" http://sb.technews.lt/LGBL40/Mazos/37.jpg"  /></div>
<p></a><a class="ns" href=" http://sb.technews.lt/LGBL40/Dideles/36.JPG"><br /><img src=" http://sb.technews.lt/LGBL40/Mazos/36.jpg" /><br /></a></p>
<p>Su šia labai malonu rašyti, nes dėl puikaus ekrano viskas užfiksuojama akimirksniu, o kiek didesni mygtukai bei esantys tarpai tarp jų leidžia būti tikslesniu, nei naudojant kitus įrenginius. Kiekvienas mygtuko paspaudimas, panašiai kaip Apple iPhone, iššaukia virš jo iššokantį langą, kuriame aiškiai matome, kurią radę nuspaudėme. Gana didelės įstrižainės ekranas leido padidinti ir dažnai naudojamus telefonų knygos bei svarbių kontaktų mygtukus, kurie ankščiau buvo mažo kvadrato formos.</p>
<p><a class="ns" href=" http://sb.technews.lt/LGBL40/Dideles/39.JPG">
<div class="imgright"><img src=" http://sb.technews.lt/LGBL40/Mazos/39.jpg"  /></div>
<p></a><a class="ns" href=" http://sb.technews.lt/LGBL40/Dideles/38.JPG"><br /><img src=" http://sb.technews.lt/LGBL40/Mazos/38.jpg" /><br /></a></p>
<p>Dėka jau ne kartą minėto ypač didelės įstrižainės ekrano skaityti elektroninius laiškus ar SMS LG mums siūlo dar paprasčiau – įsijungus pašto klientą ir telefoną laikant horizontaliai, ekranas yra perskiriamas per pusę. Tai reiškia, jog iš kairės jūs matote savo laiškus, o spustelėję vieną iš jų – tekstą dešinėje. </p>
<p><img src=" http://sb.technews.lt/LGBL40/Dideles/40.jpg" /></p>
<p>Kažko labai įmantraus LG BL40 mums nepasiūlė, tačiau pripažinkime – atnaujinta telefonų knyga ir ypač puiki virtuali QWERTY klaviatūra stebina. Atrodo, kad LG mokosi iš savo klaidų bei pataisė nežymias problemas, kurios buvo ankščiau, taip pat visapusiškai išnaudojo gana didelį telefono ekraną. Kompanija galime tik pagirti – pokalbių, SMS ir elektroninių laiškų rašymo srityje šis telefonas, žinoma, turi lygių, tačiau yra vienas iš geresnių kada nors mano bandytų įrenginių su prisilietimui jautriu ekranu.</p>
<p><b>Integruota foto kamera</b></p>
<p>Tai vieta, kurioje aš visą laiką lieku skeptiškas – įprastas mobilusis, išmanusis ar bet koks kitas telefonas tikrai negali atstoti net ir įprasto fotoaparto. Suprantu integruotą priekinę mažą kamerą – matyti pašnekovą savo telefono ekrane galbūt ir yra malonu, tačiau įamžinti svarbias akimirkas telefono kamera?</p>
<p>Kad ir ką besakyčiau, tendencijos lieka tendencijoms, tad ir LG BL40 fotokamerai skirtas didelis dėmesys. Telefone įmontuota 5MP kamera su Schnieder-Kreuznach sertifikuotais lęšiais bei LED blykste. Telefono kamera yra pajėgi nufotografuoti vaizdą 2560x1920 taškų rezoliucijoje ir siūlo daugybe funkcijų, kurios įprastai matomos „mulinėse“ – veido sekimas, mirksėjimo ir šypsenos detektoriai, vaizdo stabilizavimas ir net koordinačių prikabinimas fotografijoms.</p>
<p>LG BL40 „naujasis šokoladas“ atrodo esąs patobulintas praktiškai visur – niekuo neišskirtinė ir integruotos fotokameros valdymo sąsają, kuri man priminė LG GC900 Viewty Smart telefone naudojamą. Visos įprastinės funkcijos yra pasiekimas kairėje pusėje esančiame meniu, kai dešinėje galima pasirinkti rėžimą – fotografavimo ar filmavimo. Iš pažiūros atrodo, kad fotografuojamas vaizdas yra įspraustas į rėmus – iš abejų pusių, ką ir minėjau, yra įvairūs valdymo mygtukai.</p>
<p><a class="ns" href="http://sb.technews.lt/LGBL40/Dideles/42.JPG">
<div class="imgright"><img src=" http://sb.technews.lt/LGBL40/Mazos/42.jpg"  /></div>
<p></a><a class="ns" href=" http://sb.technews.lt/LGBL40/Dideles/41.JPG"><br /><img src=" http://sb.technews.lt/LGBL40/Mazos/41.jpg" /><br /></a></p>
<p>LG BL40 fotokamera pasižymi ir funkcija, kurios įprastai nerasime fotoaparatuose – dėka integruoto GPS imtuvo galima „prikabinti“ koordinates ir kai jas įkelsite į Picasa ar kitą nuotraukų talpinimo servisą, galėsite savo draugams parodyti, kur fotografija buvo padaryta. Gaila, tačiau pasimetė mano su telefonu padarytos fotografijos bei vaizdo įrašai, tad turėsite pasikliauti mano žodžiu.</p>
<p>Fotokamera užfiksuoja gana padorios kokybės fotografijas, tačiau, kaip jau minėjau, tą patį kadrą lyginant su įprastu fotoaparatu, skirtumas matosi akivaizdus. Spalvos yra ryškios, o detalumas geras, tačiau kažko trūksta. Ypač pastebimas „triukšmo“ lygis nuotraukose, tačiau su juo gyventi galima. Padirbėti dar yra kur gerinant fotografijų kokybe, tačiau nufotografuoti nereikšmingus kadrus turėtų pakakti ir LG BL40 suteikiamos fotokameros, jei po ranka neturi įprasto fotoaparato.</p>
<p><b>Multimedija</b></p>
<p>O štai šioje vietoje LG BL40 iš tiesų sublizgėjo. LG įrenginys ne tik pasižymi plačiu formatų palaikymu, tačiau tiesiog gražiai bei puikiai apipavidalinta vartotojo sąsaja, kai norime paklausyti ar peržiūrėti turinį. Tai galioja visoms įprastinėms turinio rūšims, o viskas pateikiama skirtingai bei labai įdomiai – įskaitant fotografijas, video medžiagą bei muziką, tačiau apie viską iš pradžių.</p>
<p>LG BL40 mums pasiūlo 1GB vidinę atmintį, kas, pripažinkime, nėra labai daug. Žinoma, telefonas turi microSD kortelės lizdą, tačiau pakuotėje jokios kortelės negausite. Ją reikėtų įsigyti atskirai. LG BL40 failų tvarkyklė iš esmės yra skirta tik susitvarkyti ir apžiūrėti visą jūsų telefone ar atminties kortelėje turimą turinį – muziką, nuotraukas, video failus. </p>
<p>Kalbant apie turinio peržiūrą, čia ir prasideda visas naujosios S-Class operacinės sistemos žibėjimas. Nuotraukas galima peržiūrėti dvejais skirtingais būdais, tai priklauso nuo įrenginio padėties. Vertikaliai mums nuotraukos demonstruojamos kaip ir bet kuriame įrenginyje – sugrupuotos eilutėmis pagal datą, vardą, tipą ir taip toliau. Įrenginį laikant horizontaliai įsijungia gražus erdvinis vaizdas.</p>
<p><a class="ns" href=" http://sb.technews.lt/LGBL40/Dideles/44.JPG">
<div class="imgright"><img src=" http://sb.technews.lt/LGBL40/Mazos/44.jpg"  /></div>
<p></a><a class="ns" href=" http://sb.technews.lt/LGBL40/Dideles/43.JPG"><br /><img src=" http://sb.technews.lt/LGBL40/Mazos/43.jpg" /><br /></a></p>
<p>Pastarajame rėžime prisilietimui jautrus ekranas taip pat suvaidina svarbu vaidmenį. Brūkšteldami į viršų, apačią ar į kairę bei dešinę jūs naršysite po šį erdvinio vaizdo meniu ir taip žiūrėsite savo fotografijas. Spustelėjus ant bet kurios iš jų, ji automatiškai padidėja. Telefono ekranas palaiko daugiau nei vieną paspaudimą vienu metu, tad kaip ir naršyklėje, nuotrauką pritraukti galima pirštų žnybtelėjimu, panašiai kaip HTC Hero ar Apple iPhone telefonuose.</p>
<p><a class="ns" href=" http://sb.technews.lt/LGBL40/Dideles/46.JPG">
<div class="imgright"><img src=" http://sb.technews.lt/LGBL40/Mazos/46.jpg"  /></div>
<p></a><a class="ns" href=" http://sb.technews.lt/LGBL40/Dideles/45.JPG"><br /><img src=" http://sb.technews.lt/LGBL40/Mazos/45.jpg" /><br /></a></p>
<p>Muzikos grotuvas taipogi savotiškas. Jį galima pasiekti iš bendro meniu, o dar greičiau – su specialiai esančiu mygtuku telefono šoninėje pusėje. Muzikos failus suskirstyti grotuve galima  pagal mums įprastus kriterijus – atlikėją, žanrą, albumą ir panašiai. Telefono muzikos grotuvui atliekant muzikos įrašą matomi ir kiti įrašai, kurie grojo prieš grojimą ar gros toliau. Muzikos grotuvas vertikalioje telefono padėtyje gana įprastas - pagal pasirinktą kriterijų eilės tvarka suskirstytos dainos, o grojamos dainos pavadinimas yra išskleidžiamas, kad ją būtų galima prasukti ar pažymėti kaip mėgstamą.</p>
<p><a class="ns" href=" http://sb.technews.lt/LGBL40/Dideles/48.JPG">
<div class="imgright"><img src=" http://sb.technews.lt/LGBL40/Mazos/48.jpg"  /></div>
<p></a><a class="ns" href=" http://sb.technews.lt/LGBL40/Dideles/47.JPG"><br /><img src=" http://sb.technews.lt/LGBL40/Mazos/47.jpg" /><br /></a></p>
<p>Kaip ir galerijos bei nuotraukų peržiūros atveju, telefonų pavertus į horizontalią padėtį, atsiveria LG sugalvotas nestandartinis muzikos grotuvas. Kairėje grotuvo pusėje matomos mažos diskų ikonos, kuriose yra albumo fotografija, kas, pripažinkime, atrodo gražu. Per albumus keliaujame braukdami pirštu kairėje pusėje, kur matomos diskų ikonos, o per albumo dainas – dešinėje pusėje.</p>
<p><img src="http://sb.technews.lt/LGBL40/Dideles/49.jpg" /></p>
<p>Muzikos grotuvas siūlo ir daugybe ekvalaizerių, kurie, deja, nėra reguliuojami rankiniu būdu. LG vartotojo vadovas primygtinai reikalavo išbandyti Dolby Mobile muzikos atkūrimo įrankį, kuris tikrai pagyvino muziką. Tiesa, skirtumas klausantis per telefono garsiakalbį yra labai menkas, tačiau naudojant ausines gana lengvai pastebimas.</p>
<p>Ir telefono „vinis“ – filmų atkūrimas. Nors muzikos grotuvas neturi labai daug patobulinimų, o iš tiesų yra LG Crystal perdirbinys, video failų grotuvas patobulintas akivaizdžiai. Malonus siurprizas buvo tas, jog LG BL40 video failų grotuvas palaikė bemaž visus bandytus DivX ir Xvid formato filmus, o 21:9 vaizdo formato ekranas yra nuostabus dalykas žiūrėti plačiaekranius filmus.</p>
<p><img src=" http://sb.technews.lt/LGBL40/Dideles/50.jpg" /></p>
<p>Žiūrėdamas vieną iš serialo Simpsons serijų mačiau šokį tokį retą striginėjimą, tačiau manau tai yra dėl to, jog vaizdo formatus palaikanti programinė įranga nėra atnaujinta. Tenka pastebėti, kad vaizdas buvo ypač gyvus – tai buvo pirmas kartas, kai mačiau tokį ryškų ir kontrastingą video failą telefono ekrane. Dolby Mobile garso atkūrimas galimas ir žiūrint video failus, tačiau pagal numatytuosius nustatymus jis yra išjungtas. Vėlgi, jį įjungus garsas tapo gyvesnis, tačiau naudojant tik ausines.</p>
<p><b>Visa kita</b></p>
<p>Pabaigai verta pakalbėti apie aspektus, kurie užkliuvo už akies, tačiau juos apibūdinsime gana trumpai, nes tai nėra pagrindinės ypatybės. LG BL40 turi specialiai šiam telefonui paruoštų žaidimų, taip pat FM radijo imtuvą bei FM siųstuvą ir GPS navigaciją. </p>
<p>Su LG BL40 atkeliaujantis FM radijo imtuvas yra gana panašus į tuos, kuriuos esame matę ankstesniuose LG telefonuose ar net konkurentų gaminiuose. Galima išsaugoti iki 60 stočių, dažniai valdomi pirštu „sukant“ ratuką. Radijo stočių galima klausytis ir per ausines, ir per garsiakalbį, bet ausinės būtinos – jos atstoja antena. FM radijo imtuvas gali būti valdomas ir įskiepiu namų lange.</p>
<p>Dar vienas dalykas, kuris susijęs su radijo bangomis – FM siųstuvas, kurį turėjo ir mūsų ankščiau testuotas Nokia N900 internetinis telefonas. Šis LG BL40 taip pat leidžia persiųsti grojamus kūrinius į standartinį FM radijo imtuvą, sakykime į jūsų muzikinį centrą ar mašinos radiją. Žinoma, „švaraus“ signalo atkūrimo nuotolis yra mažas, tačiau verta kompanija bent pagirti už tai, kad į savo įrenginį integravo šią galbūt kam nors ir praversiančią funkciją.</p>
<p><a class="ns" href="http://sb.technews.lt/LGBL40/Dideles/52.JPG">
<div class="imgright"><img src=" http://sb.technews.lt/LGBL40/Mazos/52.jpg"  /></div>
<p></a><a class="ns" href=" http://sb.technews.lt/LGBL40/Dideles/51.JPG"><br /><img src=" http://sb.technews.lt/LGBL40/Mazos/51.jpg" /><br /></a></p>
<p>LG naujame „šokolade“ mums pateikia net septynius žaidimus, kurie visiškai išnaudojo telefono ypatybes. Vienas iš jų yra Bubble Breeze, kuriame reikia kiek panaudoti savo plaučius, kad kuo labiau išpūsti burbulą. Kiti žaidimai išnaudoja arba kokybišką lietimui jautrų ekraną, arba akselerometrą.</p>
<p><a class="ns" href="http://sb.technews.lt/LGBL40/Dideles/54.JPG">
<div class="imgright"><img src=" http://sb.technews.lt/LGBL40/Mazos/54.jpg"  /></div>
<p></a><a class="ns" href=" http://sb.technews.lt/LGBL40/Dideles/53.JPG"><br /><img src=" http://sb.technews.lt/LGBL40/Mazos/53.jpg" /><br /></a></p>
<p>Telefone įmontuotas ir GPS imtuvas, mes taip pat žinome, kad su kai kuriais telefonais LG siūlo bandomąją WisePilot programinės įrangos versiją. Esmė ta, kad ją galima išbandyti tik vieną mėnesį, ji yra mokama, o dėl kažkokių priežasčių telefone esančios versijos išbandymo laikas jau buvo pasibaigęs. Neliko nieko kito, kaip GPS išbandyti su standartine Google Maps programine įranga. Viskas veikė lygiai taip pat, kaip ir kituose telefonų modeliuose – sklandžiai ir be didelių problemų.</p>
<p><b>Išvada</b></p>
<p>Mums telieka pripažinti, kad LG BL40 yra puikus naujas serijos atstovas. LG ypač puikiai patobulino S-Class vartotojo sąsają, pridėjo naujų funkcijų, tad įrenginys gali konkuruoti su HTC Hero ar Samsung Omnia HD išmaniaisiais telefonais, nors jam trūksta kai kurių išmaniesiems telefonams būdingų funkcijų. </p>
<p>Mes taipogi manome, kad LG BL40 yra nutaikytas į stilingus technikos mėgėjus, nes kai kuriuos gali išgąsdinti telefono nestandartinis dydis bei forma, tačiau telefonas pasižymi ir techninėmis naujovėmis telefonų rinkoje. Viena iš jų net 21:9 vaizdo formatą gebantis atvaizduoti telefono ekranas.</p>
<p>Pažvelgus į viską iš esmės, galime pasakyti, kad LG BL40 yra geras išmaniojo telefono ir aukštos klasės telefono mišinys. Mes kalbame apie tokius meno šedevrus kaip Nokia 8800 linija, tačiau LG BL40 turi daugybe pliusų prieš savo konkurentus – ne tik stilingą dizainą, tačiau ir naujausias technologijas bei visiškai įkandamą kainą. Jei norite kažko išskirtinio, tačiau funkcionalaus, LG BL40 kaip tik jums.</p>
