---
layout: post
status: publish
published: true
title: Papildyta Scythe Gentle Typhoon ventiliatorių serija
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 5616
wordpress_url: http://localhost/site/new/papildyta_scythe_gentle_typhoon_ventiliatoriu_serija/
date: '2011-02-25 16:03:04 +0200'
date_gmt: '2011-02-25 16:03:04 +0200'
categories:
- Naujienos
---
<div class="imgright"><img src="http://www.part.lt/img/9f7eceaf2a9b81d163e9646502c36718843.jpg"  /></div>
<p>Itin populiari Japonijos gamintojo Scythe Gentle Typhoon ventiliatorių serija sulaukė papildymo - serijos asortimentas padidėjo trimis, greitai besisukančiais 120mm skersmens modeliais.</p>
<p>Gentle Typhoon šeimos naujokai bus prieinami 3.000, 4.250 ir 5.400 RPM variantuose, sukeldami atitinkamai 83.0, 116.5 ir 150.1 CFM oro srautus. Naujieji modeliai naudos Nidec Servo kompanijos sukurtus dvigubus rutulinius guolius, kurių ilgaamžiškumas siekia 100,000 valandų. Lėčiausias modelis skleis 36.5 dBA triukšmą, kai greitesniųjų versijų šis parametras sieks 44.0 dBA ir 50.5 dBA vertes. Ventiliatorių mentelės naudoja stabilizuojantįjį žiedą, kuris ne tik padeda oro srautą nukreipti į konkrečią vietą, bet ir sumažina nepageidaujamą vibraciją. Prijungimui skirtos molex bei 3 kontaktų jungtys.</p>
<p>Šiuos Gentle Typhoon High RPM ventiliatorius galima įsigyti už 16 eurų, neįskaitant PVM.</p>
