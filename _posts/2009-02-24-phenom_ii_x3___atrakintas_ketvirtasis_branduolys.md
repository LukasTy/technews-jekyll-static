---
layout: post
status: publish
published: true
title: Phenom II X3 - atrakintas ketvirtasis branduolys
author:
  display_name: Linas
  login: Linas
  email: rasykmani@pm.lt
  url: ''
author_login: Linas
author_email: rasykmani@pm.lt
wordpress_id: 3130
wordpress_url: http://localhost/site/new/phenom_ii_x3___atrakintas_ketvirtasis_branduolys/
date: '2009-02-24 23:23:02 +0200'
date_gmt: '2009-02-24 23:23:02 +0200'
categories:
- Naujienos
---
<div class="imgright"><img src="http://svarke.technews.lt/amd-phenom-x3.png" border="1" /></div>
<p>Turbūt niekam ne paslaptis, kad <i>AMD</i> savo trijų branduolių <i>Phenom</i> procesorius ruošdavo prekybai atjungusi vieną iš branduolių. Sklido ir tebesklinda gandai, kad taip kompanija panaudoja brokuotus lustus, kurių vienas branduolys kaista ar tiesiog neveikia. Visgi oficialiai kompanija teigia, kad taip tiesiog taupomos lėšos, nes nereikia kurti papildomų gamybos linijų. Ne išimtis ir naujausieji antros kartos <i>Phenom</i> modeliai, kurie jau buvo <a class="ns" href="http://technews.lt/tekstas/AMD_pristato_naujuosius_Phenom_II_AM3_lizdui.html;;"> pristatyti ankščiau. </a></p>
<p>Logiškai mąstant – tokiu atveju bent fiziškai turėtų būti įmanoma priversti ketvirtąjį branduolį veikti ir taip sumokėjus mažiau turėti keturių branduolių lustą. Nors iki šiol apie tai nebuvo girdėti, šią savaitę įvairiuose forumuose ir naujienų portaluose pasirodė žinios apie kompiuterių entuziastą iš Korėjos, sugebėjusi „įjungti“ ketvirtajį branduolį. Pasak jo, užtenka atlikti kelis pakeitimus „BIOS’e“. </p>
<p><img src="http://svarke.technews.lt/phenomx3_secret.jpg" /></p>
<p>Visgi ketvirtąjį lustą pavyks atrakinti tik tokiu atveju, jei naudojamas lustų rinkinys yra <i>AMD 790GX/SB750</i>, o pats procesorius pagamintas ketvirtąją šių metų savaitę, t.y. gamybos numeris yra 0904. Trečias svarbus aspektas – tai pavyks padaryti tik su <i>Phenom II X3 710</i> (2,6 GHz) ir <i>Phenom II X3 720 Black Edition</i> (2,8 GHz) gaminiais. Galiausiai, vartotojui teks pakeisti „Advanced Clock Calibration“ režimą į „Auto“. </p>
<p>Visgi nereikia tikėtis, kad tai suveiks visiems turintiems tinkamą pakeitimams komplektaciją, nes ketvirtas branduolys gali veikti netinkamai – t.y. problemų gali kelti spartinančioji atmintis ar kaitimas. Įdomu tai, kad kai kurie motininių plokščių gamintojai taip pat patvirtino šį pareiškimą.</p>
<p>Pagrindinių plokščių gamintojai <a class="ns" href="http://www.techpowerup.com/86200/Motherboard_Vendors_Confirm_Phenom_II_X3_Core_Unlock_Luck_Needed.html">teigia</a>, jog papildomo branduolio atrakinimas kai kuriuose ankstyvuose <i>Phenom X3</i> procesoriuose (konkrečiai - 0904 leidimo numerio) yra galimas aukščiau aprašytu metodu. Tam būtina <i>AMD SB750</i> pietinį tiltą turinti pagrindinė plokštė. <a class="ns" href="http://vr-zone.com/articles/board-makers-confirmed-phenom-ii-x3-unlocking/6629.html?doc=6629"><i>VR-Zone</i></a> teigimu, šis būdas veikia su <i>ASRock, Biostar, DFI, Gigabyte</i> bei kitų gamintojų plokštėmis.</p>
