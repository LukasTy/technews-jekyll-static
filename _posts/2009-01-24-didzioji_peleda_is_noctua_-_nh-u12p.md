---
layout: post
status: publish
published: true
title: Didžioji pelėda iš Noctua - NH-U12P
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 88
wordpress_url: http://localhost/site/new/didzioji_peleda_is_noctua_-_nh-u12p/
date: '2009-01-24 00:09:44 +0200'
date_gmt: '2009-01-24 00:09:44 +0200'
categories:
- Aušinimas
- Apžvalgos
---
<div class="imgright"><img src=" http://www.technews.lt/upl/Failai/virsus_pirma.jpg " border="1" /></div>
<p><i>Noctua</i> savo flagmaną <i>NH-U12P</i> pristatė dar praėjusių metų lapkričio pabaigoje. Būtent šį įdomų procesoriaus aušintuvą mes šiandien ir apžvelgsime. Tiesą pasakius, tas lapkritis <i>Noctua</i> buvo tikrai derlingas, tada buvo pristatytas ne tik šis aušintuvas, bet ir <i>NT-H1</i> termopasta bei <i>NF-P12</i> sisteminis ventiliatorius. Abu šie gaminiai jau yra apžvelgti Technews, tačiau įdomiausia tai, kad juos dar kartą radome <i>NH-U12P</i> komplektacijoje. Tai mūsų pirmasis procesorių aušintuvų testas, todėl jei pastebėsite bet kokių netikslumų ar turėsite pastabų, iš karto išreikškite juos komentaruose. Malonaus Jums skaitymo, pasistengsiu viską įvertinti kuo kritiškiau ir, be abejo, pateikti objektyvius testų rezultatus.</p>
<p><b>Turinys: </b><br />
<br /><b>Šiek tiek apie Noctua</b><br />
<br /><b>Šiek tiek apie procesoriaus aušintuvus</b><br />
<br /><b>Pakuotė ir komplektacija</b><br />
<br /><b>Montavimas</b><br />
<br /><b>NH-U12P sandara ir specifikacijos</b><br />
<br /><b>Testų metodai</b><br />
<br /><b>Testų rezultatai</b><br />
<br /><b>Išvados</b></p>
<p><b>Šiek tiek apie Noctua</b></p>
<div class="imgright"><img src="http://www.technews.lt/upl/Failai/athene_noctua.jpg " border="1" /></div>
<p><i>Noctua</i> žino ir gerbia kiekvienas entuziastas, nes kompanija savo gaminių kokybe ir aušinimo efektyvumu spėjo užkariauti daugumos simpatijas. Visgi, visi turi trūkumų – dažniausiai <i>Noctua</i> produktų kaina aukšta, o pačius produktus, ypač Lietuvoje, surasti labai sunku, todėl norintiems gauti šios kompanijos gaminių ne pagrindinėse pasaulio rinkose teks naudotis elektroninėmis parduotuvėmis arba tokius produktus įsigyti viešint svečioje šalyje. Apie <i>Noctua</i> veiklą jau buvo šiek tiek pasakota, tačiau dar priminsiu apie vardo kilmę ir aušinimo sprendimų inžinerijos vystymą.</p>
<p><i>Rascom Computerdistribution Ges.m.b.H</i> ir taivaniečių <i>Kolink International Corporation</i> yra <i>Noctua</i> tėveliai. Bendradarbiaujant su Austrijos Šilumos Transmisijos ir Ventiliatorių Technologijos institutu yra plėtojamos  produktų technologijos. <i>Noctua</i> tai graikų deivės Atėnės mažoji pelėda. Atėnų miesto įkūrėja ir karo dievybė simbolizuoja išmintį, mokslą ir strategiją, o kompanija orientuojasi į tas pačias savybes. Kompanija teigia, kad ji panaši į pačią pelėdą, nes naudoja pastabumą ir tylą, kaip savo pagrindinius ginklus kovojant dėl papildomos erdvės rinkoje.</p>
<p><i>NH-U12</i> šeima buvo šio aušintuvo pirmtakai. Natūralu tai, kad dabar yra gaminamas tik <i>NH-U12P</i>, kaip bebūtų gaila, senukai turi užleisti vietą naujesniems ir tuo pačiu geresnį aušinimo efektyvumą siūlantiems produktams. Visai neseniai pasirodė ir <i>NH-C12P</i> aušintuvas turintis dviem „heatpipe“ vamzdeliais daugiau ir siūlantis labai panašų efektyvumą į mūsų šiandien apžvelgiamą produktą. </p>
<p><img src="http://www.technews.lt/upl/Failai/visu_grazumu.jpg" /></p>
<p><b>Šiek tiek apie procesoriaus aušintuvus</b></p>
<p>Kadangi mūsų komandos narys Suvirintojas yra parengęs itin plataus pobūdžio straipsnį apie aušinimą, kai kur panaudosiu šią medžiagą aiškindamas, kas yra procesoriaus aušintuvai, tiems, kas to dar nežino. Pasakodamas apie <i>NF-P12</i> ir <i>NT-H1</i> naudosiuosi ankstesnėmis apžvalgomis.</p>
<p>Svarbiausias aspektas rūpintis kompiuterių entuziastams yra būtent efektyvumas, t.y. kiek pajėgus yra radiatorius ir su juo komplektuojamas ventiliatorius išsklaidyti šilumą. Rinkdamiesi aušintuvą procesoriui atkreipkite dėmesį į jo ventiliatoriaus deklaruojamą oro srautą ir sukeliamą maksimalų triukšmo lygį (dBA), apie kurį dažnai byloja ir maksimalios aušintuvo apsukos bei guolio tipas. Dėl tobulesnio veikimo principo <i>SSO (Self-Stabilising Oil-pressure) </i> guoliai esantys <i>NF-P12</i> yra pranašesni už rutulinius, įvorinius ar guolius su skysčiu tylos ir ilgaamžiškumo atžvilgiais. Taip pat galima paminėti ir <i>NF-P12</i> naudojamas išpjovas, kurios yra skirtos sumažinti turbulenciją.</p>
<div class="imgright"><img src="http://www.technews.lt/upl/Failai/VaitSpiritas.jpg" border="1" /></div>
<p>Aukštesnės klasės aušintuvo pagrindas (arba ir visas aušintuvas) yra varinis, nes vario šiluminis laidumas ženkliai didesnis už aliuminio, tuo pačiu jo matmenys yra didesnės (didesnis bendro aušintuvo paviršiaus plotas leidžia pasiekti geresnį šilumos atidavimą aplinkai). Praktiškai visuose šios nišos radiatoriuose naudojami „heat-pipe“ šiluminiai vamzdeliai. Jei dar nežinote  – „heat-pipe“ dažniausiai iš vario pagaminti vamzdeliai, užpildyti aušinimo skysčiu. Skystis nuo procesoriaus šilumos virsta dujomis ir keliauja į viršutinę radiatoriaus dalį, kur atneštą šilumą perduoda radiatoriui ir ji išsklaidoma ventiliatoriaus. Atvėsusios dujos dar kartą virsta skysčiu, keliauja atgal prie pagrindo, o kai skystis vėl įkaista iki garavimo temperatūros kartojasi minėtas reiškinys. Būtent toks aušinimo sprendimas yra naudojamas ir testuojamame produkte, čia matome keturis U formos šiluminius vamzdelius. Dabartiniuose aušintuvuose pasitaiko, kad „heatpipe“ vamzdeliai tiesiogiai liečiasi su procesoriaus pagrindu – taip yra sutaupoma išlaidų ir iš dalies pagerinamas karščio perdavimas į šiluminius vamzdelius. Be to, gera termopasta efektyviam aušinimui irgi labai svarbu. Jos nuvalymui aš naudoju Vait Spiritą, jis niekada nenuvilia. :)</p>
<p><b>Pakuotė ir komplektacija</b></p>
<p><a class="ns" href="http://www.technews.lt/upl/Failai/pakuote_didelis_TN.JPG">
<div class="imgright"><img src="http://www.technews.lt/upl/Failai/pakuote_mazas.JPG" border="1" /></div>
<p></a><i>NH-U12P</i> pakuotė išlaiko <i>Noctua</i> standartus. Ji yra tradicinių rudos ir mėlynos spalvų, o reprezentacinėje pusėje yra permatomo plastiko langelis pro kurį matoma dalis <i>NF-P12</i> ventiliatoriaus. Čia paminėtos tik pagrindinės aušintuvo savybės. Pasukame dėžutę į dešinę – barkodas, dvi miniatiūros nurodančios kaip montuojamas aušintuvas, atitinkamai AM2(+) ir LGA775 sistemose, produkto komplektacija ir radiatoriaus išmatavimai. Dar kartą pasukę dėžutę randame nedidelius ventiliatoriaus, termopastos ir, žinoma, radiatoriaus aprašymus. Paskutinėje šoninėje sienelėje šešiomis, vokiečių, prancūzų, portugalų, ispanų, rusų ir japonų kalbomis trumpai apibūdinta tai, ką matėme anglų kalba. Taip pat čia jau įprastas blokelis apdovanojimų logotipų iš įvairių technikos apžvalgų portalų. Prieš atidarinėjant dėžutė akis užkliūna už viršutinėje dėžės dalyje esančių radiatoriaus ir ventiliatoriaus specifikacijų.</p>
<p><img src="http://www.technews.lt/upl/Failai/LGA775_AM2_komplektacija_TN.JPG" /></p>
<p>Viduje dėžutės randame dvi mažesnes, vienoje jų ventiliatorius ir radiatorius, o kitoje įranga montavimui. Malonu, kad kompanija savo produktą komplektuoja tvirtoje ir saugioje pakuotėje, radiatoriaus pagrindas nuo pažeidimų yra apsaugotas plastikiniu dangteliu, o tai geresnis sprendimas negu paprastas lipdukas. Šį aspektą galime pagirti, nes dėl <i>NT-H1</i> įpakavimo buvo ištarta šiokia tokia pastabėlė. </p>
<p><img src="http://www.technews.lt/upl/Failai/Bendra%20komplektacija_TN.jpg" /></p>
<p>Mažesnėje dėžutėje radome žymiai didesnį kiekį produkcijos. Visa <i>NH-U12P</i> įdiegimui reikalinga įranga buvo trijuose maišeliuose – „LGA775“, „AMD AM2 120-P“ ir „120-P Common Parts“ maišeliuose. Jie atitinkamai reikalingi, SecuFirm montavimui Intel ir AMD sistemose, bei įvairiai produkcijai skirtai <i>[I]NF-P12</i>[/I] prijungimui prie radiatoriaus, termopastai ir dar porai niekučių patalpinti. Maišelyje buvo ir dar po vieną <i>U.L.N.A</i> ir <i>L.N.A</i> adapterį sumažinantį ventiliatoriaus apsisukimų skaičių iki 900 ir 1100, o triukšmą, pasak gamintojos, iki 12,6 ir 16,9 dB. Vėliau suprasite, kodėl jų naudoti neteko. </p>
<p><img src="http://www.technews.lt/upl/Failai/Komplektacijos_sudetis_TN.PNG" /></p>
<p><b>Montavimas</b></p>
<p><i>SecuFirm</i> montavimo sistema yra naudojama abiejose sistemose, tačiau man teko susidurti tik su <i>LGA775</i> variantu. Pagrindinis skirtumas yra skirtinga pagrindinės plokštės apačioje montuojama plokštelė – <i>Intel</i> variante ji X formos, o <i>AMD</i> – apvalaino stačiakampio. Be kai kurių problemų būdingų bendrai, <i>AM2</i> sistema turėtų turėti dar vieną – sunkiai pritvirtinamas elementas, tačiau kompanija tai išsprendė komplekte pridėdama ilgą atsuktuvą, kurio galas yra palenktas 90 laipsnių kampu ir palikdama skyles radiatoriuje, kad jis ten tilptų. Bet kokiu atveju, ši montavimo sistema, nors ir garantuoja tvirtą ir saugią aušintuvo padėtį – ji sugadina šiek tiek brangaus laiko. Norint pritvirtinti apačioje montuojamą plokštelę teko išmontuoti pagrindinę plokštę iš korpuso, atjungti visus komponentus nuo maitinimo bloko ir tik tada sujungti „backplate‘ą“ su laikytuvais. Džiugu, kad tolesnis įdiegimo procesas nesukėlė problemų. Beliko tik prisukti dvi prilaikymo plokšteles prie radiatoriaus, pastatyti jį ant procesoriaus pagrindo ir tada užtvirtinti prisukant du varžtus su spyruoklėmis, apsaugančiomis nuo vibracijos.</p>
<p><img src="http://www.technews.lt/upl/Failai/Montavimas_TN.JPG" /></p>
<p>
<div class="imgright"><img src="http://www.technews.lt/upl/Failai/vielutes_nfp12.jpg" border="1" /></div>
<p>Pritvirtinti ventiliatorių buvo vienas juokas, tereikėjo užklijuoti gumines juosteles ir prikabinti <i>NF-P12</i> naudojant vielutes tvirtinimui. Komplekte jų buvo keturios, todėl taip pat galima pritvirtinti ir antrą <i>NF-P12</i>. Kadangi iš senesnio testo turėjome antrą ventiliatorių – išbandėme ir tokios sistemos aušinimo efektyvumą. </p>
<p>Šioje vietoje aš turiu pagirti <i>Noctua</i> suteikiamą instrukciją. Ji turėtų būti lengvai suprantama net ir nemokančiam anglų kalbos, nes viskas labai vaizdžiai pateikta brėžiniuose. Užtenka į juos tik žvilgtelti, nereikia sukti galvos, ką gamintojas norėjo pasakyti vienoje ar kitoje instrukcijos vietoje. Ji atsiverčia ir yra išlankstoma kaip knygelė – vienoje pusėje rasime nurodymus <i>AM2</i>, o kitoje, <i>LGA775</i> sistemai.</p>
<p><img src="http://www.technews.lt/upl/Failai/Instrukcija_TN.JPG" /></p>
<p><b>NH-U12P sandara ir specifikacijos</b></p>
<p><i>NH-U12P</i> radiatorius yra pagamintas iš vario ir aliuminio, ir turi tikrai didelį paviršiaus plotą, o tai labai svarbu efektyviam aušinimui. Šiluminiai vamzdeliai ir aušintuvo pagrindas yra variniai, o plokštelės yra aliumininės. Reikia paminėti ir faktą, kad visos dalys yra suvirintos (hmmm, mielasai kolega, kodėl, po velnių, nesakei, kad dirbi <i>Noctua</i>?)  ir nikeliuotos, todėl viso radiatoriaus spalva vienoda. </p>
<p><img src="http://www.technews.lt/upl/Failai/Pagrindas_TN.JPG" /></p>
<p>Aušintuvas turi keturis U formos šiluminius vamzdelius, nors kai kas galvoja, kad tai net aštuoni „heatpipe“ vamzdeliai. Jie įkurdinti pakankamai neįprastai, tik kas antras yra šalia vienas kito. Tai pakankamai protingas sprendimas, nes vietoj to, kad visi keturi vamzdeliai būtų vienoje linijoje, jie gauna daugiau oro ir tuo pačiu yra efektyviau aušinami. Šiluminiai vamzdeliai tęsiasi per visas aliuminio plokšteles ir užsibaigia pačiame viršuje. Plokštelių, kurių forma tikrai neįprasta, iš viso yra 36, jos pakankamai arti viena kitos. Tokios išpjovos ne tik atrodo agresyviai, tačiau ir turėtų pagerinti ventiliatoriaus sukuriamą oro srautą.</p>
<p>Apie <i>NF-P12</i> jau skaitėte apžvalgą, tačiau negalėčiau dar kartą nepagirti šio ventiliatoriaus už neįtikėtinai tylų darbą. Testuojant buvo naudojamas ir <i>Arctic Cooling 7 PRO</i>, o šių produktų veikimo triukšmo skirtumas, kaip diena nuo nakties. Deja, kol kas neturime tinkamos įrangos, kad galėtumėme įvertinti šią savybę objektyviau. </p>
<p>Iš pirmo žvilgsnio gaminys labai panašus į <i>Coolink Silentator</i>, tačiau su išskirtinės spalvos ventiliatoriumi <i>Noctua</i> gaminį galima atpažinti be didelių vargų. Dėl geresnio suderinamumo su įvairiomis sisteminėmis plokštėmis, <i>Noctua</i> pašalino kelias aliuminio plokšteles, todėl dabar bokšto formos aušintuvas yra suderinamas su dauguma rinkoje esančių motininių lustų rinkinių radiatorių. Visgi, su itin dideliais „chipset‘ų“ radiatoriais pykstasi dauguma procesorių aušintuvų, todėl kai kuriose entuziastų motininėse šis aušintuvas gali būti sumontuotas tik viena kryptimi. Nuo naudotosios <i>Gigabyte P35-DS3P</i> „silentpipe“ iki <i>Noctua</i> <i>NH-U12P</i> buvo dar pakankamai vietos. Šis gaminys yra toks aukštas, kad vos tilpo į korpusą (158 mm) ir platus (126 mm), tačiau ne itin storas (71 mm; 95 mm su ventiliatoriumi). Kaip matote nuotraukoje – pagrindas besiliečiantis su procesoriumi itin lygus, netgi matomi atspindžiai.</p>
<p><img src="http://www.technews.lt/upl/Failai/Radiatoriaus_specifikacijos_TN.PNG" /></p>
<p><span class="saltinis">NH-U12P radiatoriaus specifikacijos</span></p>
<p><img src="http://www.technews.lt/upl/Failai/Noctua%20NF-P12%20specifikaciju%20lentele_TN.PNG" /></p>
<p><span class="saltinis">NF-P12 ventiliatoriaus specifikacijos</span></p>
<p><img src="http://www.technews.lt/upl/Failai/NT-H1_specifikacijos_TN.PNG" /></p>
<p><span class="saltinis">NT-H1 termopastos savybės</span></p>
<p><b>Testų metodai</b></p>
<p>Judame prie įdomiausios dalies – testavimo. Visų pirma aptarsime kompiuterio komplektacija, kuri Jums jau pažįstama. Buvo naudota <i>P35</i> lustų rinkinį turinti sisteminė plokštė, 4 GB <i>Corsair XMMS DDR2</i> operatyviosios atminties veikiančios 800 MHz (960 MHz) dažniu ir turinčios savus radiatorius, Intel E6550 procesorius dirbantis 2,33 GHz (2,8 GHz) taktiniu dažniu, HD3850 vaizdo plokštė su 256 MB vaizdinės atminties ir FSC Blue Storm II 500 W galios maitinimo blokas. Kitas specifikacijas rasite pateiktoje lentelėje.</p>
<p><img src="http://www.technews.lt/upl/Failai/Kompiuterio_komplektacija_TN.PNG" /></p>
<p>Testuojama buvo kambario temperatūroje – maždaug 21 laipsnis Celsijaus. Korpusas viso testavimo metu buvo atidarytas, o seniau dirbęs sisteminis <i>[I]NF-P12</i>[/I] aušintuvas – išmontuotas, siekiant turėti kuo labiau nepriklausomus nuo pašalinių veiksnių rezultatus. Viso testo metu buvo naudojama <i>NT-H1</i> termopasta, ji buvo keičiama po kiekvieno aušintuvo bandymų.</p>
<p><img src="http://www.technews.lt/upl/Failai/veikianti%20sistema_TN.jpg" /></p>
<p>Kol kas didelio pasirinkimų tarp aušintuvų neturime, todėl naudojome <i>Artic Cooling 7 PRO</i> ir standartinį <i>Intel</i> aušintuvą. <i>AC </i>gaminys buvo bandytas tiek su 2900 aps./min ventiliatoriumi, tiek be jo – pasyviu režimu. <i>NH-U12P</i> buvo testuotas trejopai – su dviem <i>[I]NF-P12</i>[/I] (Push/Pull), įprastai – su vienu, ir visai be ventiliatoriaus. Kaip jau įprasta, rezultatai pateikiami  laukimo būsenos (Idle) ir pilnos apkrovos (Load) metodais. Pateiktų adapterių net nenaudojau, nes tiesiog nemačiau reikalo mažinti ventiliatoriaus apsukų, kai jo ir taip praktiškai nesigirdi.</p>
<div class="imgright"><img src="http://www.technews.lt/upl/Failai/maza%20AC7PRO.jpg" border="1" /></div>
<p>Procesoriaus apkrovai buvo naudota <i>Prime 95v 25.3</i> programa, temperatūrų nustatymui <i>RealTemp 2.60</i> ir <i>CoreTemp</i> programos. Procesoriaus dažnis siekė 2,33 ir 2,8 GHz, atitinkamai 7x333 ir 7x400 MHz. Laukimo būsenos testų metu procesorius buvo neapkrautas 15 min, o pilnos apkrovos metu, apkrautas 100 % tiek pat laiko. Skaičiuojamas buvo pirmo ir antro branduolio temperatūrų vidurkis.</p>
<p><b>Testų rezultatai</b></p>
<p>Na ir pagaliau, be jokių abejonių, visus Jus labiausiai dominanti dalis – aušinimo efektyvumo rezultatai. Rezultatus suskirsčiau į keturias grupes – Idle 2,33 GHz, Load 2,33 GHz, Idle 2,8 GHz ir Load 2,8 GHz. </p>
<p><img src="http://www.technews.lt/upl/Failai/2,33%20Idle_TN.PNG" /></p>
<p>Rezultatai tikrai geri – <i>NH-U12P</i> sumažina procesoriaus temperatūrą iki artimos kambario temperatūrai. Geresnių rezultatų čia sunkiai galėtumėme tikėtis, praktiškai neįmanoma, kad orinis aušintuvas procesoriaus temperatūrą sumažintų dar labiau.</p>
<p><img src="http://www.technews.lt/upl/Failai/2,33%20Load_TN.PNG" /></p>
<p>Šioje situacijoje šiek tiek geriau pasirodo dvigalvis slibinas. Be abejonių, skirtumai maždaug išlaikomi, labiausiai temperatūra kyla nenaudojant ventiliatoriaus.</p>
<p><img src="http://www.technews.lt/upl/Failai/2,8%20Idle_TN.PNG" /></p>
<p>Čia atsiskleidžia stipriausi <i>Noctua</i> koziriai. Ta pati situacija kaip ir su <i>NT-H1</i> termopasta, didžiausia persvara nuo konkurentų pasiekiama laukimo būsenoje. Čia NH-P12 atvėsina procesorių net 6 laipsniais daugiau nei AC 7 PRO. </p>
<p><img src="http://www.technews.lt/upl/Failai/2,8%20Load_TN.PNG" /></p>
<p>Na ir pati intensyviausia testo dalis. Čia rezultatai šiek tiek lygesni, tačiau vis dar išlaikoma persvara. Spartinto procesoriaus naudoti vien tik su radiatoriumi nerekomenduojame – ant AC 7 PRO plokštelių jau buvo galima pradėti kepti omletą ar pasišildyti pieno :).</p>
<p><b>Išvados</b></p>
<p><i>NH-U12P</i> komplektacija buvo tikrai gausi. Svarbiausia, kad pati pakuotė ir joje rasta įranga buvo kokybiška ir patogi. Vienintelis trūkumas, kuris yra už dalies ištaisomas puikia instrukcija – aušintuvo montavimo sudėtingumas. Nors entuziastams tai ne bėda, paprastas nepatyręs vartotojas neturėdamas prieš savo akis nurodymų tikrai užsibus ilgiau prie SecuFirm sprendimo. Visgi, tyla ir aušinimo efektyvumas – kiekvienam vartotojui svarbiausios šios rinkos produkto savybės yra išpildomos.</p>
<p><img src="http://www.technews.lt/upl/Failai/ploksteles_atsuktuvas_TN.JPG" /></p>
<p>Akivaizdu, kad <i>NH-U12P</i> tai dar vienas nusisekęs austrų iš <i>Noctua</i> produktas. Panašu, kad kompanija nesiliauja pritaikiusi savo atradimų termo srityje naujuose gaminiuose ir toliau naudoja inovatyvius sprendimus, o kai kurie, nors ir smulkūs – labai maloniai stebina. Šis produktas visu šimtu procentų vertas už jį prašomos pakankamai didelės 50 eurų sumos.<i>NH-U12P</i> – tai flagmanas, pateisinantis savo vardą ir tęsiantis <i>Noctua</i> tradicijas!</p>
<p><b>Privalumai</b><br />
<br />*Puikus aušinimo efektyvumas<br />
<br />*Labai tylus<br />
<br />*Turtinga komplektacija<br />
<br />*Aiški instrukcija<br />
<br />*Šešerių metų garantija<br />
<br />*Geras suderinamumas su įvairiais lustų rinkinių aušintuvais<br />
<br />*Tvirtas montavimo mechanizmas užtikrinantis motininės plokštės saugumą</p>
<p><b>Trūkumai</b><br />
<br />*Brangus<br />
<br />*Praktiškai neįmanoma rasti mūsų šalyje</p>
<p><img src="http://www.technews.lt/upl/Failai/renkasi.png" /></p>
<p>Dėkojame Jakob Dellinger iš <a class="ns" href="http://www.noctua.at">Noctua</a> už suteiktą galimybę išbandyti NH-U12P!</p>
<p>Autorius: <a class="ns" href="http://www.technews.lt/user/1">Wicked Akuba</a><br /></p>
