---
layout: post
status: publish
published: true
title: AMD Llano dirbs tandemu su AMD vaizdo posistemiais
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5462
wordpress_url: http://localhost/site/new/amd_llano_dirbs_tandemu_su_amd_vaizdo_posistemiais/
date: '2011-01-21 16:50:10 +0200'
date_gmt: '2011-01-21 16:50:10 +0200'
categories:
- Naujienos
---
<div class="imgright"><img src="http://technews.lt/upload/amd-llano.jpg"  /></div>
<p>Antras pagal dydį pasaulyje lustų gamintojas AMD turi visko, ko reikia – tiek centrinių procesorių, tiek ir vaizdo posistemių linijas. Tai leidžia kiek labiau laviruoti, tad kompanija žada, kad AMD Llano APU procesoriai kartu dirbs su jos vaizdo posistemiais.</p>
<p>Kaip žinia, AMD jau išleido Zacate APU procesorius, kurie pasižymi integruotu vaizdo posistemiu ir yra skirti žemos klasės kompiuteriams bei nešiojamiesiems. Tuo tarpu AMD Llano bus akivaizdžiai spartesnis produktas ir konkuruos su Intel Core i3 ir Core i5 serijomis vidutiniame segmente.</p>
<p>AMD sugalvojo, kad visi tie, kurie norės kiek didesnės spartos, galės į kompiuterį įsidėti diskretinę AMD Radeon HD 6000 serijos vaizdo plokštę, tačiau tai mes galėtume atlikti ir be jokių gudrybių, tiesa? Skirtumas tik tas, kad AMD Llano integruotas AMD Radeon HD 6000 šeimos atstovas dirbs tandemu su diskretine AMD Radeon HD 6000 vaizdo plokšte, taip sudarydami Hybrid CrossFireX atitikmenį ir padidindami bendrą sistemos našumą.</p>
<p>Galime priminti, kad AMD Llano APU procesoriai bus dalis naujosios AMD Lynx platformos skirtos staliniams kompiuteriams. Procesoriai turės du branduolius, palaikys dviejų kanalų DDR3 atmintį ir, kas svarbiausia, turės gana spartų AMD Radeon HD 6000 serijos posistemį, kuris bus integruotas pačiame AMD Llano APU procesoriaus luste. Jų startas numatytas dar šiame pusmetyje.<br /></p>
