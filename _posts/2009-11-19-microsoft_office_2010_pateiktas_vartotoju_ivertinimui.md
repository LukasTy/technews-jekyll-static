---
layout: post
status: publish
published: true
title: Microsoft Office 2010 pateiktas vartotojų įvertinimui
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4288
wordpress_url: http://localhost/site/new/microsoft_office_2010_pateiktas_vartotoju_ivertinimui/
date: '2009-11-19 18:33:36 +0200'
date_gmt: '2009-11-19 18:33:36 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:dqMMrzkCxoiEhM:http://blog.karachicorner.com/blog-images/079/microsoft-office-2010-logo.png"  /></div>
<p>Nuo šiandien vartotojai jau gali pradėti testuoti iš karto kelių naujų produktų - Microsoft Office 2010, SharePoint Server 2010, Microsoft Office Mobile 2010 ir kt. - beta versijas, pranešė bendrovė Microsoft Lietuva lapkričio 19 d. surengtame naujovių pristatyme verslo klientams.  </p>
<p>„Nauji Microsoft produktai suteiks vartotojams daugiau galimybių patogiai atlikti įprastus darbus nepriklausomai nuo to, kur jie yra – biure, namuose ar kelionėje,“ – teigia bendrovės Microsoft Lietuva verslo strategijos ir rinkodaros grupės vadovas Martynas Bieliūnas. Pasak M.Bieliūno, viešam testavimui pristatytų Microsoft Office 2010, Microsoft SharePoint Server 2010, Microsoft Visio 2010, Microsoft Project 2010, Microsoft Office Mobile 2010 ir Office Web Apps beta versijos leis vartotojams jau dabar pradėti naudotis naujų produktų funkcionalumu. IT profesionalų testavimui skirtas programas galima atsisiųsti iš oficialios Microsoft svetainės  http://www.microsoft.com/2010. Ateinančių metų pirmojoje pusėje rinkai planuojama pateikti galutines produktų versijas.   </p>
<p><b>Programinės įrangos kūrėjai pažymi šias pagrindines naujoves:</b></p>
<p>* Outlook Social Connector. Naujoji funkcija, apjungianti verslo ir socialinę komunikaciją įprastoje Outlook aplinkoje. Specialus programų rinkinys (angl. Outlook Social Connector Software Development Kit (SDK)) leidžia kurti patogius verslo ir socialinius tinklus, dirbant su SharePoint Server 2010 beta versija ir rinkai jau pristatyta Windows Live. Nuo ateinančių metų pradžios plačiausias pasaulyje profesinis socialinis tinklas LinkedIn pradės naudotis Outlook Social Connector galimybėmis.</p>
<p>* Office Mobile 2010 Public Beta. Sukuria galimybę naudotis Office programų funkcionalumu tiek kompiute-ryje, tiek mobiliajame telefone ar interneto naršyklėje.</p>
<p>* Technologiniai ir dizaino patobulinimai  (angl. Technology and design advancements) užtikrina sklandesnį ir patikimesnį darbą Office programomis, apima glaudžiau tarpusavyje suderintas Office 2010  ir Office interneto aplikacijas, pagerintą navigaciją, taip pat vaizdo sprendimus, atnaujintas ikonas ir naująjį Office logo.</p>
<p><b>Įprastos Office programos – personaliniame kompiuteryje, telefone ir interneto naršyklėje</b></p>
<p>Pristatydamas naujuosius produktus M.Bieliūnas teigė, kad neatsiejamais šiuolaikiškos organizacijos bruožais tapo komunikacijos kanalų gausa (internetas, elektroninis ir balso paštas, SMS, MMS, tikralaikio pokalbio programos, ir kt.), būtinybė dažnai keliauti ir itin greitai spręsti iškylančius klausimus. Tai verčia įmonės ieškoti nepalyginamai efektyvesnių darbo organizavimo formų.</p>
<p>Nauji produktai leis naudotis įprastomis Office programomis bet kur - biure, namuose ar kelionėje. Technologiniai sprendimai užtikrina įprastas Outlook programos funkcijas mobiliajame telefone. Jomis taip pat galima pasinaudoti per naršyklę iš bet kurio interneto prieigą turinčio kompiuterio. „Tikimės, kad naujų produktų suteikiamos galimybės greitai gauti informaciją, keistis duomenimis ir operatyviai priiminėti sprendimus padės mūsų klientams lengviau pasiekti savo tikslų,“ – sakė Microsoft Lietuva verslo strategijos ir rinkodaros grupės vadovas. </p>
