---
layout: post
status: publish
published: true
title: Athlon 64 X2 6000+ - nebrangus ir pakankamai greitas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 71
wordpress_url: http://localhost/site/new/athlon_64_x2_6000_-_nebrangus_ir_pakankamai_greitas/
date: '2009-01-23 23:41:24 +0200'
date_gmt: '2009-01-23 23:41:24 +0200'
categories:
- Procesoriai
- Apžvalgos
---
<p>Prieš daugiau nei metus pasirodžius Intel Core 2 procesoriams, AMD teko užleisti lyderiaujančio mikroprocesorių gamintojo poziciją. Tačiau AMD pasiduoti neketino. Agresyvi kainų politika neleido firmai visiškai pasitraukti iš high-end procesorių rinkos. Vienas geriausių to pavyzdžių – Athlon 64 X2 6000+ procesorius. Šiandien mes su ZigZag į jį ir pažvelgsime iš arčiau.</p>
<p>6000+ yra vienas sparčiausių kol kas rinkoje parduodamų AMD procesorių namų vartotojams (greitesnis yra 6400+ Black Edition), oficialiai parduotuvėse jis pasirodė dar šių metų vasario mėnesį. Šis procesorius yra paremtas dar 2003 metais pristatyta K8 architektūra, turi du branduolius, veikiančius 3GHz dažniu, 2 megabaitus (2x1 MB) spartinančiosios antrojo lygio atminties bei veikia AM2 procesorių lizde. Taip pat procesorius palaiko Cool‘n‘Quiet energijos taupymo technologiją. Kaip ir visi K8 procesoriai, taip ir X2 6000+ turi integruotą atminties valdiklį ir naudoja HyperTransport magistralę, kuria pasiekia informaciją operatyviojoje atmintyje. Taip apsikeitimas duomenimis vyksta greičiau, kadangi jiems nereikia sugaišti laiko keliaujant tarp šiaurinio pagrindinės plokštės tilto. Ši savybė ypač padeda AMD procesoriams sistemose (daugiausiai serveriuose), kur naudojami du ar daugiau procesorių.</p>
<p><img src=" http://img215.imageshack.us/img215/3513/cpuzcr9.jpg" /></p>
<p>Pažvelgus į procesoriaus <a class="ns" href="http://products.amd.com/en-us/DesktopCPUDetail.aspx?id=31">aprašymus</a> gali atrodyti šiek keista, kodėl viename galingiausių AMD procesorių naudojamas 90nm techproceso Windsor branduolys, o ne naujesnis 65nm Brisbane. Tačiau Brisbane branduoliai, deja, turi didesnį energijos nuotėkį, todėl nėra naudojami greičiausiuose AMD procesoriuose. Visgi naujausio G2 stepping‘o Brisbane procesorių modeliuose ši problema nėra tokia ryški ir šie gaminiai dažnai gali pasiekti panašų dažnį kaip ir Windsor.<br />
<br />Šiame procesoriuje esantis branduolys yra kol kas naujausio F3 stepping‘o, būtent kuris ir leido AMD peržengti 3 GHz ribą savo procesoriuose. Gaila, tačiau 3GHz dvibranduolinio K8 architektūros procesoriaus energijos sąnaudos nėra tokios ir mažos, ir jo TDP siekia 125 vatus. Tiesa, kai kur jau galima įsigyti ir kiek ekonomiškesnių 89 vatų TDP procesorių.</p>
<p>Procesorius buvo įpakuotas į dėžutę kartu su instrukcijų knygele bei aušintuvu, ant kurio jau užteptas reikalingas šilumai laidžios pastos kiekis. Matuojant maksimalią gaminio temperatūrą apkrovos metu, procesorius su šiuo aušintuvu pasiekė gana nemažai - 63 laipsnius, kambario temperatūrai esant 21 laipsniui. Ramybės būsenoje procesoriaus temperatūra siekė 42 laipsnius. Procesoriaus spartinimui galimybių neturėjome, tačiau pagal įvairius šaltinius, šis procesorius gali pasiekti 3.2–3.3GHz stabilų dažnį su standartiniu BOX aušintuvu. Nieko keisto, kad šis procesorius nėra labai geras pasirinkimas spartintojams, kadangi 3GHz jau ir taip yra gana arti teorinės ribos, kurią gali pasiekti 90nm F3 stepping‘o Windsor branduolys.</p>
<p><b>Testavimas</b></p>
<p>Kompiuterio konfigūracija:</p>
<p>Procesorius: Athlon 64 X2 6000+ 3GHz;<br />
<br />Pagrindinė plokštė: ASUS M2N-E SLI<br />
<br />Atmintis: 2x1GB Corsair XMS2 DDR2-800; 5-5-5-18;<br />
<br />Vaizdo plokštė: ASUS Geforce 8800GTS 640MB, 500MHz GPU, 1600MHz VRAM;<br />
<br />Kietasis diskas: Samsung HD321KJ 320GB SATA2;<br />
<br />Maitinimo blokas: Fortron Blue Storm II 500W;<br />
<br />OS: Windows XP su SP2;</p>
<p>3D Mark 2006 procesoriaus įvertinimas:<br />
<br /><b>2315 taškų</b>;</p>
<p>Cinebench R10 (3D rendering‘as) įvertinimas:<br />
<br />Vienas branduolys: <b>2547</b>;<br />
<br />Du branduoliai: <b>4997</b>;</p>
<p>WinRAR duomenų kompresavimas (įjungtas Multithread režimas):<br />
<br /><b>1187 KB/s</b>;</p>
<p>SuperPI 1.5 (1 milijonas skaičiaus PI skaitmenų po kablelio):<br />
<br /><b>29 sekundės</b>;</p>
<p>Everest 4.20:<br />
<br />CPU AES: <b>7804</b>;<br />
<br />CPU PhotoWorxx: <b>21664</b>;<br />
<br />CPU Queen: <b>10539</b>;<br />
<br />CPU Zlib: <b>35878</b>;</p>
<p><b>Išvados</b></p>
<p>Visų pirma atsiprašome jūsų dėl riboto atliktų testų kiekio. Tą padaryti sutrukdė laiko trūkumas.<br />
<br />Žvelgiant į procesorių, viena maloniausių Athlon 64 X2 6000+ savybių pirkėjams yra kaina. Sparta besilygiuojantis su Intel Core 2 Duo E6550 (590Lt), X2 6000+ galima įsigyti už ~470 litų. Kaip žinia, AMD pastaruoju metu persekioja finansiniai sunkumai. Sumažintos produktų kainos kompanijai padeda išlikti konkurencingai iki naujos kartos K10 stalinių procesorių Phenom išleidimo. O kol kas matome, kad X2 6000+ yra geras procesorius pagal kainą, konstruojant aukštesnės klasės kompiuterį, kuris nebus spartinamas. Norintys šiek tiek mažesnio kaitimo bei kainos gali pasižvalgyti į X2 5600+ ar X2 5200+, o procesoriui reiklesni vartotojai, arba tie, kurie procesorių ketina spartinti – į brangesnius Intel E6550-6850 klasės gaminius.</p>
