---
layout: post
status: publish
published: true
title: Ar AMD padės Intel keliami teisminiai ieškiniai?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4367
wordpress_url: http://localhost/site/new/ar_amd_pades_intel_keliami_teisminiai_ieskiniai/
date: '2009-12-11 15:00:52 +0200'
date_gmt: '2009-12-11 15:00:52 +0200'
categories:
- Naujienos
---
<div class="imgright"><img src="http://t3.gstatic.com/images?q=tbn:YC7vIympW0786M:http://www.france24.com/en/files/imagecache/france24_ct_player_thumbnail/story/intel-m.jpg"  /></div>
<p>Didžiausias pasaulyje lustų gamintojas Intel atrodo, kad nesugeba išlipti iš teismų liūno. Dabar pranešama, jog Niujorko valstija iškėlė dar vieną antimonopolinį ieškinį mūsų minėtam lustų gamybos gigantui, o kartu su kitais antimonopoliniais veiksmais kitose šalyse gali atverti kelią konkurentui AMD kiek pasitempti.</p>
<p>Kaip galėjote suprasti, Niujorko valstijos pateiktas ieškinys yra dar vienas nemalonumas gigantui Intel, kuris jau ir taip pastaruosius metus neišlipa iš antimonopolinių skandalų. Kompanijai pateikti kaltinimai neteisėta veikla Pietų Korėjoje, Europoje, už ką šiame žemyne ji jau yra nubausta, JAV ir Japonijoje. Nieko keisto, kad tai Intel tapo didžiule našta, o rietenos su nVidia bei konkurencija su AMD dar labiau aštrina situaciją.</p>
<p>Visi analitikai pripažįsta, kad teisminiai ieškiniai – didžiulis laiko ir išteklių praradimas. Išsiaiškinti pateiktą ieškinį ir apginti savo poziciją užtrunka pakankamai ilgai. Šia situacija, manoma, galėtų pasinaudoti konkurentai AMD net nepaisant to, kad jų Global Foundries dar nėra tokia didelė, kad galėtų tiesiogiai konkuruoti su Intel, tačiau tai vis šis tas. Kompanija neturi jokių problemų su rinkos reguliatoriais ir gali susikaupti ties savo darbu.</p>
<p>Pastebima, kad Intel kompanija yra žingsniu priekyje, o AMD pasivyti ją artimiausiu metu turėtų būti sudėtinga. Gigantas gali susidurti su teisiniais nemalonumais ir gauti dar porą baudų, tačiau AMD patobulinti savo procesorių linijas bus labai sunku. Tiesa, Intel kratosi savo kaltės ir teigia, kad Niujorko valstijos ieškinys – perpakuotas AMD pareiškimas pateiktas 2005 metais. Kompanija laikosi nuomonės, kad mažos kainos ir inovacijos išėjo vartotojams tik į naudą.<br /></p>
