---
layout: post
status: publish
published: true
title: Piratai Airijoje taip pat neteks interneto
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4761
wordpress_url: http://localhost/site/new/piratai_airijoje_taip_pat_neteks_interneto/
date: '2010-04-22 18:15:11 +0300'
date_gmt: '2010-04-22 18:15:11 +0300'
categories:
- Naujienos
---
<div class="imgright"><img src="http://t2.gstatic.com/images?q=tbn:Jzk-pOi68FoAfM:http://blogs.sun.com/theplanetarium/resource/Blu-raydisc.jpg"  /></div>
<p>Po gana ilgų ginčų Airijoje šios šalies Aukščiausiasis Teismas pripažino, kad interneto atjungimas vartotojams, kurie neteisėtai įgija muzikos įrašus, yra veiksminga ir teisėta priemonė. Apie šią „naujovę“ praneša daugelis Airijos dienraščių ir žiniasklaidos šaltinių.</p>
<p>Viskas prasidėjo nuo to, kai vienas iš didesnių interneto paslaugų tiekėjų Eircom pasirašė sutartis su keturiomis Jungtinių Amerikos Valstijų garso įrašų kompanijomis. Pasižadėjimas buvo toks, jog už, matyt, tam tikrą mokestį Eircom atjungs internetą savo klientams, kurie nuolat pažeidinės autorių teises ir nelegaliai siųsis muzikos įrašus.</p>
<p>Pagal pasirašytą sutartį Eircom privalo nutraukti internetą klientams, kurie nepaisys perspėjimų ir nelegaliai įgis Sony, Universal, Warner ir EMI garso įrašų kompanijoms priklausančius kūrinius. Šia sutartimi susidomėjo Airijos institucijos, o jos kreipėsi į Aukščiausiąjį Teismą ir, kaip rašėme, šis nusprendė, jog tai yra teisėta ir veiksminga priemonė.</p>
<p>Eircom naudoja jau kiek ankščiau mums girdėtą schemą – pirmą kartą ji tik įspės savo klientą. Antrą kartą bus sumažinama interneto sparta, o jei klientas ir toliau nepaisys perspėjimų, jam bus išjungtos visos Eircom teikiamos paslaugos. Kol kas nėra informacijos, kaip nuspręs pasielgti kiti interneto paslaugų tiekėjai, tačiau šioje šalyje galime tikėtis dar didesnės įtakos iš muzikos pasaulio atstovų, kai buvo nuspręsta, jog taip baudžiant vartotojus nėra pažeidžiamos jų teisės į privatų ir asmeninį gyvenimą.<br /></p>
