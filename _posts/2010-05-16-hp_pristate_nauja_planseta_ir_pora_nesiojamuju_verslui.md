---
layout: post
status: publish
published: true
title: HP pristatė naują planšetą ir porą nešiojamųjų verslui
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4807
wordpress_url: http://localhost/site/new/hp_pristate_nauja_planseta_ir_pora_nesiojamuju_verslui/
date: '2010-05-16 11:39:08 +0300'
date_gmt: '2010-05-16 11:39:08 +0300'
categories:
- Naujienos
---
<div class="imgright"><img src="http://www.part.lt/img/3a1b6dba168000cecc45224f9c296b41364.jpg"  /></div>
<p>HP pristatė pirmąjį planšetinį kompiuterį HP EliteBook 2740p su multitouch ekranu, o taip pat – kelis naujus nešiojamuosius kompiuterius: didelėms organizacijoms ir mobiliems darbuotojams pritaikytą HP EliteBook 2540p bei tris našius HP ProBook S serijos modelius.</p>
<p>Naujasis HP EliteBook 2740p planšetinis kompiuteris su pasukamu jutikliniu 30,7 cm (12,1 colio) įstrižainės LED ekranu gali būti naudojamas kaip skaitmeninis bloknotas, kuriame patogu pasižymėti pastabas, naršyti internetą ar valdyti programas naudojant įvairius kelių pirštų gestus. Tai intuityvu ir labai patogu naudoti tiems, kurių darbo specifika lemia, kad informaciją jie dažnai turi pasiekti ar įvesti neturėdami galimybės atsisėsti ir pasidėti įprastą kompiuterį – pavyzdžiui, pardavimo vadybininkams, gydytojams ar slaugos specialistams.</p>
<p>Tačiau HP EliteBook 2740p yra universalus – prisėdus prie staliuko, jį galima naudoti ir kaip paprastą nešiojamąjį kompiuterį su klaviatūra. Tereikia atlenkti ir apsukti ekraną.</p>
<p>HP EliteBook 2740p sveria nuo 1,72 kilogramo ir jį galima užsakyti su specialiu ekranu, pritaikytu darbui lauke – jame matosi mažiau atspindžių, užtikrinamas didesnis ryškumas ir kontrastas. Kompiuterio našumui padidinti naudojami standartinės įtampos Intel procesoriai.</p>
<p><img src="http://www.part.lt/img/c4238b51d190f14a965c598d06bcbb2d564.jpg" /></p>
<p>Kartu su šiuo kompiuteriu siūlomi įvairūs akumuliatoriai. Tarp jų – 6 elementų ličio jonų akumuliatorius, kurio įkrovos pakanka 5 valandoms darbo, taip pat papildomai įsigyjamas HP 2700 Ultra Slim akumuliatorius, kurį, derinant su standartiniu akumuliatoriumi, tiekiamos elektros energijos pakaktų maždaug iki 11 valandų darbo.</p>
<p>Kaip papildomas priedas šiam kompiuteriui – HP 2740 Ultra-Slim Expansion Base stotelė su įvairiomis jungtimis įtaisams. Stotelėje įmontuotas DVD+/-RW optinis įrenginys, DisplayPort jungtis papildomam monitoriui prijungti, eSATA lizdas, prie kurio galima jungti išorinius diskinius kaupiklius. Naudojant HP 2740 Ultra-Slim Expansion Base nereikia rūpintis kaskart prijungti ar išjungti papildomus įtaisus – tereikia HP EliteBook 2740p įstatyti į stotelę, prie kurios prijungti šie įtaisai.</p>
<p>Naujieji HP EliteBook 2540p nešiojamieji kompiuteriai išsiskiria savo kiek mažesniu svoriu – lengviausias modelis sveria 1,53 kilogramo, tačiau nenusileidžia ir savo galia. Jie tinkami naudoti didelėse korporacijose ir ten, kur reikia tvirto, mobilaus ir galingo kompiuterio.</p>
<p>Pirmą kartą itin mobiliuose HP nešiojamųjų kompiuteriuose galima pasirinkti naudoti įprastos įtampos Intel Core procesorius, kurie užtikrina didelį našumą. HP EliteBook 2540p taip pat tiekiami su žemos įtampos procesoriais ir galimybe naudoti optinį diskų įrenginį ar papildomą diskinį kaupiklį.</p>
<p>Naujasis kompiuteris komplektuojamas su 30,7 cm (12,1 colio) įstrižainės ekranu, naudojančiu diodinį LED apšvietimą. Papildomai galima užsakyti modifikaciją su 2 mln. taškų raiškos internetine kamera su vizitinių kortelių atpažinimo programa ir HP Fingerprint Sensor pirštų atspaudų skaitytuvu. Integruotas mobiliojo interneto modulis HP Mobile Broadband leidžia prisijungti prie interneto, vidinio įmonės tinklo, elektroninio pašto, būnant kelyje. </p>
<p>HP EliteBook 2540p gali būti komplektuojamas su skirtingais akumuliatoriais – mažesniais ir lengvesniais bei talpesniais, užtikrinančiais galimybę ilgiau dirbti neįjungus kompiuterio į tinklą. Galima pasirinkti 3 elementų akumuliatorių, kurio įkrovos pakaks 4 valandoms, 6 elementų – iki 8 valandų arba 9 elementų akumuliatorių, energija kompiuterį aprūpinsiantį net iki 10,5 valandos.</p>
<p><img src="http://www.part.lt/img/f675f9d0e170d355d9273348ef0c6915397.png" /></p>
<p>Abu 2740p ir 2540p modeliai sukurti taip, kad atlaikytų standartinius karinius MIL-STD 810G vibracijos, dulkių, drėgmės, didelio aukščio ir aukštos bei žemos temperatūros testus. HP EliteBook 2740p ir 2540p kompiuteriuose taip pat yra įdiegta ir bandomoji HP Skyrom didelės raiškos vaizdo konferencijų programinė įranga.</p>
<p>Tuo tarpu mažoms įmonėms HP pristatė naujo dizaino HP ProBook S serijos nešiojamuosius kompiuterius su tvirtais, šlifuoto aliuminio metaliniais korpusais.</p>
<p>Nauji HP ProBook S serijos kompiuteriai – tai trys modeliai su skirtingais didelės raiškos LED apšvietimą naudojančiais ekranais. HP ProBook 4320s  komplektuojamas su 33,8 cm (13,3 colio), HP ProBook 4520s su 39,6 cm (15,6 colio) ir HP ProBook 4720s su 42,9 cm (17,3 colio) įstrižainės ekranais.</p>
<p>HP ProBook S serijos modeliai – tai didelio našumo, funkcionalūs nešiojamieji kompiuteriai už prieinamą kainą. Pigiausių HP ProBook modelių kainos prasideda nuo 1275 litų. Šios serijos kompiuteriuose naudojami naujausi Intel Core i3, i5 ir i7 modelio procesoriais, įvairios belaidžio ryšio technologijos. Galima pasirinkti integruotą Intel HD Graphics grafinę posistemę arba, jeigu reikia dirbti su garsu, vaizdo turiniu – atskirą galingą ATI Mobility Radeon HD 4350 grafinę posistemę.</p>
<p>Prisijungti prie Windows ar interneto svetainių yra paprasta su įdiegta HP Face Recognition for Project Tools programine įranga. Taip pat galima užsisakyti modelį su pirštų atspaudų skaitytuvu. HP ProBook S serijos kompiuteriuose įdiegta ArcSoft TotalMedia Suite programinis paketas darbui su garso, vaizdo medžiaga.</p>
<p>Naujieji kompiuteriai pasižymi funkcijomis, kurios pravers keliaujantiems profesionalams. Juose integruotos ir tokios programinės funkcijos, kaip HP DayStarter, kuri, kol įjungus kompiuterį kraunama sistema, ekrane pateikia artimiausių 12 valandų dienotvarkę iš Outlook kalendoriaus.</p>
<p>HP EliteBook ir kai kuriuose ProBook modeliuose yra HP QuickWeb funkcija, leidžianti akimirksniu pradėti naršyti internetą, neįkraunant visos operacinės sistemos, HP Power Assistant energijos sunaudojimo stebėjimo programa, nuo apliejimo apsaugotos klaviatūros,</p>
<p>Visuose naujuose HP EliteBook ir ProBook modeliuose yra Central Management for HP ProtectTools įranga, leidžianti aptarnaujančiam IT personalui efektyviai nustatyti saugumo parametrus, stebėti naudojimą, padėti nuotoliniu būdu vartotojams, kurie pamiršo savo slaptažodžius.</p>
<p>Visi minimi įrenginiai jau parduodami.</p>
<p>* HP EliteBook 2540p jau yra parduodamas ir kainuoja nuo 4830 litų.<br />
<br />* HP EliteBook 2740p taip pat jau parduodamas ir kainuoja nuo 5176 litų.<br />
<br />* HP ProBook s serijos kompiuteriai jau parduodami, kainuoja nuo 1274 litų.<br />
<br />* Stotelė HP 2740 Ultra-Slim Expansion Base kainuoja nuo 687 litų.<br /></p>
