---
layout: post
status: publish
published: true
title: HTC gamoje - du nauji Windows Phone įrenginiai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5904
wordpress_url: http://localhost/site/new/htc_gamoje__du_nauji_windows_phone_irenginiai/
date: '2011-09-02 05:16:26 +0300'
date_gmt: '2011-09-02 05:16:26 +0300'
categories:
- Naujienos
---
<div class="imgright"><img src="http://www.part.lt/img/b7fd5c750fdc91d2f340724c77c2485c342.jpg"  /></div>
<p>Viena pasaulio mobiliųjų technologijų lyderių kompanija HTC šiandien renginiuose Londone, Paryžiuje, Madride ir Berlyne pristatė naujuosius Radar ir TITAN išmaniuosius telefonus su Windows Phone operacine sistema. </p>
<p>HTC TITAN pasižymi plačiomis daugialypės terpės galimybėmis. Telefonas išsiskiria didžiausiu kada nors HTC sukurtu 4,7 colio įstrižainės ekranu bei itin plonu – vos 9,9 mm – aliuminio korpusu. Naujasis HTC Radar sukurtas siekiant dar labiau palengvinti bendravimą, svarbiausių naujienų peržiūrą ar pramogavimą. Vartotojai jau turėjo galimybę išbandyti šiuos telefonus demonstracijose, kur taip pat išmėgino naująją „Windows Phone“ operacinę sistemą kodiniu pavadinimu Mango.</p>
<p>„Naujieji modeliai pasižymi patobulinta fotografavimo funkcija, taip pat didesnėmis daugialypės terpės ir bendravimo galimybėmis, pasitelkiant pažangiausias Windows Phone inovacijas. Tai dar aukščiau iškelia mobiliųjų technologijų kartelę,“ – sako HTC korporacijos prezidentas rinkodarai ir pardavimams Jasonas Mackenzie. „Tikimės, jog milžinišką ekraną turinčio HTC TITAN galingumas ir inovacijų gausa suteiks anksčiau nepatirtų įspūdžių, o kompaktiškojo HTC Rada aliuminio korpusas patrauks vartotojų dėmesį.“ </p>
<p>Naujieji HTC modeliai turi specialų mygtuką, leidžiantį naudotis integruota kamera neatrakinus telefono klaviatūros. Aukštą nuotraukų kokybę užtikrina F/2,2 dydžio diafragma, 28 mm skersmens plataus kampo objektyvas ir fotografavimą esant prastam apšvietimui palengvinantis BSI vaizdo jutiklis. Nauja panoramos funkcija leidžia atkurti įspūdingus miesto ar gamtos peizažus. Abiem telefonais galima daryti aukštos kokybės HD (720p) vaizdo įrašus ir fiksuoti įsimintinus šeimos susitikimų ar linksmybių su draugais momentus. HTC Photo Enhancer programa leis greitai pakoregavus nuotraukas dalintis jomis su draugais Facebook tinkle, o šių žymėjimą palengvins Windows Phone operacinėje sistemoje įdiegta automatinio veido atpažinimo funkcija. </p>
<p><img src="http://www.part.lt/img/595d9f068d7bdd19aa3613cdfb1d3c33597.jpg" /></p>
<p>„Bendravimas – svarbiausia telefonų funkcija. Vis dėlto gamintojams ne visada pavyksta prisitaikyti prie sparčiai besikeičiančių žmonių komunikacijos įpročių. Štai kodėl kurdami Windows Phone operacinę sistemą siekėme, kad ji pirmiausia būtų patogi vartotojui, todėl suderinome visas svarbiausias šiandien naudojamas bendravimo formas,“ – teigia Windows Phone prezidentas Andy Lees. „Abu naujieji telefonai pasižymi moderniu ir patogiu dizainu bei padeda užtikrinti sklandų bendravimą su mums svarbiais žmonėmis.“</p>
<p>HTC TITAN modelis išsiskiria dideliu ir raiškiu 4,7 colio LCD ekranu, 8 megapikselių integruota kamera ir 1,3 megapikselio vaizdo pokalbiams skirta priekine kamera. Šios inovacijos dera prie stilingo, kokybiško ir patogiai į delną telpančio 9,9 mm storio šlifuoto aliuminio korpuso.</p>
<p>HTC TITAN įgalins vartotoją vienu metu atlikti kelias užduotis: pavyzdžiui, žiūrėti prezentaciją konferencinio skambučio metu ar klausyti muzikos rašant elektroninį laišką. Didelis ekranas ir integruotas Microsoft Office Mobile paketas leis dirbti greitai ir patogiai, o paprastą kelių elektroninio pašto profilių valdymą užtikrins patobulintos funkcijos, tokios kaip pašto dėžučių susiejimas. Sinchronizavus kalendorius, užduočių sąrašą bei sugrupavus kontaktus, bendravimas taps greitesnis ir paprastesnis, o pasitelkiant Microsoft OneNote, internetiniame debesyje bus galima kaupti savo naujausias idėjas. Teksto rinkimą lietimui jautriame 4,7 colių ekrane palengvins didelė virtualioji klaviatūra. </p>
<p>Elegantišku aliuminio korpusu išsiskiriančio HTC Radar vartotojai jiems svarbiausius dalykus lengvai pasieks per naują Windows Phone integruotą People Hub funkciją. Joje bus matoma visa vartotojo bendravimo su draugais istorija bei paskutiniai jų socialiniuose tinkluose publikuoti atnaujinimai ir nuotraukos. Vienu metu bus galima bendrauti SMS žinutėmis ir per Windows Live Messenger ar Facebook pokalbių programą, neperjungiant aplikacijų ir nepertraukiant pokalbio eigos. Be to, atnaujinta vaizdo skambučių funkcija leis bendrauti su draugais per raiškų 3,8 colio ekraną. </p>
<p>HTC TITAN ir HTC Radar Europos ir Azijos rinkose pasirodys 2011 m. spalio mėn.</p>
