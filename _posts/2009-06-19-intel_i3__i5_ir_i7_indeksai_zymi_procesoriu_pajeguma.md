---
layout: post
status: publish
published: true
title: Intel i3, i5 ir i7 indeksai žymi procesorių pajėgumą
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3634
wordpress_url: http://localhost/site/new/intel_i3__i5_ir_i7_indeksai_zymi_procesoriu_pajeguma/
date: '2009-06-19 16:35:46 +0300'
date_gmt: '2009-06-19 16:35:46 +0300'
categories:
- Naujienos
---
<p>Pasirodžius pirmiesiems <i>Nehalem</i> architektūros <i>Core i7</i> procesoriams žinojome, kad po kurio laiko sulauksime ir pigesnių bei ne tokių sparčių procesorių paremtų ta pačia architektūra. Iki šiol buvo manyta, jog <i>Lynnfield</i> branduolio procesoriai, <i>pasirodysiantys</i> šį rudenį, turės <i>Core i5</i> vardą, o kitą, silpnesnį branduolį naudojantys procesoriai - <i>Core i3</i> vardą. Visgi situacija yra kiek kitokia.</p>
<p><i>i3, i5 ir i7</i> modelių numeriai nebus „pririšti“ prie tam tikro konkretaus branduolio, o tik nurodys procesoriaus spartos klasę. <i>Core i7</i>, suprantama, bus sparčiausi, o <i>i3</i> - lėčiausi. Tokią informaciją savo tinklaraštyje <a class="ns" href="http://blogs.intel.com/technology/2009/06/over_the_last_year_or.php">pateikia</a> Bilas Kalderas (Bill Calder). Taigi spartesnieji <i>Lynnfield</i> procesoriai turės <i>i7</i> indeksą, o lėtesni - <i>i5</i>. Tas pats galioja ir ateities nešiojamųjų kompiuterių procesoriams (<i>Clarksfield</i>). </p>
<p>Žiūrint iš vienos pusės, tai, galbūt, gali palengvinti vartotojų pasirinkimą. Visgi sumaišties atsiras kitur, pavyzdžiui, procesoriai naudos skirtingus lizdus ir taip pat pagrindines plokštes, patys <i>Lynnfield</i> su savo 16 PCI-E linijų 3 ir daugiau grafikos plokščių ir pan. Bilas Karderas pranešime teigia, jog indeksus procesoriai gaus priklausomai nuo „savybių ir pajėgumo“, tačiau minėti skirtumai egzistuos, kadangi visi <i>Lynnfield</i> branduoliai yra identiški. Dėl to greičiausiai <i>Intel</i> įves ir kitus <i>Core i7</i> modelius (galbūt 800 ar 700 seriją).</p>
