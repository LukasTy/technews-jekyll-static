---
layout: post
status: publish
published: true
title: OLPC programa jau įgyvendinta Urugvajuje
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 4174
wordpress_url: http://localhost/site/new/olpc_programa_jau_igyvendinta_urugvajuje/
date: '2009-10-16 17:50:55 +0300'
date_gmt: '2009-10-16 17:50:55 +0300'
categories:
- Naujienos
---
<p>Turbūt nemaža dalis skaitytojų prisimena <i>OLPC </i>projektą ir jį lydėjusias problemas. Pradendant kylančia <i>XO </i>nešiojamojo kompiuterio kaina, baigiant <i>Intel </i>pasitraukimu iš šio projekto – <i>One Laptop Per Child </i> (Vienas nešiojamasis kiekvienam vaikui) turėjo daugybę problemų, tačiau jau buvo įgyvendintas vienoje Lotyno Amerikos šalyje, t.y. Urugvajuje. Tai pati pirmoji valstybė suteikusi po nešiojamąjį kompiuterį kiekvienam pradinę mokyklą lankančiam vaikui, kuris namie neturi kompiuterio. </p>
<p>Be abejo, šis projektas nebuvo vykdytas per kelias dienas – du metus trukęs novatoriškas švietimo sistemos gerinimas tęsis ir toliau, tačiau spalio 13 d. buvo pasiektas pirmas užsibrėžtas tikslas. Iš viso į <i>OLPC </i>buvo įtraukta 362000 jaunesnio amžiaus mokinukų ir 18000 mokytojų. Tai leido daugybei šeimų pirmą kartą pasinaudoti kompiuterio teikiamomis galimybėmis ir prisijungti prie pasaulinio tinklo. </p>
<p><img src="http://img169.imageshack.us/img169/914/olpc1.jpg" /></p>
<p>Nors ir pradinė planinio <i>XO </i>kompiuterio kaina turėjo siekti lygiai 100 JAV dolerių, paskui teko įsitikinti, kad nešiojamojo su tokia kaina pagaminti nepavyks. Urugvajaus programa valstybei kainavo 260 JAV dolerių už kiekvieną vaiką, tačiau tai bendros išlaidos už patį kompiuterį, įrangos taisymą, mokytojų apmokymą naudotis XO kompiuteriais bei interneto prieigą. Visgi, bendros išlaidos tesudaro 5 procentus visų valstybės lėšų, skirtų švietimui.</p>
<p><img src="http://img391.imageshack.us/img391/8544/olpc2.jpg" /></p>
<p>„Tai ne tik programa dalinanti nešiojamuosius kompiuterius ar įprastas švietimo skatinimas. Tai [OLPC] siekia sumažinti atskirtį nuo skaitmeninio ir žinių pasaulio,“ aiškino už programos sklaidą Urugvajuje atsakingas Miguel Brechner. Pasak <i>BBC</i>, kompiuterių ir jų taikymo eksploatacija kiekvienais metais kainuos 21 JAV doleris vaikui. </p>
<p>Programa yra vykdoma ir kituose besivystančiuose regionuose – Afrikoje, Azijoje ar kitose Lotynų Amerikos šalyse.<br /></p>
