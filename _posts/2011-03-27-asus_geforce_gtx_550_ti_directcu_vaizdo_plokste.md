---
layout: post
status: publish
published: true
title: Asus GeForce GTX 550 Ti DirectCU vaizdo plokštė
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5717
wordpress_url: http://localhost/site/new/asus_geforce_gtx_550_ti_directcu_vaizdo_plokste/
date: '2011-03-27 00:31:52 +0200'
date_gmt: '2011-03-27 00:31:52 +0200'
categories:
- Vaizdo plokštės
- Apžvalgos
---
<p>Vidutinio segmento grafiniai posistemiai yra labiausiai perkami, nVidia bei AMD daugiausiai uždirba būtent iš šio segmento, tad nieko keisto, kad į jį sutelkiamas papildomas dėmesys. Štai kompanija nVidia praėjusių savaitę pristatė naują šio rinkos segmento atstovą GTX 550 Ti, o mes pažiūrėsime, ar jis vertas savo kainos bei kaip konkuruoja su AMD siūlomais analogais toje pačioje kainų zonoje.</p>
<p>>Šiek tiek apie Asus<br />
<br />>Pakuotė<br />
<br />>nVidia GeForce GTX 550 Ti pozicija rinkoje<br />
<br />>Vaizdo plokštė iš arčiau<br />
<br />>Bendros GTX 550 Ti ir konkurentų specifikacijos<br />
<br />>Žaidimų testai<br />
<br />>Kiti testai<br />
<br />>Spartinimas<br />
<br />>Kainos ir kokybės santykis<br />
<br />>Išvada</p>
<p><b>Šiek tiek apie Asus</b></p>
<p>Kompanija ASUSTeK, technikos entuziastams geriau žinoma prekinio ženklo Asus vardu, yra gerai žinoma savo kokybiškomis pagrindinėmis plokštėmis, kurių parduoda daugiausiai pasaulyje, vaizdo posistemiais, nešiojamaisiais kompiuteriais, telefonais, monitoriais ir kita kompiuterių periferija. Gamintojas buvo įkurtas dar 1990 metais, o jo būstinė yra Taipėjuje, Taivane. Asus produkcija pasauliniu mastu yra taip paplitusi, kad ją galima įsigyti praktiškai bet kurioje pasaulio valstybėje.</p>
<p><b>Pakuotė</b></p>
<p>Mūsų testavimo poligone – pirmasis kompanijos Asus produktas, tiksliau kompanijos nVidia naujoji grafinė plokštė GeForce GTX 550 Ti, skirta vidutiniam segmentui. Tiesa, Asus mums testams parūpino ne standartinę jos versiją, tačiau DirectCU versiją, kuri pasižymi firminiu Asus aušintuvu, kuris, pasak kompanijos, veikia ir tyliau, ir aušina vaizdo posistemį geriau, nei standartinis sprendimas.</p>
<p>Asus GeForce GTX 550 Ti DirectCU į mūsų testavimo poligoną atkeliavo gana įprastinėje popierinėje dėžutėje, kurios priekyje matome keistoką herojų sėdinti ant padaro labai panašaus į žirgą. Bet kokiu atveju, pažymima, jog šis gaminys naudoja mūsų minėtą DirectCU aušintuvą, kuris vaizdo plokštę aušina 20 procentų geriau, nei standartinis variantas, turi 1GB GDDR5 tipo darbinės atminties kiekį, o jo branduolys šiek tiek paspartintas paties gamintojo, nors tai vargiai reikšmingas šuolis spartos atžvilgiu.</p>
<p>Galinėje pakuotės pusėje kiek plačiau pakalbėtą apie patį DirectCU aušintuvą, naudojamas aukštesnės kokybės medžiagas kondensatoriams ir kitiems vaizdo plokštėms elementams, galimybę iki 50 procentų padidinti produkto numatytuosius dažnius bei, kas įdomiausia, visavertį jungčių komplektą. Vaizdo plokštė turi tris populiariausias jungtis – HDMI, DVI ir VGA, tetrūksta DisplayPort.</p>
<p><a class="ns" href="http://technews.lt/SB/Asus%20GTX%20550%20Ti/Dideles/2.jpg">
<div class="imgright"><img src="http://technews.lt/SB/Asus%20GTX%20550%20Ti/Mazos/2.jpg"  /></div>
<p></a><a class="ns" href="http://technews.lt/SB/Asus%20GTX%20550%20Ti/Dideles/1.jpg"><br /><img src="http://technews.lt/SB/Asus%20GTX%20550%20Ti/Mazos/1.jpg" /><br /></a></p>
<p>Kiek nuvylė tai, jog nei ant vienos pakuotės pusės nebuvo nurodytos visos Asus GeForce GTX 550 Ti DirectCU specifikacijos. Aišku tik tai, kad vaizdo posistemio branduolys dirba 910MHz dažniu, o mes turime 1GB GDDR5 tipo darbinės atminties, tačiau nei koks pastarosios dažnis, nei koks lustas dirba vaizdo posistemyje, neužsimenama. Tiesiog prie visko priduriama, kad sistemoje reikėtų turėti ne tik bent jau 400W maitinimo bloką, tačiau ir 2GB operatyviosios sisteminės atminties.</p>
<p>Pakuotėje nėra nei skurdoka, nei labai išpildyta. DVI-VGA adapterio pakuotėje nėra, nes vaizdo plokštė jau ir taip turi VGA jungtį galinėje panelėje, tad joje randame tik porą dalykų. Žinoma, patį GTX 550 Ti DirectCU vaizdo posistemį, kompaktinį diską su tvarkyklėmis, nors patariame naujausias atsisiųsti iš nVidia interneto svetainės, vartotojo vadovą ir šešių jungčių PCIe energijos kabelio perėjimą į dvi įprastines Molex jungtis. Tiesa, nežinau koks šiuolaikinis maitinimo blokas neturės bent jau vieno šešių jungčių PCIe energijos kabelio, tačiau tai gali praversti senų sistemų savininkams.</p>
<p><a class="ns" href=" http://technews.lt/SB/Asus%20GTX%20550%20Ti/Dideles/4.jpg">
<div class="imgright"><img src=" http://technews.lt/SB/Asus%20GTX%20550%20Ti/Mazos/4.jpg"  /></div>
<p></a><a class="ns" href=" http://technews.lt/SB/Asus%20GTX%20550%20Ti/Dideles/3.jpg"><br /><img src=" http://technews.lt/SB/Asus%20GTX%20550%20Ti/Mazos/3.jpg" /><br /></a></p>
<p><b>nVidia GeForce GTX 550 Ti pozicija rinkoje</b></p>
<p>nVidia GeForce GTX 550 Ti nusitaikė į segmentą, kurį labai mėgsta nuosaikiai pinigus leidžiantys žaidėjai. Kiek daugiau galintiems išleisti praėjusių mėnesį nVidia pristatė GeForce GTX 560 Ti vaizdo posistemį, kuris nusitaikė į 200-250 JAV dolerių kainos segmentą, tuo tarpu naujasis GeForce GTX 550 Ti naująją GeForce 500 seriją atplukdė į naujus vandenius, kur produktai kainuoja iki 200 JAV dolerių.</p>
<p>Techniškai GeForce GTX 550 Ti yra GeForce GTS 450 pasekėjas, skirtas žaidėjams, kurie yra patenkinti savo turimu 19-22 colių monitoriumi bei žaidimu, kuris sukasi 1680x1050 ar 1600x900 rezoliucijoje. Užbėgamas už akių galiu pasakyti, kad šioje rezoliucijoje naujasis grynai vidutinės klasės produktas geba susidoroti net su tokiais reikliais žaidimais kaip Metro 2033 ar Crysis Warhead, nors, žinoma, išjungus kai kuriuos blizgučiu, kurie yra pritaikyti tikrai ne nuosaikiai pinigus leidžiantiems žaidėjams.</p>
<p>Kaip žinia, su GeForce 500 serija nVidia atnaujino Fermi architektūros lustus. Štai GeForce GTX 560 Ti naudoja GF114 lustą, kuris yra atnaujintas GF104, o tuo tarpu mūsų bandoma GeForce GTX 550 Ti naudoja GF116 lustą, kuris yra GF106 lusto pasekėjas. nVidia padidino dažnius, pasistengė pagerinti „suvalgytų“ vatų bei spartos santykį ir pagaliau visiškai „atrakino“ GF106/GF116 lustą, ko nematėme praėjusioje kartoke. Tai reiškia, kad pagaliau GF116 lustas pasižymi viskuo - 192 CUDA branduoliais, 32 tekstūros vienetais, 24 ROP vienetais ir 192 bitų atminties pralaida, ko GeForce GTS 450 nematėme.</p>
<p><img src="http://technews.lt/SB/Asus%20GTX%20550%20Ti/Dideles/reference.jpg" /></p>
<p>Apie išskirtinai Asus GeForce GTX 550 Ti DirectCU mes pakalbėsime kiek vėliau, o dabar galime priminti, kad pagal nVidia nurodymus, standartinės versijos turi 900MHz dažniu besidarbuojantį branduolį bei 1GB GDDR5 talpos darbinę atmintį, kuri dirba efektyviu 4104MHz dažniu. Tai gana pastebimas dažnių padidėjimas, juos palyginus su GTS 450, kuris pasižymėjo 783MHz branduoliu ir 3602MHz dažniu dirbančia darbine atmintimi. Nereikėtų pamiršti ir to fakto, jog GTS 450 teturėjo 128 bitų atminties pralaidą, o kai kurie funkciniai vienetai, tiksliau tik ROP, buvo išjungti, kai GTX 550 Ti jie palikti darbuotis, nors tai kartu su akivaizdžiai padidėjusiais dažniais TDP vertę padidino apie 10 vienetų iki 115W.</p>
<p>Kitaip nei su GeForce GTS 450, nVidia su GTX 550 Ti suteikė visišką laisvę savo partneriams. Atsižvelgiant į tai, kad GTS 450 montažinės plokštės turėtų tikti praktiškai tik atnaujintam GF116 lustui, partneriai jau starto metu pristatinėjo spartintas ir ne standartines vaizdo plokštes, o vieną iš tokių ir yra mūsų bandoma Asus GeForce GTX 550 Ti DirectCU vaizdo plokštė. Testuose mes pateikiame ir standartinių nustatymų GTX 550 Ti spartą, bet tokią rasti rinkoje, ypač su standartiniu aušinimu, praktiškai neįmanoma – partneriai, jei leido galimybės, pristatė nestandartinius, unikalius gaminius.</p>
<p><center><br /><img src="http://technews.lt/upload/GTX550Ti GPU-Z1.gif" /><br /></center></p>
<p>nVidia teigia, kad standartinio GTX 550 Ti varianto kaina neturėtų viršyti 150 JAV dolerių ribos, tačiau tiesa tokia, jog dėl geresnių aušinimo sprendimų, kaip mūsų Asus vaizdo plokštės atveju, ar gamyklinio spartinimo, GTX 550 Ti rinkoje kainuoja apie 5-20 JAV dolerių daugiau, nei rekomenduojama kaina. Kalbant apie pasipriešinimą iš konkurentų pusės, jis, kas be ko, yra. nVidia GeForce GTS 450 vaizdo plokštė turėjo didelę prarają iki praėjusios kartos AMD Radeon HD 5770 vaizdo posistemio, o naujos kartos AMD Radeon HD 6850 dar labiau pabėgo į priekį. Atsižvelgiant į tai, kad HD 5770 kainuoja vos 110 JAV dolerių, o HD 6850 apie 160-170 JAV dolerių, GTX 550 Ti savo našumu turėtų būti kažkur per vidurį, tačiau ar šis nVidia planas suveikė? Tai išsiaiškinsime testuose, bet neprašokite pastraipos, nes mes žvilgtelėsime į tai, ką mums siūlo nestandartinis Asus GeForce GTX 550 Ti DirectCU variantas.</p>
<p><b>Vaizdo plokštė iš arčiau</b></p>
<p>Į akis visų pirmiausia krenta gana didelis pirmosios kartos Asus DirectCU aušintuvas, kurį esame matę nekartą ir kituose kompanijos nestandartiniuose produktuose tiek iš AMD, tiek ir iš nVidia šeimų. Dėl gana didelių aušintuvo matmenų, vaizdo plokštė užima du lizdus sistemoje.</p>
<p><a class="ns" href=" http://technews.lt/SB/Asus%20GTX%20550%20Ti/Dideles/6.jpg">
<div class="imgright"><img src=" http://technews.lt/SB/Asus%20GTX%20550%20Ti/Mazos/6.jpg"  /></div>
<p></a><a class="ns" href=" http://technews.lt/SB/Asus%20GTX%20550%20Ti/Dideles/5.jpg"><br /><img src=" http://technews.lt/SB/Asus%20GTX%20550%20Ti/Mazos/5.jpg" /><br /></a><br />
<br /><a class="ns" href=" http://technews.lt/SB/Asus%20GTX%20550%20Ti/Dideles/8.jpg">
<div class="imgright"><img src=" http://technews.lt/SB/Asus%20GTX%20550%20Ti/Mazos/8.jpg"  /></div>
<p></a><a class="ns" href=" http://technews.lt/SB/Asus%20GTX%20550%20Ti/Dideles/7.jpg"><br /><img src=" http://technews.lt/SB/Asus%20GTX%20550%20Ti/Mazos/7.jpg" /><br /></a></p>
<p>Kiek keistoka vaizdo plokštė galinė dalis, kurioje matome tris visiškai skirtingas jungtis monitoriams bei televizoriams – įprastas DVI bei HDMI ir senąją VGA, kuria, jei vis dar kas nors ją naudoja, dažniausiai tenka pasinaudoti pakuotėje randamu DVI-VGA adapteriu, tačiau Asus nusprendė ją tiesiog įdiegti vaizdo plokštės galinėje panelėje, kas yra gana nestandartinis sprendimas šių dienų rinkoje.</p>
<p><a class="ns" href=" http://technews.lt/SB/Asus%20GTX%20550%20Ti/Dideles/10.jpg">
<div class="imgright"><img src=" http://technews.lt/SB/Asus%20GTX%20550%20Ti/Mazos/10.jpg"  /></div>
<p></a><a class="ns" href=" http://technews.lt/SB/Asus%20GTX%20550%20Ti/Dideles/9.jpg"><br /><img src=" http://technews.lt/SB/Asus%20GTX%20550%20Ti/Mazos/9.jpg" /><br /></a></p>
<p>Mes žinome situaciją, kad su AMD Radeon HD 6000 serija partneriai turi galimybę parinkti išvestis taip, kaip nori, tuo tarpu nVidia tokio laisvumo nesuteikia. Štai kad ir GTX 550 Ti atveju partneriai turi pasirinkti – naudoti dvi DVI jungtis (į šią porą gali įeiti ir VGA jungtis, kaip Asus atveju) bei pasirinktinai vieną HDMI arba DisplayPort. Vaizdo plokštė taipogi gali vienu metu palaikyti tik du monitorius, o jei turite tris, jums jau reikės antros GTX 550 Ti vaizdo plokštės ir jas privalėsite sujungti SLI jungtimi.</p>
<p><a class="ns" href=" http://technews.lt/SB/Asus%20GTX%20550%20Ti/Dideles/12.jpg">
<div class="imgright"><img src=" http://technews.lt/SB/Asus%20GTX%20550%20Ti/Mazos/12.jpg"  /></div>
<p></a><a class="ns" href=" http://technews.lt/SB/Asus%20GTX%20550%20Ti/Dideles/11.jpg"><br /><img src=" http://technews.lt/SB/Asus%20GTX%20550%20Ti/Mazos/11.jpg" /><br /></a></p>
<p>Apie pirmosios kartos Asus DirectCU aušintuvą esate girdėję turbūt ne vienas, tad mes apie jį pakalbėsime trumpai. Kaip galite spręsti iš jo pavadinimo, su nVidia GF116 lustu radiatorius liečiasi ne per varinį ar kitokį pagrindą, tačiau tiesiogiai šiluminių vamzdelių pagalba. Aušintuvas aprėpia ir darbinės atminties lustus, taigi aušinamas ne tik lustas, tačiau ir jie.</p>
<p>Kaip galite pamatyti fotografijose apačioje, Asus savajame aušintuve panaudojo masyvų radiatorių su dvejais U formos šiluminiais vamzdeliais. Vienas iš jų, tiksliau dešinys, yra kiek didesnis, o kairys – šiek tiek mažesnis. Veikimo principas daugiau nei paprastas – šiluminiais vamzdeliais keliauja grafinio lusto sukuriama šiluma, ją išsklaido radiatoriaus plokštelės, o karštą orą į išorę išpučia vienas 75mm skersmens ventiliatorius, kuris gali suktis gana dideliu apsisukimų per minutę diapazonu.</p>
<p><a class="ns" href=" http://technews.lt/SB/Asus%20GTX%20550%20Ti/Dideles/14.jpg">
<div class="imgright"><img src=" http://technews.lt/SB/Asus%20GTX%20550%20Ti/Mazos/14.jpg"  /></div>
<p></a><a class="ns" href=" http://technews.lt/SB/Asus%20GTX%20550%20Ti/Dideles/13.jpg"><br /><img src=" http://technews.lt/SB/Asus%20GTX%20550%20Ti/Mazos/13.jpg" /><br /></a></p>
<p>Nuėmę Asus DirectCU aušintuvą, mes pamatome juodos spalvos montažinę plokštę, o mūsų žvilgsnį patraukia, kas be ko, kiek kairiau montažinėje plokštėje esantis GF116 lustas bei šeši, o ne aštuoni ar keturi darbinės atminties lustai, kas turėtų būti, bet čia nVidia pritaikė kitokį sprendimą.</p>
<p><a class="ns" href=" http://technews.lt/SB/Asus%20GTX%20550%20Ti/Dideles/16.jpg">
<div class="imgright"><img src=" http://technews.lt/SB/Asus%20GTX%20550%20Ti/Mazos/16.jpg"  /></div>
<p></a><a class="ns" href=" http://technews.lt/SB/Asus%20GTX%20550%20Ti/Dideles/15.jpg"><br /><img src=" http://technews.lt/SB/Asus%20GTX%20550%20Ti/Mazos/15.jpg" /><br /></a></p>
<p>Ko mes neminėjome kalbėdami apie GTX 550 Ti, nes laukėme, kol priartėsime prie montažinės plokštės apžiūros, tai darbinės atminties lustų talpos. Visos nVidia GeForce GTX 550 Ti vaizdo plokštės naudoja ne vienos, tačiau dviejų skirtingų talpų atminties lustus, nėra išimtis ir Asus GeForce GTX 550 Ti DirectCU vaizdo posistemis. Jis naudoja šešis Hynix GDDR5 atminties lustus, bet keturi iš jų yra 1 Gbit talpos (128MB), o du - 2 Gbit talpos (256MB). Tai išties įdomus nVidia sprendimas.</p>
<p><a class="ns" href=" http://technews.lt/SB/Asus%20GTX%20550%20Ti/Dideles/20.jpg">
<div class="imgright"><img src=" http://technews.lt/SB/Asus%20GTX%20550%20Ti/Mazos/20.jpg"  /></div>
<p></a><a class="ns" href=" http://technews.lt/SB/Asus%20GTX%20550%20Ti/Dideles/19.jpg"><br /><img src=" http://technews.lt/SB/Asus%20GTX%20550%20Ti/Mazos/19.jpg" /><br /></a></p>
<p>Ir pabaigai apie GeForce GTX 550 Ti naudojamą GF116 lustą. Šis, kaip minėjau ankščiau, Asus GeForce GTX 550 Ti DirectCU vaizdo plokštėje dirba 910MHz dažniu, yra pagamintas pagal 40nm technologinį procesą, pasižymi 192 CUDA branduoliais, 32 tekstūros bei 24 ROP vienetais. Nors jo architektūra tokia pat, kaip ir lėtesnio brolio GF106, atnaujintas tranzistorių išdėstymas leido sumažinti energijos suvartojimą, tačiau jis tapo net didesniu dėl pakeltų vaizdo plokštės dažnių.</p>
<p><a class="ns" href="http://technews.lt/SB/Asus%20GTX%20550%20Ti/Dideles/18.jpg">
<div class="imgright"><img src="http://technews.lt/SB/Asus%20GTX%20550%20Ti/Mazos/18.jpg"  /></div>
<p></a><a class="ns" href="http://technews.lt/SB/Asus%20GTX%20550%20Ti/Dideles/17.jpg"><br /><img src="http://technews.lt/SB/Asus%20GTX%20550%20Ti/Mazos/17.jpg" /><br /></a></p>
<p><b>Bendros GTX 550 Ti ir konkurentų specifikacijos</b></p>
<p><center><br /><img src="http://technews.lt/SB/Asus%20GTX%20550%20Ti/Dideles/Comp.png" /><br /></center></p>
<p><b>Žaidimų testai</b></p>
<p>Bandymų sistema: </p>
<p>• Centrinis procesorius: AMD Phenom II X4 925 @ 3,5GHz<br />
<br />• Pagrindinė plokštė: Gigabyte GA-890FXA-UD7<br />
<br />• Darbinė atmintis: G.Skill Ripjaws DDR3 1600MHz 8GB<br />
<br />• Kietasis diskas: Apacer A7 Turbo 128GB SSD<br />
<br />• Maitinimo blokas: Cougar 1000W<br />
<br />• Tvarkyklės: AMD Catalyst 11.2 ir nVidia ForceWare 267.59<br />
<br />• Operacinė sistema: Windows 7 Service Pack 1 64 bitų</p>
<p>Vaizdo plokštes bandėme įvairiuose žaidimuose, tiek AMD, tiek nVidia vaizdo plokštėms palankesniuose. Jei žaidimas turėjo testavimo įrankį, naudojome jį, jei ne, dvi minutes žaidėme tą patį lygį bei naudojomės FRAPS programa. Tai buvo daroma tris kartus iš eilės ir išvedamas kadrų per sekundę vidurkis. Visos vaizdo plokštės buvo testuotos toje pačioje, ankščiau paminėtoje sistemoje. Žaidimų testavimas vyko dvejuose dažniausiai naudojamuose rezoliucijose – 1680x1050 bei 1920x1080.</p>
<p>Tenka padėkoti sau patiems, nes keletą vaizdo plokščių turėjome patys, Asus, MSI ir Gigabyte kompanijoms, nes mūsų testuose susigrumia kaip niekad daug vaizdo posistemių, o tiksliau HD 5750, HD 5770, GTX 460 1GB versija, HD 5850, HD 6850 bei HD 6970.</p>
<p><b>3DMark Vantage</b></p>
<p>Tai praėjusios kartos kompanijos Futuremark testas vaizdo plokščių spartai įvertinti. Jis išnaudoja Microsoft DirectX 10 galimybes. Programa pateikia grafikos plokštės bei procesoriaus įvertinimus. Testai atlikti su Performance nustatymų rinkiniu, pateikiamas tik bendras rezultatas.</p>
<p><center><br /><img src=" http://technews.lt/SB/Asus%20GTX%20550%20Ti/Testai/1.png" /><br /></center></p>
<p>Sintetiniame Futuremark teste viskas atrodo išsidėsto taip, kaip turėtų būti – HD 5750 lieka paskutinėje vietoje, HD 5770 atitrūkęs už jo, o GeForce GTX 550 Ti tarpe tarp HD 5770 bei naujosios HD 6850 vaizdo plokštės. AMD Radeon HD 5850, tuo tarpu, yra priekyje HD 6850.</p>
<p><b>Crysis Warhead</b></p>
<p>Praėjo jau net trys metais nuo pirmosios Crysis versijos pasirodymo, tačiau naujausioji žaidimo versija Crysis Warhead vis dar rodo savo nagus naujos kartos vaizdo posistemiams. Mes vis dar keliamą sau klausimą „ar mano sistema pajėgi parodyti visą Crysis Warhead gražumą?“, o į šį teigiamai gali atsakyti tik tie technikos entuziastai, kurie naudoja pačius galingiausius vaizdo posistemius.</p>
<p><center><br /><img src=" http://technews.lt/SB/Asus%20GTX%20550%20Ti/Testai/2.png" /><br /></center><br />
<br /><center><br /><img src=" http://technews.lt/SB/Asus%20GTX%20550%20Ti/Testai/3.png" /><br /></center></p>
<p>Full HD, ar tiesiog 1920x1080 rezoliucijoje, su gana aukštais nustatymais vaizdo plokščių žudikas Crysis Warhead nesukėlė didelių problemų visiems, išskyrus HD 5750. Deja, tačiau GTX 550 Ti pralaimi prieš pigesnę HD 5770 vaizdo plokštę, o tai yra smūgis žemiau juostos. Panašios tendencijos išlieka ir sumažinus rezoliuciją, ir nors HD 5770 ir GTX 550 Ti rodo praktiškai tokią pačią spartą, pirmoji iš jų vis tiek yra pigesnė.</p>
<p><b>DIRT 2</b></p>
<p>Tai labai daug kompanijos AMD reklamuotas žaidimas, kurio kūrimu rūpinosi Codemaster kompanija. Patobulintas Ego variklis mums ne tik rodo gražius vaizdus, tačiau ir dirba su DirectX 11 API, tad kartu su naujausiomis vaizdo plokštėmis mums pademonstruos, ką gi gali šis naujausias standartas.</p>
<p><center><br /><img src=" http://technews.lt/SB/Asus%20GTX%20550%20Ti/Testai/4.png" /><br /></center><br />
<br /><center><br /><img src=" http://technews.lt/SB/Asus%20GTX%20550%20Ti/Testai/5.png" /><br /></center></p>
<p>DIRT 2 yra AMD kūrinys, šnekant technikos entuziastų terminais, tad mes nieko nesitikėjome, kaip tik AMD Radeon vaizdo posistemių pergalės. Taip ir nutiko vaizdo plokštes bandant abejuose rezoliucijose. Nors HD 5770 persvara prieš GTX 550 Ti neviršija 2 kadrų per sekundę spartos, ji spartesnė. AMD Radeon HD 6850 eilinį kartą pralaimi HD 5850 ir tai jau tampa savotiška tendencija.</p>
<p><b>Metro 2033</b></p>
<p>Šį žaidimą galime praminti šiuolaikinių vaizdo plokščių žudiku, Crysis pasekėju. Šis žaidimas išnaudoja daugybe naujausių DirectX 11 API ypatybių, taigi apkrauna net ir pačias našiausias vaizdo plokštes. Prieš žaidžiant šį žaidimą su DirectX 11 vaizdo plokšte, reikia labai gerai apgalvoti, kokius nustatymus pasirinkti, nebent jūs naudojate gana našią HD 6000 ar GTX 500 serijos vaizdo plokštę.</p>
<p><center><br /><img src=" http://technews.lt/SB/Asus%20GTX%20550%20Ti/Testai/6.png" /><br /></center><br />
<br /><center><br /><img src=" http://technews.lt/SB/Asus%20GTX%20550%20Ti/Testai/7.png" /><br /></center></p>
<p>Kad ir kaip stebėtumėmės rezultatais, pigesnė Radeon HD 5770 vaizdo plokštė ir vėl laimi prieš GTX 550 Ti bei tai tampa tokia pačia tendencija, apie kurią minėjome HD 5850 bei HD 6850 atveju. Kol kas nVidia GeForce GTX 550 Ti tikrai neatrodo maloniai, tačiau dar liko trys žaidimai.</p>
<p><b>Battlefield: Bad Company 2</b></p>
<p>Pirmasis serijos žaidimas, deja, buvo skirtas tik žaidimų kompiuteriams, bet antrosios dalies sulaukėme ir mes, įprastų stalinių bei nešiojamų žaidimų kompiuterių mylėtojai. Dar vienas žaidimas šiame teste, kuris palaiko DirectX 11 API ir mums siūlo pačią geriausią grafiką, kuri yra įmanoma šiuo metu.</p>
<p><center><br /><img src=" http://technews.lt/SB/Asus%20GTX%20550%20Ti/Testai/8.png" /><br /></center><br />
<br /><center><br /><img src=" http://technews.lt/SB/Asus%20GTX%20550%20Ti/Testai/9.png" /><br /></center></p>
<p>Mums ir toliau stebina ne HD 5770 sparta, tačiau GeForce GTX 550 Ti atsilikimas. Ketvirtajame žaidime iš eilės pastaroji vaizdo plokštė neturi kuo priešpastatyti prieš pigesnį AMD Radeon vidutinės klasės HD 5000 serijos atstovą, kuris retkarčiais rodo tokią pačią spartą, kaip ir GTX 550 Ti, tačiau yra žymiai pigesnis.</p>
<p><b>Civilization V</b></p>
<p>Gerai žinomos Civilization žaidimų serijos naujausia reinkarnacija Civilization V netik mums primena geriausias realaus laiko strategijų savybes, tačiau ir pasižymi DirectX 11 API grafikos ypatybėmis, su kuriomis aukščiausiais nustatymais susidoroji tik pačios naujausios grafinės plokštės.</p>
<p><center><br /><img src=" http://technews.lt/SB/Asus%20GTX%20550%20Ti/Testai/10.png" /><br /></center><br />
<br /><center><br /><img src=" http://technews.lt/SB/Asus%20GTX%20550%20Ti/Testai/11.png" /><br /></center></p>
<p>Penktoji civilizacija – vienintelis kompiuterinis žaidimas mūsų testuose, kuriame sublizgėjo nVidia GeForce GTX 550 Ti vaizdo posistemis ir visa jų šeima. Pagaliau jis, kaip turėjo būti praktiškai visuose žaidimuose, aplenkė pigesnį AMD Radeon HD 5770 posistemį bei kiek mažiau nusileido brangesniam HD 6850. Sumažinus rezoliuciją, matyt dėl tvarkyklių problemų AMD pusėje, GTX 550 Ti aplenkė net HD 5850, o HD 6850 pabėgo kiek toliau nuo HD 5850, nuo kurio atsilikinėjo praėjusiuose testuose.</p>
<p><b>S.T.A.L.K.E.R. Call of Pripyat</b></p>
<p>Ukrainiečių kompanijos GSC Game World trečioji S.T.A.L.K.E.R žaidimų serijos dalis, žinoma Call of Pripyat vardu, pasižymi atnaujintu X-Ray grafikos varikliu, kuris šį kartą turi visas DirectX 11 API ypatybes. Žaidimas demonstruoja pribloškiančius vaizdus, tad nieko keisto, kad aukščiausiais grafikos nustatymais gali mėgautis tik tiek žaidėjai, kurie gali savo vaizdo posistemiui išleisti padorią sumą.</p>
<p><center><br /><img src=" http://technews.lt/SB/Asus%20GTX%20550%20Ti/Testai/12.png" /><br /></center><br />
<br /><center><br /><img src=" http://technews.lt/SB/Asus%20GTX%20550%20Ti/Testai/13.png" /><br /></center></p>
<p>Paskutinis žaidimas mūsų testuose, kuriame ir vėl GTX 550 Ti, nors ir nežymiai, pralaimi AMD Radeon HD 5770 vaizdo posistemiui. Atrodo, kad nepaisant to, jog Radeon HD 5770 yra pigesnis, jis lenkia GTX 550 Ti kur tik gali ir yra visa galva aukščiau lyginant kainos bei spartos santykį.</p>
<p><b>Kiti testai</b></p>
<p>Deja, tačiau dėl įrangos stokos šiam skyrelyje pakalbėsime tik apie tai, kiek įkaista mūsų bandyti vaizdo posistemiai, nes galimybės išmatuoti energijos sąnaudas neturėjome. Kalbant apie testavimo metodiką, pagrindinę plokštė laikėme ant stalo, vaizdo plokščių aušinimui įtakos nedarė jokie pašaliniai veiksniai. Naudojome naujausią FurMark programinės įrangos versiją, kuri ypač apkrauna vaizdo plokštę, o posistemį apkraudavome apie 15 minučių ir užsirašydavome FurMark nurodomą rezultatą. Tiesa, žaisdami žaidimus tokių temperatūrų jūs neišvysite, tad FurMark nurodomą rezultatą galime laikyti blogiausio scenarijaus rezultatu.</p>
<p><center><br /><img src=" http://technews.lt/SB/Asus%20GTX%20550%20Ti/Testai/16.png" /><br /></center></p>
<p>Sunku pasakyti, kiek Asus DirectCU aušintuvas yra efektyvus GTX 550 Ti atveju, nes galimybės išbandyti, kaip ir daugelis apžvalgininkų, standartinės versijos neturėjome. Bet kokiu atveju, Asus GeForce GTX 550 Ti DirectCU dirba šiek tiek mažesnėmis temperatūromis, nei HD 5750 bei HD 5770, tačiau šiek tiek didesnėmis lyginant šį vaizdo posistemį su šiek tiek brangesniais GTX 460 1GB bei HD 6850 vaizdo posistemiais. Verta pastebėti, kad pastorosios vaizdo plokštės aušinimas pasirodė esantis efektyviaus iš visų testų dalyvių.</p>
<p><b>Spartinimas</b></p>
<p>Spartinimas – visad mėgstamas užsiėmimas technikos entuziastui, tad paspartinti gautą testavimo pavyzdį turėjo ir mes. Nors Asus kompaktiniame diske pateikė savo SmartDoctor programinę įrangą, ji pasirodė ne tokia šauni, kaip MSI Afterburner, tad mes naudojome ją.</p>
<p>Po to, kai daugelis apžvalgininkų sudegino savo GeForce GTX 590 vaizdo plokštes keldami branduolio įtampą, nors mūsų vaizdo posistemis yra visai kitas, mes nerizikavome ir to nedarėme. Aš taip pat manau, jog retas vartotojas tai bandys daryti ir rizikuos savo garantiniu aptarnavimu.</p>
<p>Mūsų testavimo pavyzdys sugebėjo stabiliai veikti, be padidintos branduolio įtampos, 1050MHz/2100MHz/4700MHz dažniais atitinkamai branduoliui, šešėliniams vienetams ir darbinei atminčiai. Tai yra 16,6 procento daugiau branduoliui bei 14,5 procento atminčiai. Net neabejoju, kad pakėlus branduolio įtampą galima pasiekti geresnius rezultatus, bet tai paliksiu tikriems entuziastams, kurie nebijo rizikuoti savo vaizdo posistemiu, o spartinimas jiems – hobis.</p>
<p><center><br /><img src=" http://technews.lt/SB/Asus%20GTX%20550%20Ti/Testai/14.png" /><br /></center><br />
<br /><center><br /><img src=" http://technews.lt/SB/Asus%20GTX%20550%20Ti/Testai/15.png" /><br /></center></p>
<p>Kaip matote, spartintą Asus GeForce GTX 550 Ti DirectCU variantą mes bandėme Crysis Warhead bei Metro 2033 žaidimuose, o rezultatai pasirodė esantys visai malonūs. Žinoma, stebuklų tikėtis nereikėtų, tačiau 1920x1080 rezoliucijoje apie 3-4 kadrais per skundę padidėjusi sparta žavi, o tai yra apie 13-15 procentų daugiau, nei numatytais dažniais. Kas be ko, šiek tiek labiau surizikavus ir pažaidus su vaizdo posistemiu, galime tikėtis ir 5-6 kadrų per skundę didesnės spartos, sakykime, Crysis Warhead žaidime, o tai jau būtų pastebimas skirtumas.</p>
<p><b>Kainos ir kokybės santykis</b></p>
<p>Apie kainos zonas mes jau kalbėjome, tačiau kai jau aiškūs testų rezultatai, apsistokime ties keturiais produktais, kurie priklauso tam pačiam „iki 200 JAV dolerių“ segmentui. Tai yra mūsų bandyta GeForce GTX 550 Ti vaizdo plokštė ir GeForce GTX 460 1GB, HD 6850 bei HD 5770</p>
<p>Minėjau, kad rekomenduojama GeForce GTX 550 Ti kaina šiuo metu yra 150 JAV dolerių, o už Atlanto Asus, net ir panaudoję ne standartinį aušintuvą, sugebėjo išlaikyti tokią pat kainą. Aršiausias konkurentas Radeon HD 5770 turėtų kainuoti apie 110 JAV dolerių, tačiau tiesa yra tokia, kad jį įsigyti šiuo metu galima tik už kiek didesnę 120-130 JAV dolerių kainą.</p>
<p>Spartesnės vaizdo plokštės GeForce GTX 460 1GB ir HD 6850 kainuoja atitinkamai 160 bei 165 JAV dolerius, taigi žmonės, kurie vietoje HD 5770 perka GTX 550 Ti, arba turėdami kišenėje papildomus dešimt dolerių neperka GTX 460 1GB, yra tiesiog apiplėšinėjami vidury baltos dienos.</p>
<p>Tuo problemos nesibaigia. Visos nVidia GeForce GTX 550 Ti sunaudoja daugiau elektros už pagrindinį varžovą HD 5770, o jį lenkia tik poroje populiarių žaidimų. Vienintelis išskirtinai Asus GeForce GTX 550 TI DirectCU pritaikomas pliusas yra tas, kad už rekomenduojamą kainą jūs gausite puikų aušintuvą, kuris jums parūpins tylą ir gana nemažą spartinimo potencialą, bet HD 5770 vis tiek atrodo geriau dėl to, jog yra apie 30 JAV dolerių pigesnė.</p>
<p><b>Išvada</b></p>
<p>Pirmoji grynai vidutinės klasės Fermi architektūros grafinė plokštė GeForce GTS 450 kentėjo ne tik dėl apgailėtinos spartos, nes visiškai nesugebėjo pasipriešinti AMD Radeon HD 5700 serijai, tačiau ir pernelyg aukštos kainos. Pasisekus atnaujinti lustus naujiems aukštos klasės GTX 580 ir GTX 570 vaizdo posistemiams, kompanija nusprendė tą patį padaryti ir su GTS 450.</p>
<p>Mes negalime teigti, jog nVidia visiškai nepavyko. Naujas GF116 lustas senąjį GF106 lenkia visur apie 20 procentų, padidinta atminties pralaida taip pat padeda, tačiau kad ir minimalus atsilikimas nuo HD 5770 glumina. Viskas gal ir būtų gerai, jei ne viena problema, o ji, žinoma, yra kaina. Ji per didelė.</p>
<p>Kalbant apie Asus GeForce GTX 550 Ti, jis yra turbūt vienas iš geriausių pasirinkimų, jei jūs vis tiek nusprendėte įsigyti nVidia GeForce GTX 500 serijos vaizdo posistemį, tačiau pinigų kišenėje nedaug – GTX 550 Ti pigiausias serijoje. Jis pardavinėjamas už rekomenduojamą kainą, o pasiūlo puikų DirectCU aušintuvą, taip pat geresnės kokybės komponentus, tačiau mes norime didesnės spartos, kurios, deja, GTX 550 Ti nesiūlo. Kai kurie gamintojai bando gelbėtis su spartintomis vaizdo plokštėmis, tačiau jos kainuoja praktiškai tiek, kiek HD 6850, kuri testuose tiesiog suvalgo net ir spartintas GTX 550 Ti. nVidia reikia sumažinti kainą, kitu atveju AMD ir toliau siūlys patrauklesnius produktus kainos zonoje iki 200 JAV dolerių.<br /></p>
