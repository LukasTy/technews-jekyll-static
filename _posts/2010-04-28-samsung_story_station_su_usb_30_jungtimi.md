---
layout: post
status: publish
published: true
title: Samsung Story Station su USB 3.0 jungtimi
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4773
wordpress_url: http://localhost/site/new/samsung_story_station_su_usb_30_jungtimi/
date: '2010-04-28 17:34:54 +0300'
date_gmt: '2010-04-28 17:34:54 +0300'
categories:
- Naujienos
---
<div class="imgright"><img src="http://www.part.lt/img/b54d99ce2c276f6f3b37d362862d40f7321.jpg"  /></div>
<p>Samsung pristatė sparčiausią savo STORY Station serijos išorinį kietąjį diską – Samsung STORY Station 3.0 su SuperSpeed USB 3.0 sąsaja. Šis 3,5 colio skersmens išorinis kietasis diskas yra apie 10 kartų spartesnis už ankstesnius diskus su USB 2.0 sąsaja.</p>
<p>„Naujasis Samsung STORY Station 3.0 skirtas pažangiems naudotojams, kuriems reikalinga didelė duomenų perdavimo sparta ir saugumas.“, – teigė Samsung Electronics atminties įrenginių rinkodaros skyriaus viceprezidentas H. S. Lee. Pasak jo, STORY Station naudotojai galės perkelti didelius duomenų kiekius per labai trumpą laiką.</p>
<p>SuperSpeed USB 3.0 maksimali duomenų perdavimo sparta yra iki 5 gigabitų per sekundę. Tuo tarpu ankstesnės USB 2.0 sąsajos sparta tesiekė teorinius 480 megabitų per sekundę. 4 MB dydžio muzikos rinkmeną arba tokio paties dydžio nuotrauką galima perkelti per 0,02 sekundes, o 720p formato filmo perkėlimo procesas užtruks apie 2,3 minutes. Naujoji sąsaja taip pat suderinta su USB 2.0 ir USB 1.1 sąsajomis.</p>
<p>Minimalistinį dizainą įkvėpė retro stiliaus, todėl pilko šlifuoto aliuminio korpusas dera su raudonu trafaretiniu logotipu. Korpuso medžiagos atitinka RoHS standartą, o vėdinimo angos prisideda prie tolygaus karščio išsklaidymo, kad būtų užtikrintas veikimo patikimumas. STORY Station 3.0 turi net tris energijos taupymo režimus – budėjimo, miego ir sustabdymo. Energijos sąnaudos budėjimo režimu atitinka Europos Sąjungos direktyvą dėl reikalavimų energiją vartojantiems gaminiams.</p>
<p>STORY Station 3.0 diskas, kurio duomenų tankis gali būti nuo 1 iki 2 TB, yra augančios STORY gaminių serijos dalis. Šią seriją sudaro platus spektras gaminių – STORY Station USB 2.0, „STORY Station Plus su e-SATA ir USB 2.0 sąsajomis ir naujausias STORY Station 3.0. Iš anksto įkelti programinės įrangos paketai, tokie kaip Samsung Auto Backup, SecretZone ir SafetyKey, yra skirti duomenims šifruoti ir jų apsaugai slaptažodžiu užtikrinti.</p>
