---
layout: post
status: publish
published: true
title: Per 2010 metų antrąjį ketvirtį Omnitel augo 9 proc.
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4934
wordpress_url: http://localhost/site/new/per_2010_metu_antraji_ketvirti_omnitel_augo_9_proc/
date: '2010-07-20 18:49:22 +0300'
date_gmt: '2010-07-20 18:49:22 +0300'
categories:
- Naujienos
---
<div class="imgright"><img src="http://www.part.lt/img/38f8363f5df6a70e1ba093470efcbdc8618.jpg"  /></div>
<p>Omnitel 2010 metų antrojo ketvirčio veiklos rezultatai rodo naujo augimo tendencijas. Antrąjį ketvirtį Omnitel uždirbo 150,6 mln. litų – 9 proc. daugiau nei 2010 metų pirmąjį ketvirtį, kai Omnitel pajamos buvo 138,3 mln. Lt. Pajamų augimą per balandį, gegužę ir birželį didžiąja dalimi lėmė augantis paslaugų vartojimas ir stipriai išaugę nešiojamųjų kompiuterių ir mobiliųjų telefonų pardavimai.</p>
<p>2010 metų antrąjį ketvirtį ir pirmąjį pusmetį Omnitel išlaikė stabilią EBITDA (pelno, neatskaičiavus palūkanų, pelno mokesčio, nusidėvėjimo ir amortizacijos) maržą – atitinkamai 31,5 ir 33,7 proc. EBITDA maržai įtakos turėjo Omnitel skirtos investicijos į naujus, vartotojams ypač patrauklius pasiūlymus, tokius kaip paslaugų paketai su išmaniaisiais telefonais su didžiausiomis rinkoje nuolaidomis. Per pirmąjį pusmetį išmaniųjų telefonų dalis tarp visų Omnitel parduodamų mobiliųjų telefonų padidėjo nuo 13 proc. sausio mėnesį iki 20 proc. birželį.</p>
<p>Lyginant antrojo ketvirčio rezultatus su praėjusių metų tuo pačiu laikotarpiu, dar fiksuojamas 21 proc. pajamų mažėjimas, pirmiausia dėl mažėjusių pajamų iš tarptautinio ir tarptinklinio ryšio, dėl Europos Komisijos reguliavimo sumažėjus tarptautinio tarptinklinio ryšio tarifams Europos Sąjungos šalyse, bei dėl bendro nuosmukio rinkoje praėjusiais metais.</p>
<p>Per visą pirmąjį 2010 m. pusmetį Omnitel pajamos buvo 288,9 mln. Lt (tuo pačiu praėjusių metų laikotarpiu – 371,6 mln. Lt). Omnitel išlaiko stabilų vartotojų skaičių (1 952 tūkst.)</p>
