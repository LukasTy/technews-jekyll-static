---
layout: post
status: publish
published: true
title: "(SP) LG susitarė dėl energijos efektyvumo testavimo"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4734
wordpress_url: http://localhost/site/new/sp_lg_susitare_del_energijos_efektyvumo_testavimo_produktuose/
date: '2010-04-09 15:43:03 +0300'
date_gmt: '2010-04-09 15:43:03 +0300'
categories:
- Naujienos
---
<div class="imgright"><img src="http://www.part.lt/img/64e504b3020e8a364a606ff43b42d361991.png"  /></div>
<p>Viena iš pasaulinių lyderių ir mobiliųjų komunikacijų technologijų novatorė LG kartu su trimis didžiausiomis pasaulinėmis sertifikavimo institucijomis pasirašė bendradarbiavimo sutartį, kuri skatins patikimų energijos efektyvumo testavimo metodų techikoje naudojimą.</p>
<p>Šia sutartimi LG pabrėžia savo įsipareigojimus gaminti energiją taupančius produktus.  Trys sertifikavimo institucijos – Underwriters Laboratories, Intertek ir CSA International – testuos LG produktus, tikrins, ar jie atitinka aukščiausius energijos efektyvumo standartus bei nustatytus valstybinius reglamentus.  </p>
<p>„Gamindama kokybiškus produktus, kurių energijos efektyvumas bus patvirtintas nepriklausomo audito metu, LG sieks tapti pirmaujančia tarptautine gamintoja, skatinančia energijos vartojimo efektyvumą rinkoje. Bendradarbiavimo sutartis – tai dar vienas LG požiūrio į atsakingą energijos naudojimo valdymą pavyzdys. Oficialūs testų rezultatai suteiks mūsų produktams patikimumo, sustiprins LG lyderio pozicijas vartotojiškos elektronikos ir buitinės technikos rinkoje.“, - sako Yong Nam, LG Electronics viceprezidentas ir vykdomasis direktorius.  </p>
<p>Pateikdama savo produktus testuoti trims tarptautinėms sertifikavimo institucijoms, LG bendradarbiauja su kitais tarpininkais ir valdžios įgaliotiniais skatindama priimti patikimą ir vieningą testavimo sistemą, kuri taptų pasauliniu standartu. Tai padidintų vartotojų pasitikėjimą energiją taupančiais produktais, sumažintų kliūčių prekybai pasaulinėje rinkoje.  </p>
<p>Bendradarbiavimo sutartis numato, kad Underwriters Laboratories, Intertek ir CSA International atliks testus LG gamyklose visame pasaulyje – bus testuojamos devynios pagrindinės produktų kategorijos, įskaitant šaldytuvus, oro kondicionierius, skalbimo mašinas ir televizorius. Produktų skaičius bus didinamas ir ateityje apims visas LG produktų kategorijas.  </p>
<p>Sertifikavimo institucijos įvertins kompanijos pažangą pagal LG Electronics Energy Assurance (LEAP) programą, kuri skirta užtikrinti nuoseklų energijos vartojimo efektyvumą ir didesnį energijos naudojimo efektyvumą gamybos procese.  </p>
