---
layout: post
status: publish
published: true
title: 'CES 2012: Samsung naujienos'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6278
wordpress_url: http://localhost/site/new/ces_2012_samsung_naujienos/
date: '2012-01-12 20:40:02 +0200'
date_gmt: '2012-01-12 20:40:02 +0200'
categories:
- Naujienos
---
<div class="imgright"><img src="http://technews.lt/upload/SamsungCES.jpg"  /></div>
<p>Prabėgusioje CES 2012 parodoje, kuri vyko JAV, Las Vegase, Samsung pristatė porą nešiojamųjų serijų, naujus televizorius bei išmaniuosius Blu-Ray grotuvus. Kompanija taip pat pakalbėjo apie naujas Smart TV funkcijas ir Samsung Apps parduotuvę.</p>
<p><b>Samsung pristatė antros kartos 9-osios serijos nešiojamuosius</b></p>
<p>Naujojo 9-osios serijos modelio, sukurto vartotojams, kurie pageidauja aukščiausios klasės, patrauklaus dizaino įrenginių, korpusas yra ploniausias ir kompaktiškiausias iš rinkoje esančių šio tipo kompiuterių. 13 colių (33 cm) arba 15 colių (38 cm) ekrano įstrižainės kompiuteriuose įrengtas antros kartos Intel Core i5 procesorius. Pažangi Samsung kompaktiško korpuso technologija MaxScreen pritaikyta tam, kad būtų susiaurintas rėmelis, o ekrano įstrižainė – padidinta 1 coliu (2,54 cm). </p>
<p>„Antros kartos Samsung 9-oji serija nurodo kruopštų Samsung darbą kuriant išskirtinio dizaino, ypatingos konstrukcijos įrenginius. Naujieji aerodinaminio dizaino kompiuteriai – aukščiausios kategorijos pažangiausių funkcijų ir išskirtinio dizaino Samsung kūriniai, – kalbėjo Seongwoo Namas, Samsung Electronics Informacinių technologijų verslui padalinio vykdantysis viceprezidentas.</p>
<p>Lygus ir plonas 14,9 mm storio kompiuteris sveria tik 1,59 kg, todėl yra beveik 50 % kompaktiškesnis, lyginant su kitais šio tipo kompiuteriais rinkoje. Įrenginio galią ir efektyvų funkcijų veikimą užtikrina antros kartos Intel Core i5 procesorius, iki 8 GB atmintis ir 128 GB SSD diskas. Kiek mažesnis13 colių modelis yra tik 12,9 mm storio, sveria 1,16 kg ir yra 28 % mažesnis nei ankstesnieji šios serijos kompiuteriai. </p>
<p><img src="http://technews.lt/upload/samsungces2.jpg" /></p>
<p>Tam, kad sukurtų išskirtinio dizaino, funkcionalius įrenginius, 9-osios serijos kompiuterių kūrėjai, dizaino ir inžinerijos specialistai, intensyviai dirbo daugiau nei 33 tūkst. valandų. Gaminant šiuos kompiuterius, svarbiausi elementai, tokie kaip LCD matrica, klaviatūra, pagrindinė plokštė, laidai, aušintuvai ir baterija, buvo specialiai pritaikyti ypač plonam korpusui. </p>
<p>Tamsios pelenų spalvos kompiuterių išorinės plokštės pagamintos iš natūralaus matinio aliuminio. Įrenginių korpusai yra apdoroti smėlio srove, todėl dirbant kompiuteriais ant jų paviršiaus nelieka pirštų atspaudų. </p>
<p>180 proc. ryškesnis HD+ SuperBright Plus ekranas su atspindžius sugeriančiu paviršiumi rodo ypač aiškų vaizdą net lauke. Įdiegta MaxScreen (+1 colis) technologija, žiūrėjimo kampas siekia 160 laipsnių. Automatiškai prisitaikantis ekrano ir klaviatūros apšvietimas puikiai veikia priklausomai nuo išorinės šviesos intensyvumo.</p>
<p>Dėl Samsung spartinamųjų technologijų, naujosios 9-osios serijos įrenginiai įsijungia per 9,8 sekundės, o dėl Fast Start sistemos iš budėjimo režimo pabunda per 1,4 sekundės. </p>
<p>Kuriant Samsung 9-osios serijos nešiojamąjį kompiuterį buvo bendradarbiaujama su italų kompanija Valextra. Specialiai šiems modeliams sukurti prabangūs odiniai krepšiai.</p>
<p>„Mums malonu bendradarbiauti kuriant naujosios Samsung 9-osios nešiojamųjų kompiuterių serijos krepšį. Valextra Premier nešiojamojo kompiuterio krepšys – puikus akcentas, suteikiantis prabangos ir rafinuotumo. Šio krepšio dizainas atspindi amžinos elegancijos ir prabangos tradicijas ir pabrėžia prabangų kompiuterio išskirtinumą,” – pasakė Valextra prezidentas Emanuele Carminati Molina. </p>
<p><b>Samsung pristatė 5 Ultra ultrabook’ų seriją</b></p>
<p>Serijos 5 ULTRA kompiuteriuose įrengtas galingas Intel Core i5-2467M procesorius, HD vaizdo plokštė AMD Radeon, įdiegta Diskeeper sistema ExpressCache, sisteminės atminties talpa – 8 GB. Dėl šių elementų įrenginys persikrauna per 20 sekundžių, o iš budėjimo režimo „pabunda“ per 2 sekundes. Lyginant su ankstesnės kartos nešiojamųjų kompiuterių modeliais, su 5 ULTRA internete galima naršyti du kartus sparčiau.</p>
<p>„Tyrimai rodo, kad vartotojams vis svarbiau ne tik kuo geresnis mobilumas – plonesnis ir lengvesnis nešiojamojo kompiuterio korpusas, bet ir nepriekaištingas įrenginio veikimas, talpi vidinė atmintis, reikalinga vis didėjantiems skaitmeniniams failams saugoti. Todėl Samsung 5-osios serijos ULTRA nešiojamieji kompiuteriai buvo sukurti patenkinti šiuos reikalavimus“, – kalbėjo Davidas Songas, vyresnysis Samsung Informacinių technologijų sumanymų verslui padalinio viceprezidentas.  </p>
<p>Nuolat tobulėjant skaitmeniniams vaizdo atkūrimo įrenginiams ir įvairioms daugialypės terpės operacinėms sistemoms, kasdien didėja dokumentų apimtis. Nepaisant pastaruoju metu populiarėjančių „Debesų“ atminties sistemų, vartotojams kasdienėje veikloje svarbiausia tebėra vidinė įrenginių atmintis. Tenkinant šiuos lūkesčius, 5 ULTRA serijos 14 colių (35,6 cm) įstrižainės modelių vidinė atmintis siekia iki 1 TB, taigi, vartotojui nebereikia naudoti papildomų išorinių duomenų saugojimo įrenginių. </p>
<p><img src="http://technews.lt/upload/samsungces1.jpg" /></p>
<p>Naujųjų kompiuterių baterijos naudojimo laikas ilgesnis – iki 6,4 val. po įprasto krovimo. Pritaikyta Samsung Battery Life Plus technologija, kuri baterijos skyriams išsaugo 80 % pirminės talpos, trijų metų laikotarpiu atlikus iki 1500 krovimų. Tai reiškia, kad baterija gali būti naudojama iki 5 kartų ilgiau nei kitų nešiojamųjų kompiuterių baterijos.   </p>
<p>Tam, kad įrenginį būtų patogu naudoti kelionėje, kompiuterio korpusas yra tik 14-17,6 mm storio ir 1,38 kg svorio. 5 ULTRA 13 colių įstrižainės modeliai turi 16 GB iSSD su ExpressCache sistema. Priklausomai nuo savo poreikių vartotojas gali pasirinkti 128 GB SSD arba 256 GB SSD talpos diską. </p>
<p>Ryšiui su kitais įrenginiais palaikyti įrengta pilna HDMI jungtis – viena USB 3.0 bei dvi USB 2.0 sąsajos, 4-in-1 multi SD atminties kortelių skaitytuvas, Ethernet sąsaja bei interneto kamera. Kompiuteriai turi Samsung skystųjų kristalų (LCD) technologijos, 300 nitų HD LED SuperBright ekranus, padengtus atspindžius sugeriančia ekrano danga. Kuriant ekranus pritaikyta Image Enhancer technologija, todėl vaizdas puikiai matomas nepriklausomai nuo aplinkos sąlygų. </p>
<p><b>Samsung televizorių naujienos</b></p>
<p>Tarp Samsung naujovių – išmaniųjų televizorių programėlių valdymo gestais ir balsu funkcijos, įrengti 1 GHz spartos procesoriai, dėl kurių vienu metu galima naudotis keliomis televizoriaus funkcijomis, asmeninė erdvė turiniui kompiuterijos „Debesyse“, nauju turiniu papildyta TV programėlių parduotuvė Samsung Apps ir Samsung medijos centras.</p>
<p>„Išmaniųjų pramogų eroje vartotojai nori prieigos prie įvairaus turinio, – pastebėjo Sangchulas Lee, Samsung Electronics Vaizdo ekranų padalinio vyresnysis viceprezidentas. – Su Samsung ištobulintomis televizorių funkcijomis žmonės gali be vargo valdyti ir skirtingų įrenginių ekrane peržiūrėti įvairų turinį, patogiau ir paprasčiau naudotis įdiegtomis funkcijomis.“</p>
<p>Elitinių Samsung serijų LED ES8000 ir plazminių E8000 modeliai, taip pat LED ES7500 ir ES6800 modeliai, parodoje CES 2012 pelnė apdovanojimą Inovacinio dizaino ir konstrukcijos kategorijoje.</p>
<p>2012 metais Samsung Smart televizorių turėtojai galės lengvai rasti filmus, naršyti internete, parsisiųsti įvairias programėles iš Samsung Apps, bendrauti su draugais ir naudotis užsakomųjų vaizdo transliacijų paslauga. Samsung aukščiausios klasės išmaniųjų LED UNES8000 ir plazminių PNE8000 serijų televizoriuose įrengti 1 GHz dviejų branduolių procesoriai, kurie vienu metu leidžia naudotis keliomis TV funkcijomis – lygiai taip pat, kaip naudojant nešiojamuosius ar stacionarius kompiuterius.</p>
<p><img src="http://technews.lt/upload/samsungces3.jpg" /></p>
<p>Dėl naujosios bi-tab interneto naršyklės vienu metu efektyviai atidaromi du tinklalapiai. Naujasis turinio skyrius (Content Bar) išmaniajame centre sudaro galimybę greitai ir lengvai pasiekti įvairų turinį.</p>
<p>Šiemet Samsung Apps mėgėjai sulauks dar daugiau pramogų. Daugiau nei 1000 programėlių sauganti Samsung Apps parduotuvė tapo pirmaujančia televizorių programėlių operacine sistema. Tokias populiarias programėles kaip BBC News, ESPN ScoreCenter, Hulu Plus, MTV Music Meter ir Netflix, 2012 metais papildys AOL HD, CNBC, NBC Bravo, TIME TV, VH1 ‘I Love the 80’s Trivia, Wall Street Journal Live pramoginės ir informacinės programėlės.</p>
<p>2012-aisiais Samsung praplės populiariojo medijos centro asortimentą programėlėmis, kurios jau naudojamos Galaxy S serijos išmaniuosiuose telefonuose ir Galaxy Tab planšetiniuose kompiuteriuose. Vartotojai turi galimybę rinktis filmus ir televizijos laidas jau kitą dieną po jų pasirodymo ekrane, įskaitant ir praėjusio sezono įrašus.</p>
<p>Naujoji Samsung paslauga AllShare Play suteikia 5 GB nemokamos vietos ir leidžia vartotojui parsisiųsti ir išsiųsti daugialypės terpės turinį naudojant įvairius įrenginius (išmaniuosius telefonus, planšetinius bei nešiojamuosius kompiuterius). Prisijungus prie AllShare Cloud serverio, didžiausiame ekrane namuose galima patogiai peržiūrėti įvairų turinį. Samsung Smart televizoriai vartotojams suteikia galimybę dideliame ekrane naudotis „Debesų“ kompiuterijos paslaugomis.</p>
<p>Samsung elitiniuose 2012 metų išmaniuosiuose televizoriuose įdiegta firminė Samsung Smart Interaction technologija, kuri apima intuityviąsias valdymo gestais bei veido ir balso atpažinimo funkcijas. Smart Interaction papildo nuotolinio valdymo funkcijas ir leidžia patogiau valdyti namų pramogų tinklą. Intuityvioji valdymo sistema fiksuoja  prieš ekraną atliekamą judesį per televizoriuje integruotą HD kamerą, o du nekryptiniai mikrofonai ypač tiksliai atpažįsta balsą. Trikdžių slopinimo technologija padeda atskirti pašalinį triukšmą nuo vartotojo komandų.    </p>
<p>Naudodami daugybę paslaugų ir programėlių, kurios įdiegtos moderniuose televizoriuose, vartotojai pageidauja nesudėtingos prieigos ir galimybės valdyti grįžtamąjį ryšį. „Samsung“ 2012 m. išmanieji LED ir plazminiai televizoriai turi įdiegtą Bluetooth HID (Human Interface Device) technologiją, kuri leidžia naršyti internete ir naudoti daugybę interaktyviųjų funkcijų su Bluetooth klaviatūra ir pele. </p>
<p>Samsung 2012 metų Full HD LED serijos UNES8000 ir UNES7500 televizoriai nepaprastai tiksliai ir tikroviškai atkuria 2D ir 3D formato vaizdą dėl juose įdiegtų pažangiausių technologijų. Serijos UNES8000 ir UNES7500 modeliuose įdiegta sistema Micro Dimming Ultimate įvertina tūkstančius vaizdo elementų ir optimizuoja LED apšvietimą bei vaizdo signalą realiuoju laiku. Tai leidžia 20 % padidinti ryškumą, pagerinti vaizdo kontrastą. Ši technologija taip pat eliminuoja Halo efektą ir vaizdo iškraipymus, kurie atsiranda dėl šviesos išsisklaidymo.<br />
<br />Šių metų LED televizorių serijos Samsung modelių dizainui būdingas prabangus minimalizmas. Ypač kompaktiškas korpusas ir plonas rėmelis yra dar siauresnis nei 2011 m. serijoje, todėl televizorių ekranų įstrižainė yra didesnė, o korpusai išliko tokie patys. Samsung taip pat siūlo papildomai įsigyti ypač kompaktišką sieninio tvirtinimo sistemą, su kuria televizorių galima kabinti ant sienos.  </p>
<p><img src="http://technews.lt/upload/samsungces4.jpg" /></p>
<p>Plazminių Samsung televizorių serijos PNE8000 modeliuose pritaikyta Real Black Pro Pane technologija lemia ypač sodrų juodos spalvos atkūrimą. Technologija slopina nuo ekraną dengiančios plokštės atspindimą šviesą, todėl net ryškiai apšviestoje patalpoje spalvos televizoriaus ekrane atrodo labai natūralios, o vaizdas – aiškus ir kontrastingas.  </p>
<p>Kuriant naująją plazminių televizorių seriją Samsung inžinieriams pavyko žymiai sumažinti ekrane turinio atkūrimui nenaudojamus plotus. PNE8000 modelis yra tik 1,5 colio (3,8 cm) storio, o jo korpusas pagamintas pagal firminę Samsung Plasma +1 technologiją. </p>
<p><b>Samsung pristato išmaniųjų Blu-Ray grotuvų seriją</b></p>
<p>Samsung pristatė 2012 m. Blu-ray grotuvuose diegiamą funkciją Disc2Digital. Ši funkcija skirta asmeninę DVD kolekciją įtraukti į skaitmeninį daugialypės terpės turinį, atkuriamą įvairiuose įrenginiuose. Disc2Digital – viena iš daugelio naujų funkcijų, įdiegtų naujojoje Samsung išmaniųjų Blu-ray grotuvų serijoje. Tarp šios serijos grotuvų yra ir aukščiausios klasės modeliai: kompaktiškas Blu-ray modelis DC-ES6000 ir modelis su dviem HDMI įvestimis bei Wi-Fi ryšiu – BD-E6500. Įrenginiai atkuria trimačius (3D), Full HD 1080p formato įrašus, turi prieigą prie „Debesų“ tinkle patalpinto turinio, įdiegtą Wi-Fi ryšio funkciją. </p>
<p>„Naujųjų Blu-ray grotuvų serijoje pritaikyta daugybė Samsung sukurtų technologijų, siekiant vartotojams suteikti kuo daugiau galimybių maloniai laiką leisti pramogaujant namuose, pasinaudojant gausiais turinio šaltiniais, – kalbėjo Sangchulas Lee, Samsung Electronics vaizdo ekranų padalinio vyresnysis viceprezidentas. – Nuo šiol vartotojai turi milžinišką ryšio galimybių ir paslaugų rinkinį ir gali naudotis įvairiausiomis paslaugomis, matomomis televizoriaus ekrane.“ </p>
<p><img src="http://technews.lt/upload/samsungces5.jpg" /></p>
<p>Tik šiek tiek didesnis nei Blu-ray diskas, funkcionalusis minimalistinio dizaino 3D Blu-ray grotuvas Samsung BD-ES6000 turi naujausias vaizdo apdorojimo technologijas ir ryšių sistemas. Be to, norint sutaupyti vietos patalpoje, grotuvas gali būti naudojamas kaip dviejų kanalų stereofoninės garso atkūrimo sistemos elementas.<br />
<br />Visus naujuosius Samsung 3D Blu-ray modelius vienija trys pagrindinės savybės: simetrija, kompaktiškas dizainas ir lizdas diskui įdėti. Simetriškos formos grotuvų centrinėje dalyje įrengta anga diskui ir šalia išdėstyti valdymo mygtukai. Kadangi šios serijos įrenginiuose nėra mechaninių elementų, grotuvai veikia tyliau ir efektyviau, įsijungia per mažiau nei 1 sekundę. </p>
<p>Grotuvuose įdiegta Disc2Digital funkcija vartotojams suteikia prieigą prie DVD įrašų bibliotekos. Gautą turinį galima peržiūrėti įvairiuose įrenginiuose. Vartotojai taip pat turi galimybę įsigyti Blu-ray kokybės filmų versijas. Be to, Samsung išmaniojo centro funkcija leidžia parsisiųsti ir naudotis gausiu Samsung Apps programėlių parduotuvės turiniu. Grotuvuose įdiegta ryšio sistema WiFi Direct, todėl kitus įrenginius prie grotuvų galima jungti tiesiogiai, patogiai naudoti vietose, kuriose veikia belaidis ryšys.  </p>
<p> DVD vaizdo įrašus, žemesnės nei HD raiškos bylas ir dar prastesnės kokybės interneto turinį 2012 m. 3D Blu-ray serijos įrenginiai gali paversti aukštos kokybės Full HD 1080p vaizdais. Grotuvai taip pat atkuria daugelio formatų garso įrašus, įskaitant Dolby Digital Plus, TrueH“ ir DTS-HD Bitstream Outputs. Be to, 2012 m. serijos produktuose įdiegta funkcija BD Wise Plus automatiškai pakeičia televizoriaus nustatymus ir kiekvieną kartą užtikrina geriausią atkuriamo vaizdo kokybę.  </p>
<p>Samsung BD-E6500 modelis puikiai atkuria ir 2D, ir 3D vaizdo įrašus. Grotuve įrengtos dvi HDMI įvestys, todėl su televizoriumi galima susieti daugiau nei vieną įrenginį (taip pat ir žaidimų priedėlį). Tai leidžia naudoti mažiau jungiamųjų laidų ir namų pramogų zonoje išvengti laidų raizgalynės. BD-E6500 grotuvo viršutinė dalis padengta juoda apdaila, apatinė dalis – metalo spalvos apdaila. Modelyje instaliuotas ryškus, bet neįkyrus Mystic Blue apšvietimas.</p>
<p>Naujuosiuose grotuvuos įdiegta Samsung sukurta nuotolinio valdymo programėlė, kurią galima naudoti su Android ir Apple išmaniaisiais telefonais. Anksčiau veikusi tik su Samsung televizoriais, nuo šiol programėlė leidžia vartotojams valdyti ir Blu-ray grotuvus. Dėl programėlėje įdiegtos funkcijos MovieNote galima gauti smulkios informacijos apie filmą, kuris tuo metu žiūrimas (trumpas pristatymas, aktorių ir režisieriaus biografijos). Išmanųjį telefoną prijungęs prie tinklo, kuriame yra ir Samsung Blu-ray grotuvas, pastarąjį vartotojas gali lengvai valdyti, įvesti informaciją naudodamas kitų įrenginių QWERTY klaviatūrą. </p>
<p>Sistema Samsung Family Box skirta Debesų valdymo paslaugoms, kuriomis galima naudotis su išmaniaisiais telefonais, kompiuteriais ir televizoriais. Visa informacija saugoma Family Cloud serveryje. Naudojant paslaugą Kids, gaunama prieiga prie įvairaus mokomojo turinio, suskirstyto į skirtingas kategorijas – Bendravimas, Menas ir žaidimai, Mokslas, Socialinė veikla ir Matematika. Interaktyvumas, įvairios vaikams pritaikytos iliustracijos skirtos mokymosi procesą padaryti kuo įdomesnį ir malonesnį.</p>
