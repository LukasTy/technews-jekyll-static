---
layout: post
status: publish
published: true
title: Microsoft Natal projektą palaiko 14 žaidimų kompanijų
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4096
wordpress_url: http://localhost/site/new/microsoft_natal_projekta_palaiko_14_zaidimu_kompaniju/
date: '2009-09-28 14:48:17 +0300'
date_gmt: '2009-09-28 14:48:17 +0300'
categories:
- Naujienos
---
<div class="imgright"><img src="http://t1.gstatic.com/images?q=tbn:cE5FEfkhGM3VsM:http://assets.gearlive.com/playfeed/blogimages/project-natal-sensor-xbox.jpg"  /></div>
<p>Šį mėnesį vykusioje Tokyo Games Show parodoje Microsoft korporacija pareiškė, kad jos artėjantį projektą Natal, skirtą Xbox 360 žaidimų kompiuteriui, palaiko net 14 didžiausių žaidimų kūrėjų, tad pasirodant Natal galime sulaukti mažiausiai keturiolikos žaidimų, kurie bus pritaikyti minėtam įrenginiui.</p>
<p>Kiek teko nusivilti, nes Microsoft nesileido į kalbas ir neatskleidė nei žaidimų pavadinimų, nei tikslios produkto pasirodymo datos. Visgi, kompanija pasigyrė, jog prie tam tikrų projektų aktyviai dirba Activision Blizzard, Bethesda Softworks, Capcom, Disney Interactive, Electronic Arts, Konami, MTV Games, Namco Bandai, Sega, Square Enix, THQ, Ubisoft ir, žinoma, Microsoft Game Studios. Kompanija pabrėžė, jog visi šie žaidimų kūrėjai kartu pagamina net 70% visų žaidimų skirtų naujos kartos žaidimų kompiuteriams.</p>
<p>Gana įdomu yra tai, kad žaidimų kūrėjai Natal kūrimo įrankius gavo dar šių metų birželį, kas reiškia, jog jie turi beveik metus iki faktinio produkto pasirodymo. Leidėjai, kurie gavo kūrimo įrankius iš Microsoft, Tokyo Game Show išsakė savo įspūdžius apie produktą:</p>
<p>„Microsoft Project Natal gali fundamentaliai pakeisti būdą, kaip žaidėjai iki šiol žaidė sporto žaidimus. EA kūrėjų grupė jau kuris laikas eksperimentuoja su gautais įrankiais ir mūsų tikslas yra į rinką įvesti visiškai šviežius sporto ir lenktynių žanrus.“, - sakė EA Sport prezidentas Peteris Mooras.</p>
<p>„Project Natal industrijos kūrėjams ir siužetų plėtotojams suteikia laisvę apmąstyti naujas galimybes ir papasakoti istorijas, kurių nebuvo galima nupasakoti iki šiol.“, - sakė vienas iš Microsoft vadovų susijusių su pramogomis Donas Mattrickas.</p>
<p>Galime priminti, kad Natal taps pirmuoju sensoriumi pasaulyje, kuris „suplaks“ į vieną visumą RGB kamerą, atstumo sensorių ir daugiakanalį mikrofoną, o tai bus „varoma“ specialiai sukurto procesoriaus, kuris savarankiškai analizuos gautą informaciją tam tikra programine įranga. Ne taip, kaip tai yra 2D kamerose ar pultuose, Project Natal seks visą kūno judėjimą 3D erdvėje, taip pat atsakinės į komandas, kryptis bei sugebės atskirti emocijas balse, paaiškino Microsoft.<br /></p>
