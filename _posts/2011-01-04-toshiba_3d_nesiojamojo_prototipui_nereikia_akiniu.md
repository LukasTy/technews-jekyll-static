---
layout: post
status: publish
published: true
title: Toshiba 3D nešiojamojo prototipui nereikia akinių
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5385
wordpress_url: http://localhost/site/new/toshiba_3d_nesiojamojo_prototipui_nereikia_akiniu/
date: '2011-01-04 12:42:06 +0200'
date_gmt: '2011-01-04 12:42:06 +0200'
categories:
- Naujienos
---
<div class="imgright"><img src="http://technews.lt/upload/toshiba-3d.jpg"  /></div>
<p>Spaudoje ir kitur nušviečiama 3D vaizdo technologija buvo karščiausias įvykis praėjusių metų CES parodoje, tačiau didžiausias šio malonumo trūkumas buvo būtini akiniai. Faktas tas, kad jų nešioti niekas nenori, tad kompanijos skuba į pagalbą.</p>
<p>Nintendo jau praėjusiais metais anonsavo savo 3DS versiją, kuri leis žaisti 3D žaidimus be nuobodžių akinių, artėja ir 3D televizoriai, kuriems nereikės akinių, o ar tokios pat 3D technologijos gali atkeliauti ir į, sakykime, nešiojamuosius? Atrodo, kad taip.</p>
<p>Toshiba pademonstravo savo Qosmio serijos nešiojamojo prototipą, kuris turi 3D ekraną ir matyti šį visą grožį jums nereikės akinių. Žinoma, kol kas tokia technologija turi savo trukumų, tačiau akivaizdu, kad koncepcija jau yra ir ji bus tobulinama.</p>
<p>Nešiojamąjį matę žurnalistai teigia, kad efektai veikė, tačiau jie nebuvo tokie, kokie turėtų būti. Nepaisant to, kad Avatar 3D versija atrodė gana gražiai Toshiba Qosmio ekrane, tačiau potyriai, kuriuos galima patirti su įprastu 3D ekranu, buvo žymiai geresni. Visgi atsiminkime, kad nors tai ir nėra idealu, tačiau tai tik prototipas, o Toshiba teigė, kad tobulinti yra ką ir galbūt tokie nešiojamieji iš Qosmio serijos rinką pasieks dar šiais metais.<br /></p>
