---
layout: post
status: publish
published: true
title: "„AS mini“: „ASRock Z87E-ITX“ pagrindinė plokštė"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 7857
wordpress_url: http://localhost/site/new/as_mini_asrock_z87eitx_pagrindine_plokste/
date: '2013-11-17 22:20:24 +0200'
date_gmt: '2013-11-17 22:20:24 +0200'
categories:
- Pagrindinės plokštės
- Apžvalgos
---
<p>Daugelis pagrindinių plokščių gamintoją, „ASRock“, prisimena kaip didžiuliam katinui, „AsusTek“ („Asus“), priklausančią pilką pelytę. Tiesą pasakius, niekada „Asus“ tos pelytės suvalgyti neketino, tačiau ją stumdė ir naudojo savo tikslams. Kone visą laiką, kuomet „ASRock“ priklausė „AsusTek“, dukterinė kompanija buvo naudojama kaip biudžetinių (geriausiu atveju vidutinės klasės) produktų kūrėja (platforma), kuriai įžengti į high-end klasė taip ir nebuvo leista. Situacija kardinaliai pasikeitė, kai „ASRock“ gavo nepriklausomybę: ji ne tik stipriai pakėlė savo biudžetinės produkcijos vertę, bet ir tapo konkurencinga aukščiausiame pagrindinių plokščių segmente, kuriame, išėjus „Intel Haswell“ procesoriams, „ASRock“ reprezentuoja „OC Formula“ serija. Pastarąją gamą pasiliksime ateičiai, šįkart susikoncentruodami ties kompaktiškų, bet vis dar spartinimui ir papildomų savybių gausai reiklius vartotojus. Vienintelė Z87 mikroschemų rinkinį turinti „ASRock“ mITX formato Z87E-ITX motininė minimalistiniame ėriuko kailyje saugo tai, kas gali sudominti bet kokio plauko pirkėją, pradedant ieškantį to pačio kompaktiškumo ir baigiant tuo, kuris nenori vardan mITX dizaino prarasti spartinimo galimybių ar pagerintos muzikos reprodukcijos, lyginant su daugeliu kitų pagrindinių plokščių.</p>
<p><img class="aligncenter" style="width: 520px; height: 356px;" src="http://technews.lt/userfiles/Z87E-ITXlogo.jpg" alt="" /></p>
<p>&nbsp;</p>
<ul>
<li><strong>Pakuotė ir komplektacija </strong></li>
<li><strong>Žvilgsnis iš arčiau</strong></li>
<li><strong>Specifikacijos</strong></li>
<li><strong>BIOS</strong></li>
<li><strong>Programinė įranga</strong></li>
<li><strong>Testavimas</strong></li>
<li><strong>Rezultatai</strong></li>
<li><strong>Integruotas garsas</strong></li>
<li><strong>Išvados</strong></li>
</ul>
<p>&nbsp;</p>
<p><strong>Pakuotė ir komplektacija </strong></p>
<p>Ant itin kompaktiškos pakuotės viršaus pavaizduota mechaninė „A-Style akis, kuri taps raktu į HTPC pasaulį. Priešinga pusė leidžia susipažinti su Z87E-ITX dizainu, specifikacijomis ir svarbiausiomis savybėmis, įskaitant „Home Cloud, 802.11ac WiFi + Bluetooth 4.0 palaikymą, auksinius japoniškus kondensatorius, skaitmeninę (Digi) VRM sistemą ir daugelį daugelį kitų unikalių ypatybių.</p>
<p style="text-align: center;"><strong><a href="http://technews.lt/userfiles/DSC_0759.JPG"><img style="width: 232px; height: 155px;" src="http://technews.lt/userfiles/DSC_0759.JPG" alt="" /></a><a href="http://technews.lt/userfiles/DSC_0760.JPG"><img style="width: 232px; height: 155px;" src="http://technews.lt/userfiles/DSC_0760.JPG" alt="" /></a></strong></p>
<p>Į komplektaciją papuola:</p>
<ul>
<li>WiFi antena</li>
<li>4x SATA kabeliai</li>
<li>DVD -&gt; D-Sub adapteris</li>
<li>I/O panelės dangtelis</li>
<li>pora vartotojo gidų</li>
</ul>
<p>Taip pat dėžutėje turėjęs būti DVD su tvarkyklėmis kažkur prapuolė. Matyt, užsiliko pas ankstesnį apžvalgininką.</p>
<p style="text-align: center;"><strong><a href="http://technews.lt/userfiles/DSC_0761.JPG"><img style="width: 232px; height: 155px;" src="http://technews.lt/userfiles/DSC_0761.JPG" alt="" /></a><a href="http://technews.lt/userfiles/DSC_0511.JPG"><img style="width: 232px; height: 155px;" src="http://technews.lt/userfiles/DSC_0511.JPG" alt="" /></a></strong></p>
<p>&nbsp;</p>
<p><strong>Žvilgsnis iš arčiau</strong></p>
<p>„ASRock Z87E-ITX“ tikrai nėra pati seksualiausias kūrinys tarp visų mITX formato Z87 pagrindinių. Tokį įspūdį sudaro aplink visus PCB komponentus palikti balti kvadratėliai, kurie leidžia lengviau sulituoti visus komponentus į jiems skirtas vietas. Kadangi esame matę ne vieną pagrindinę be tokios apdailos, logiška, kad egzistuoja specialios litavimo mašinos arba paprasčių paprasčiausias užglaistymo metodas, kurį „ASRock“ taiko savo aukščiausios klasės „Formula OC“ serijai. Z87E-ITX yra visiško kvadrato formos (17 x 17 cm). Lyginant su mATX ar net ATX formato produktais, mITX dydžio pagrindinė turėtų prarasti nemažą dalį funkcionalumo ir suderinamumo, tačiau šiuo atveju taip nenutinka. Dižiausias nuopelnas atitenka „ASRock“ inžinierių sprendimui LGA1150 lizdą iš apačios kilstelti (toks sprendimas buvo naudojamas ir tebėra naudojamas didesnėje dalyje Z77/Z87 plokščių) link viršutinės dalies. Tai kardinaliai padidina suderinamumą tarp naudojamo trečios šalies CPU aušintuvo ir vaizdo plokštės. Ilgas radiatorius nekels grėsmės apkabinti vienintelį, ne su Z87 PCH, o „Haswell“ lustu susietą,  PCI-Express x16 3.0 lizdą, tačiau atidumo vistiek prireiks į dešinę ir į viršų, kur, atitinkamai, atsiduria viršutinės korpuso konstrukcijos ir du DIMM lizdai. Gana akivaizdu, kad mažyčiai mITX išmatavimai niekada neleis vienu metu naudotis itin masyviais dvibokščiais CPU radiatoriais ir aukšto profilio RAM moduliais, todėl pirmu pasirinkimu taps HTPC tipo arba tiesiog kompaktiški radiatoriai. O tokia erdvė leidžia puikiai į žaidimą įsitraukti uždaroms vandens sistemoms. Jei kažkas galvojo, kad tai vienintelis Z87E-ITX turimas PCI-Express lizdas, tas turi maloniai nustebti. Apvertus pagrindinę plokštę ant kitos PCB pusės randamas mPCIe lizdas, kuris ypač pravers mSATA tipo SSD kaupikliams.</p>
<p style="text-align: center;"><a href="http://technews.lt/userfiles/DSC_0514.JPG"><img style="width: 464px; height: 310px;" src="http://technews.lt/userfiles/DSC_0514.JPG" alt="" /></a></p>
<p style="text-align: center;"><a href="http://technews.lt/userfiles/DSC_0766.JPG"><img style="width: 464px; height: 310px;" src="http://technews.lt/userfiles/DSC_0766.JPG" alt="" /></a></p>
<p style="text-align: center;"><a href="http://technews.lt/userfiles/DSC_0769.JPG"><img style="width: 232px; height: 155px;" src="http://technews.lt/userfiles/DSC_0769.JPG" alt="" /></a><a href="http://technews.lt/userfiles/DSC_0767.JPG"><img style="width: 232px; height: 155px;" src="http://technews.lt/userfiles/DSC_0767.JPG" alt="" /></a></p>
<p>Tarp PCI-Express 3.0 x16 ir maksimaliai į viršų patraukto LGA1150 lizdų patalpintas atskiru radiatoriumi aušinamas Z87 mikroschemų rinkinys. Dešiniau jo – „AzureWave“ mini PCIe plokštė, kuri palaiko naujausią dvigubo diapazono WiFi 802.11ac (2.4 GHz/5 GHz) standartą ir Bluetooth 4.0 protokolą. „Broadcom“ plokštė dviem laideliais prijungta prie išvesčių panelės, kur prijungiama antena. Jos ilgio turėtų pakakti visiems namų gyvenimo atvejams.</p>
<p style="text-align: center;"><a href="http://technews.lt/userfiles/DSC_0770.JPG"><img style="width: 232px; height: 155px;" src="http://technews.lt/userfiles/DSC_0770.JPG" alt="" /></a><a href="http://technews.lt/userfiles/DSC_0777.JPG"><img style="width: 232px; height: 155px;" src="http://technews.lt/userfiles/DSC_0777.JPG" alt="" /></a></p>
<p>Dar kiek dešiniau šeši SATA III 6 Gb/s lizdai, kurie visi prijungti prie Z87 PCH, todėl vartotojas turi galimybę pasinaudoti 0, 1, 5 ir 10 RAID tipais. Pastebėjimas: lizdai sudėlioti taip, kad norint atjungti žemesniame lizde esantį SATA kabelį teks pirmiausiai atjungti virš jo esantį.</p>
<p style="text-align: center;"><a href="http://technews.lt/userfiles/DSC_0696.JPG"><img style="width: 464px; height: 310px;" src="http://technews.lt/userfiles/DSC_0696.JPG" alt="" /></a></p>
<p>Du svarbiausi maitinimo lizdai patalpinti lygiagrečiai vienas kito. ATX12V sau būdingoje vietoje (dešiniau DIMM), 8-pin EPS12V – žemiau VRM grandinę aušinančio radiatoriaus. Kur bebūtų pastarasis lizdas (nekalbame apie jam visiškai neįprastas vietas), visiems naudojantiems ne standartinius CPU aušintuvus rekomenduosime pirmiausiai prijungti EPS kabelį ir tik tada montuoti aušintuvą, nes palįsti po juo su nelanksčiu kištuku gali nebepavykti. Ideliausia vieta EPS lizdui priskirtume DIMM/ATX12V zoną: ir kabelio reiktų trumpesnio, ir nereiktų vingūriuoti per VRM zoną, o ir problemų su dideliais CPU radiatoriaus būtų mažiau. Žemiau ATX12V turime USB 3.0 lizdą dviems priekiniams USB 3.0 portams. Tuo tarpu du vidiniai USB 2.0 kištukai patraukti arčiau Z87 radiatoriaus, kur taip pat priglaustas priekinės panelės audio kištukas. Du ventiliatoriams skirti 4-pin lizdai išdėstyti viršutinėje PCB dalyje:  CPU skirtas – virš VRM radiatoriaus, sisteminis – pačiame dešiniajame kampe.</p>
<p style="text-align: center;"><a href="http://technews.lt/userfiles/DSC_0520.JPG"><img style="width: 232px; height: 155px;" src="http://technews.lt/userfiles/DSC_0520.JPG" alt="" /></a><a href="http://technews.lt/userfiles/DSC_0700.JPG"><img style="width: 232px; height: 155px;" src="http://technews.lt/userfiles/DSC_0700.JPG" alt="" /></a></p>
<p>Nors tai tėra mini-ITX formato pagrindinė, tačiau panaudotas Z87 lustas privertė „ASRock“ sumontuoti attitinkamos prabos VRM grandinę. Z87I-ITX neturi „NexFET“ tipo MOSFET tranzistorių paketo ar 60 A induktorių, tačiau bendras dizainas yra tinkamas aukštų spartinimo rezultatų siekimui. Ši mažylė naudoja tikrą šešių fazių skaitmeninę VRM sistemą, kurią prižiūri ISL6379 PWM valdiklis. Priminsime, kad maksimalus tikrų procesoriui skirtų fazių skaičius Z87 pagrindinėse siekia aštuonias ir visi 14 - 16-os fazių matomi užrašai tėra marketingo triukas, pasitelkiant į pagalbą dubliavimą. Panaudoti DrMOS AOS Z5006QI MOSFET tranzistoriai (35 A), kurie tame pačiame pakete jau turi ir integruotą draiverį.</p>
<p style="text-align: center;"><a href="http://technews.lt/userfiles/Z87E-ITX(VRM).jpg"><img style="width: 464px; height: 313px;" src="http://technews.lt/userfiles/Z87E-ITX(VRM).jpg" alt="" /></a></p>
<p>Z87E-ITX naudoja „Realtec ALC1150“ audio kodeką kartu su „Texas Instruments NE5532“ stiprintuvu, kurio užtenka „pavežti“ 600 omų ausinėms. Pagrindinė taip pat pasižymi „DTS Interactive“ technologijos palaikymu, leidžiant realiu laiku iškoduoti 5.1 kanalo garsą ir jį pateikti per skaitmeninį S/PDIF audio išėjimą. Tuo tarpu DTS Neo:PC programinė įranga stereo sistemų savininkams leis aktyvuoti erdvinio garso virtualizaciją.</p>
<p style="text-align: center;"><a href="http://technews.lt/userfiles/DSC_0690.JPG"><img style="width: 464px; height: 310px;" src="http://technews.lt/userfiles/DSC_0690.JPG" alt="" /></a></p>
<p>Galinė I/O panelė talpina PS/2, eSATA, dvi USB 2.0, keturias USB 3.0 jungtis, taip pat DVI-D, DisplayPort, HDMI portus, Intel I217V NIC, jungtis WiFi antenai bei audio išėjimus, kurie priklauso ALC1150. Atkreipkite dėmesį į tai, kad galinė dalis turi ir Clear_CMOS mygtuką, todėl prireiks šiokio tokio atsargumo dirbant prie I/O panelės.</p>
<p style="text-align: center;"><a href="http://technews.lt/userfiles/DSC_0776.JPG"><img style="width: 464px; height: 310px;" src="http://technews.lt/userfiles/DSC_0776.JPG" alt="" /></a></p>
<p>&nbsp;</p>
<p><strong>Specifikacijos </strong></p>
<p><strong><img style="width: 520px; height: 662px;" src="http://technews.lt/userfiles/Z87E-ITXspecs1.png" alt="" /><img style="width: 520px; height: 336px;" src="http://technews.lt/userfiles/Z87E-ITXspecs2.png" alt="" /></strong></p>
<p><strong>UEFI BIOS</strong></p>
<p>Norint aprašyti visas įmanomas UEFI BIOS skiltis galima sukurti nemažos apimties rašinį, todėl prabėgsime tik per tas funkcijas, kurios vartotoją gali dominti labiausiai. Visų pirma, norisi paminėti, kad „ASRock“ po Z87E-ITX išleidimo tikrai nemiega ir šiai dienai yra pasiūlę jau keturis oficialius BIOS atnaujinimus.</p>
<p>Įvairios UEFI BIOS grafinės implementacijos skirtingam vartotojui gali palikti skirtingą įspūdį, tačiau, tikiu, kad prie kiekvieno BIOS įmanoma priprasti ir vėliau jį girti. Nemanau, kad „ASRock“ pasirinktas retro stilių primenantis dizainas reikalauja pripratimo per sukąstus dantis. Vizualiniu požiūriu tai vienas solidžiausiai atrodančių išpildymų. Nors iš vartotojo ir reikalaujama intensyvaus darbo pelės ratuku, sodrių spalvų derinys leidžia gana patogiai orientuotis tarp aštuonių pagrindinių skyrių. Skyriai ir jose randami laukeliai su skirtingomis opcijomis atverčiami be pastebimo vėlinimo, pelės kursorius juda tolygiai.</p>
<p>Pagrindiniame skyriuje pažymėta informacija apie turimą sistemą: įdiegtas CPU, jo dažnis, naudojama UEFI versija, įdiegtos operatyvios atminties kiekis ir t.t. Čia rasime vartotojo gidą, kuris supažindins su visais UEFI randamais nustatymais.</p>
<p><a href="http://technews.lt/userfiles/131118010716.jpg"><img style="width: 520px; height: 390px;" src="http://technews.lt/userfiles/131118010716.jpg" alt="" /></a></p>
<p>„Haswell“ procesoriaus su atrakintu daugikliu trūkumas neleidžia įsijausti į OC Tweaker sekciją per daug rimtai. Pirmas įspūdis toks, kad parinkčių gausa turėtų patenkinti ir pakankamai reiklų spartintoją: CPU, jo spartinančios atminties, integruoto įtampos reguliatoriaus įtampos. Gretimai galima išsikviesti DRAM Tweaker laukelį. „ASRock“ siūlo „MultiCore Enhancement“ funkciją, kuri gamykliniu variantu yra įjungta. Tai gana kontraversiška funkcija, kurios pirminė aktyvacija, panašu, priklauso nuo konkrečios BIOS versijos. Šio išplėtimo esmė nesilaikyti Turbo Core funkcijos, kuri keičia CPU dažnį nuo naudojamų branduolių skaičiaus. Pavyzdžiui, aplikacijai apkraunant vieną branduolį fiksuojamas 3.8 GHz dažnis, du branduolius – 3.7 GHz, apkraunant tris branduolius – 3.6 GHz dažnis, o visus keturis – 3.5 GHz. Aktyvavus „MultiCore Enhancement“, fiksuojamas maksimalus dažnis (3.8 GHz) nepriklausomai nuo apkraunamų branduolių skaičiaus. Dėja, pasak „Intel“, ši funkcija pažeidžia garantiją. Vis dėlto nematome nieko potencialiai tragiško, kodėl nesilaikant Turbo Core algoritmų to garantinio serviso gali prireikti. Daugelio mazgų (Vcore Overdrive, Vcore voltage additional offset, CPU Cache Overdrive…) įtampos koregavimo žingsniai atitinka 0,001 v, tuo tarpu PCH ir DRAM įtampa keliama arba didinama 0,005 v žingsneliais. „DRAM Tweaker“ leidžia keisti modulių atsako laikus ir dažnį. Nustačius rankinį režimą galima pasirinkti net DDR3-4000 režimą. Beprotiška...</p>
<p><a href="http://technews.lt/userfiles/131118010757.jpg"><img style="width: 520px; height: 390px;" src="http://technews.lt/userfiles/131118010757.jpg" alt="" /></a></p>
<p><a href="http://technews.lt/userfiles/131118010842.jpg"><img style="width: 520px; height: 390px;" src="http://technews.lt/userfiles/131118010842.jpg" alt="" /></a></p>
<p>„Advanced“ sekcija apima energijos taupymo režimų valdymą, aparatinio virtualizacijos lygio parinktis, mikroschemų rinkinio, integruoto grafinio posistemio ir kitų papildomų kontrolerių valdymą.</p>
<p><a href="http://technews.lt/userfiles/131118010924.jpg"><img style="width: 520px; height: 390px;" src="http://technews.lt/userfiles/131118010924.jpg" alt="" /></a></p>
<p>Tuo tarpu įrankių sekcija talpina keletą „ASRock“ naujovių, kurios ne tik sudomina, bet ir gali būti labai naudingos. „System Browser“ iššaukia Z87E-ITX schematinį brėžinį, kuris teikia informaciją apie įdiegtą CPU, atminties modulius, SATA/USB įrenginius.</p>
<p><a href="http://technews.lt/userfiles/131118010935.jpg"><img style="width: 520px; height: 390px;" src="http://technews.lt/userfiles/131118010935.jpg" alt="" /></a></p>
<p><a href="http://technews.lt/userfiles/131118010955.jpg"><img style="width: 520px; height: 390px;" src="http://technews.lt/userfiles/131118010955.jpg" alt="" /></a></p>
<p>„Online Management Guard“ leidžia valdyti tinklo būseną, jį aktyvuojant ar deaktyvuojant  sistemos šeimininkui norimą valandą. Taip sukuriama apsauga nuo mažų vaikų, tačiau ją galima apeiti iššaukus Clear_CMOS funkciją.</p>
<p><a href="http://technews.lt/userfiles/131118011006.jpg"><img style="width: 520px; height: 390px;" src="http://technews.lt/userfiles/131118011006.jpg" alt="" /></a></p>
<p>„UEFI Tech Service“ parinktis leidžia vartotojui iš BIOS terpės susisiekti su „ASRock“ techniniu servisu. Laiške nurodomos pastebėtos BIOS spragos ar tiesiog iškilusios problemos, kurios pasiekia gamintoją. Iš šio skyriaus taip pat galima atnaujinti UEFI versiją. Tam skirti du būdai: automatinis, naudojantis interneto prieiga, arba mechaninis, pasinaudojus išorinėmis laikmenomis.</p>
<p><a href="http://technews.lt/userfiles/131118011042.jpg"><img style="width: 520px; height: 390px;" src="http://technews.lt/userfiles/131118011042.jpg" alt="" /></a></p>
<p>„Dehumidifier“ parinktis ne ką mažiau įdomi. Ją aktyvavus, po PC išjungimo sisteminiai ventiliatoriai paliekami suktis. Tai gali apsaugoti nuo kondensato susidarymo korpuso viduje didelio drėgnumo šalyse, kuomet aplinkos temperatūra staigiai nukrenta.</p>
<p>„H/W monitor“ skiltyje realiu laiku rodomos pagrindinės PSU įtampos bei čia taip pat galima susikonfigūruoti CPU ir sisteminių aušintuvų darbinius profilius. Ir čia „ASRock“ padirbėjo puikiai. Dažniausiai tenka matyti „low-high-threshold“ parinktis, tačiau Z87E-ITX atveju yra skirtos penkios nepriklausomos pakopos, kurių kiekvienai galima priskirti norimą temperatūros/RPM (%) kombinaciją. Maža to, minimalus greitis gali būti nustatytas 0 % RPM, o tai reiškia, kad nukritus temperatūroms žemiau minimalių, dalis sistemos veiks pasyviu režimu. Trūkumas tiks toks, kad parinkčių vertės negali būti keičiamos pelės judesiais ir visas konfigūravimas atliekamas rankiniu būdu. Dešinėje pusėje esantis grafinis apipavidalinimas yra visiškai nejautrus lentelėje surašytoms vertėms.</p>
<p><a href="http://technews.lt/userfiles/131118011109.jpg"><img style="width: 520px; height: 390px;" src="http://technews.lt/userfiles/131118011109.jpg" alt="" /></a></p>
<p><a href="http://technews.lt/userfiles/131118011201.jpg"><img style="width: 520px; height: 390px;" src="http://technews.lt/userfiles/131118011201.jpg" alt="" /></a></p>
<p><a href="http://technews.lt/userfiles/131118011206.jpg"><img style="width: 520px; height: 390px;" src="http://technews.lt/userfiles/131118011206.jpg" alt="" /></a></p>
<p>&nbsp;</p>
<p><strong>Programinė įranga</strong></p>
<p>„ASRock Z87E-ITX“ komplektuojama su „A-Tuning“ programine įranga, kuri leidžia „Windows terpėje pasiekti spartinimo, stebėjimo (angl. monitoring) valdymą bei keletą kitų papildomų savybių. Operacijų sekcija leidžia pasirinkti autimatinio spartinimo (performance), standartinės (standard) ir taupymo (power saving) režimus.</p>
<p><a href="http://technews.lt/userfiles/A-Tuning(1).png"><img style="width: 520px; height: 337px;" src="http://technews.lt/userfiles/A-Tuning(1).png" alt="" /></a></p>
<p><a href="http://technews.lt/userfiles/A-tuning(5).png"><img style="width: 520px; height: 337px;" src="http://technews.lt/userfiles/A-tuning(5).png" alt="" /></a></p>
<p>Įrankių sekcija apima tris funkcijas: „XFast RAM“, „Fan-Tastic Tuning“ ir jau BIOS aplinkoje sutiktą „Dehumidifier“. Nors DRAM kainos šiuo metu išlieka stabiliose aukštumose, RAM disko sukūrimas neretam vartotojui gali pasirodyti patraukliu užsiėmimu. Šiai procedūrai „XFast RAM“ įrankis pasiūlys reikalingų nustatymų, pavyzdžiui, atvaizdo atkūrimą (angl.backup) po sistemos perkrovimo. „Fan-Tastic Tuning“ iš esmės yra tas pats BIOS‘e sutikto ventiliatorių valdymo būdas, tačiau dar šiek tiek patobulėjęs. Čia ne tik atsiradę daugiau temperatūros/RPM laukelių, bet ir galima pasinaudoti pele, linijoje esančius taškus tempiant aukštyn ar žemyn. „ASRock“ taip pat siūlo ventiliatorių kalibratorių, leidžiantį patikrinti, kaip ventiliatorių sūkiai kis priklausomai nuo užkoduotos vartotojo konfigūracijos.</p>
<p><a href="http://technews.lt/userfiles/A-tuning(7).png"><img style="width: 520px; height: 338px;" src="http://technews.lt/userfiles/A-tuning(7).png" alt="" /></a></p>
<p><a href="http://technews.lt/userfiles/A-tuning(8).png"><img style="width: 520px; height: 337px;" src="http://technews.lt/userfiles/A-tuning(8).png" alt="" /></a></p>
<p>„System info“ sekcijoje randame monitoringo modulį ir laukelį, vedantį į „System Browser“. Temperatūros, ventiliatorių sūkiai ir parametrai yra fiksuojami realiu laiku, tačiau „ASRock“ neįdiegė registravimo (angl. logging) funkcijos.</p>
<p><a href="http://technews.lt/userfiles/A-tuning(2).png"><img style="width: 520px; height: 338px;" src="http://technews.lt/userfiles/A-tuning(2).png" alt="" /></a></p>
<p><a href="http://technews.lt/userfiles/A-tuning(3).png"><img style="width: 520px; height: 338px;" src="http://technews.lt/userfiles/A-tuning(3).png" alt="" /></a></p>
<p>Neturėdami K raide pažymėto „Haswell“ procesoriaus ypač nuodugniai nenagrinėjome „OC Tweaker“ siūlomų parametrų, tačiau panašu, kad čia spartintojas susidurs su tam tikromis limitacijomis (neleidžiama keisti keletą svarbių sisteminių dažnių mazgų, DRAM vėlinimo laikų) ir bus priverstas rezultatų siekti pasinaudodamas BIOS prieiga.</p>
<p><a href="http://technews.lt/userfiles/A-tuning(4).png"><img style="width: 520px; height: 337px;" src="http://technews.lt/userfiles/A-tuning(4).png" alt="" /></a></p>
<p><a href="http://technews.lt/userfiles/A-tuning(6).png"><img style="width: 520px; height: 338px;" src="http://technews.lt/userfiles/A-tuning(6).png" alt="" /></a></p>
<p style="text-align: center;"><span style="font-size: 11px;">Pavargai nuo ryškių korpuso power/HDD LED šviesų? Laikas pasinaudoti „Good Night LED“. </span></p>
<p>&nbsp;</p>
<p><strong>Testavimas </strong></p>
<ul>
<li><strong>Procesorius:</strong> Intel Core i5-4570 ES (3.2 GHz/ 3.6 GHz Turbo)</li>
<li>                         Intel Core i5-3570K (3.4 GHz/ 3.8 GHz Turbo)</li>
<li><strong>Pagrindinė plokštė: </strong>ASRock Z87E-ITX (M1.21A)</li>
<li>                                     MSI Z77A-G43</li>
<li><strong>RAM atmintis: </strong>Kingston Beast 4 GB 2400 MHz CL11</li>
<li><strong>Vaizdo plokštė: </strong>Integruota į CPU</li>
<li><strong>SSD kaupiklis:</strong> Samsung 840 Pro 120 GB</li>
<li><strong>PSU:</strong> Corsair HX850</li>
<li><strong>Korpusas:</strong> Nanoxia Deep Silence 2</li>
<li><strong>Operacinė sistema: </strong>Windows 7 SP1 x64</li>
</ul>
<p style="text-align: center;"><strong><img style="width: 520px; height: 498px;" src="http://technews.lt/userfiles/cpuID.png" alt="" /></strong></p>
<p>Gretimai keletos populiaresnių testų pasirinkome „Intel Ivy Bridge“ sistemą. Tam tikruose testuose „Core i5-3570K“ dažnis buvo specialiai sumažintas iki 3.6 GHz, taip bandant parodyti „clock for clock“ skirtumą tarp „Haswell“ ir „Ivy Bridge“ mikro architektūros procesorių.</p>
<p>Temperatūros buvo matuotos pasitelkiant Prime95 apkrovos įrankį. Maksimalus energijos suvartojimas buvo fiksuojamas viso testavimo metu.</p>
<p style="text-align: center;"><a href="http://technews.lt/userfiles/DSC_0687.JPG"><img style="width: 232px; height: 155px;" src="http://technews.lt/userfiles/DSC_0687.JPG" alt="" /></a><a href="http://technews.lt/userfiles/DSC_0689.JPG"><img style="width: 232px; height: 155px;" src="http://technews.lt/userfiles/DSC_0689.JPG" alt="" /></a></p>
<p style="text-align: center;"><img style="width: 464px; height: 310px;" src="http://technews.lt/userfiles/DSC_0657(1).jpg" alt="" /></p>
<p>&nbsp;</p>
<p><strong>Rezultatai </strong></p>
<p>Kadangi apžvalgos pagrindinis tikslas buvo susipažinti su pačia Z87E-ITX pagrindine, testuose užfiksuoti rezultatai paliekami skaitytojo nagrinėjimui.</p>
<p style="text-align: center;"><img style="width: 482px; height: 309px;" src="http://technews.lt/userfiles/Z87E-ITX(3)(2).png" alt="" /></p>
<p style="text-align: center;"><img style="width: 482px; height: 309px;" src="http://technews.lt/userfiles/Z87E-ITX(1)(2).png" alt="" /></p>
<p style="text-align: center;"><img style="width: 482px; height: 309px;" src="http://technews.lt/userfiles/Z87E-ITX(2)(2).png" alt="" /></p>
<p style="text-align: center;"><img style="width: 482px; height: 309px;" src="http://technews.lt/userfiles/Z87E-ITX(4)(2).png" alt="" /></p>
<p style="text-align: center;"><img style="width: 482px; height: 309px;" src="http://technews.lt/userfiles/Z87E-ITX(5)(2).png" alt="" /></p>
<p style="text-align: center;"><img style="width: 482px; height: 309px;" src="http://technews.lt/userfiles/Z87E-ITX(8)(2).png" alt="" /></p>
<p style="text-align: center;"><img style="width: 482px; height: 309px;" src="http://technews.lt/userfiles/Z87E-ITX(10)(1).png" alt="" /></p>
<p style="text-align: center;"><img style="width: 482px; height: 309px;" src="http://technews.lt/userfiles/Z87E-ITX(12).png" alt="" /></p>
<p style="text-align: center;"><img style="width: 482px; height: 309px;" src="http://technews.lt/userfiles/Z87E-ITX(9)(2).png" alt="" /></p>
<p style="text-align: center;"><img style="width: 482px; height: 309px;" src="http://technews.lt/userfiles/Z87E-ITX(11)(2).png" alt="" /></p>
<p>&nbsp;</p>
<p><strong>Integruotas garsas </strong></p>
<p>„MSI Z77A-G43“ – senesnės kartos biudžetinė motininė plokštė, kurioje nebuvo pagalvota apie jokį išskirtinumą montuojant garso lustą, tad garso kokybė, kaip ir dažnai pasitaikančiose motininėse plokštėse, tik pusėtinas. Jis veikia, nėra itin prastas, tad blogo atsiliepimo sulaukti negali, tačiau ar vertinčiau ją kaip kažką, ką mėgtų melomanas? Ne, nes bent kiek muzikos kokybę vertinančiam asmeniui siūlyčiau iškart įsigytį atskirą garso plokštę.</p>
<p>„ASRock Z87E-ITX“ ir „MSI Z77-G43“ konkurentais vargu ar pavadinsi, kadangi „ASRock panaudotas garso lustas tikrai kokybiškas ir garsą perteikia kur kas tiksliau, su minimaliais iškraipymais. Tai didelis žingsnis pirmyn. „Realtec ALC1150“ užteks ir jo kokybė tenkins ne vieną melomaną, paliekant gerą įpūdį net užkietėjusiems melomanams. Garso aiškumas bei detalumas be jokių pašalinių trugdžių sukelia šypseną  veide, o jau seniai klausyti kūriniai pasirodo turėjo dar kai ką, ko prieš tai negirdėjome.</p>
<p>„Asus Xonar D2“ – aiškus favoritas tarp šių motininėse plokštėse įmontuotų garso lustų, tačiau ir kainą už kurią sumokame pirkdami D2, mano nuomone, neatstoja to skirtumo, kurį jaučiame pereidami nuo „ASRock Z87E-ITX“ motininėje įmontuoto ALC1150. Ar rekomenduočiau D2 prie jau minėto MSI Z77 motininės plokštės? Ar tai būtų didelis žingsnis vardan geresnės kokybės? Tikrai taip. Ar tą patį siūlyčiau daryti su naująją „ASRock Z87E-ITX“? Dėja, rekomenduoti nesiryžčiau, kadangi sumokėti pinigai nebus taip gerai panaudoti kaip prieš tai minėtame variante.</p>
<p>Vertinant garso posistemes buvo klausoma tiek populiari POP, dubstep, Drum &amp; Bass, ar kita, kiekvieną dieną per radijo imtuvą girdima muzika, tiek atsižvelgtą į subtilesnį audiofilų mėgstamą srįtį bei pilnai perklausytos keletas simfoninio orchestro kūrinių, operos vokalai, Jazz/Blues stiliaus kūriniai, senoji klasika. Buvo klausomąsi tiesiai iš studijinių įrašų (loseless/FLAC formatas).</p>
<p><img style="width: 520px; height: 122px;" src="http://technews.lt/userfiles/Z87E-ITXrightmark.png" alt="" /></p>
<p style="text-align: center;"><span style="font-size: 10px;">Konvertuoti taškai neparodo nedidelio realaus naudojimosi skirtumo tarp „ASRock“ ir „Asus“ garso sprendimų bei milžinisško skirtumo tarp „ASRock“/„Asus“ ir MSI garso posistemių </span></p>
<p><strong>Išvados</strong></p>
<p>Be jokių abejonių Z87E-ITX yra pakankamai įspūdinga mini ITX pagrindinė plokštė. „ASRock“ išmaniai sugebėjo apjungti daugelį dalykų, pradedant solidžiu inžineriniu dizainu ir siūlomomis savybėmis bei baigiant UEFI BIOS išpildymu. Turbūt daugelis nesitiki, kad tokio tipo mažylės gali būti sukurtos rimtam spartinimui, tačiau net ir neturėdami „Haswell K“ procesoriaus galime drąsiai tarti, kad Z87E-ITX turi viską, ko reikia žengimui link solidžių rezultatų. Čia yra Z87 lustas, čia yra labai patrauklia grafine sąsają pasižymintis ir didelį skaičių keičiamų OC parametrų turintis UEFI BIOS, ir galiausiai veiksni kokybiška šešių fazių VRM sistema. Turbūt „ASRock“ pasiūlyta UEFI BIOS koncepcija nusipelnė daugiausiai gerų žodžių. Vietoje sutrikimų radome praverčiančius „System Browser“, „UEFI Tech Service“ įrankius. Tiesa, pastaruoju pasinaudoti nebuvo prasmės ir „ASRock“ nesulaukė laiško „Hiustone, mes turime problemą”. Džiugu, kad „ASRock“ neabejotinai atkreipė dėmesį į labai dažną vartotojo prašymą turėti kuo patrauklesnį ventiliatorių valdymą: UEFI BIOS leidžia susikurti penkių žingsnių temperatūros/RPM profilį, išlaikant galimybę ventiliatorius visiškai išjungti temperatūrai pasiekius minimalias ribas. Puikus „ASRock“ darbas perkeliamas į „Windows“ aplinką ir A-Tuning“ išplečia pakopų skaičių, atsiranda pelei paklūstanti grafinė sąsaja bei galimybė realiu laiku ištestuoti sukalibruotą profilį. Ne vienas pasakys, kad nuo kondensato kaupimosi korpuse apsauganti „Dehumidifier“ funkcija yra šnipštas (ir greičiausiai sutiksiu, kad mūsų krašte ji nėra aktuali), tačiau kodėl gi mylinties savo mini PC po įtemptos žaidimų sesijos papildomai nepaaušinus sistemos? Primena „Enermax“ idėją maitinimo šaltinių rinkoje.</p>
<p>Jei UEFI BIOS galimybės paliko labai gerą įspūdį, tai Z87E-ITX turimos savybės žengia neatsilikdamos. Visų pirma, tai integruotas naujausios kartos 802.11ac Wi-Fi modulis, kuris apie dviejų metrų atstumu nuo atitinkamos kokybės maršrutizatoriaus išvysto ~430 Mb/s spartą. Visų antra, matyti 802.11ac modulį 500 litų vertės pagrindinėje yra gana neįprastas dalykas, išsiaiškinant, kad tai vienas pigiausių tokio tipo sprendimų rinkoje. Antrasis Z87E-ITX koziris – „Realtec ALC1150“ kodekas su „Texas Instruments NE5532“ ausinių stiprintuvu. Atkūrimo skirtumas lyginant su „Realtec ALC892“ skyrėsi kaip diena nuo nakties. Nors dedikuota „Asus Xonar D2“ vis dėl to turėjo pranašumą, daugelį susigundžiusių panašaus lygio garso plokštės pirkimu paskirtos investicijos nuvils. Realia atnaujinimo stotele nebent gali tapti „Asus Xonar Essence“ ar „Creative Sound Blaster ZxR“ tipo produktas. Pridėkime DTS, mini PCI-E lizdą, gigabitinį Intel tinklo modulį, šešis SATA 6 Gb/s lizdus, marketingo triuką nevisiškai primenančią „XFast-USB“ funkciją bei „Home Cloud“ servisą, kuris „Windows 8“ naudotojams prie Z87E-ITX ir jos sitemos leis prisijungti nuotoliniu būdu iš bet kurio pasaulio krašto, ir turime itin solidų funkcionalumo-savybių derinį.</p>
<p>Kur labiausiai Z87E-ITX verta kritikos – tai ne tobulas komponentų išdėstymas ant PCB.  CPU maitinantis 8-pin EPS12V kištukas neturėtų būti žemiau VRM zonos, priekinės panelės audio ir vidiniai USB 2.0 lizdai idealiu atveju turėtų atsirasti šalia ATX12V, SATA lizdai neturėtų blokuoti vienas kito, o pagyrimų nestokojanti ventiliatorių valdymo sistema galėtų turėti daugiau nei 2 jiems skirtus lizdus. Galbūt kadangi tai mini ITX pagrindinė aptikti trūkumai taip pat priskiami mini zonai. Nieko kritiško išdėstyme, nieko kritiško šiek tiek šlifavimo reikalaujančiai „A-Tuning“ programinei įrangai, nieko labai bjauraus, nors Z87E-ITX ir nėra pati seksualiausia mažylė rinkoje.</p>
<p>Šiuo metu aukštesnės klasės mini ITX rinka susidomėjusios tik A raidės: „ASRock“ ir „Asus“. MSI ir „Gigabyte“ šioje lygoje nežaidžia ir siūlo mažiau patrauklius Z87 gaminius tiek savybių, tiek išplanavimo prasme. Kainuodama <a href="http://www.skytech.lt/z87eitx-asrock-z87eitx-socket-lga1150-intel-z87-2xddr3-max-ram-16gb-intel-4600-d-p-150571.html"><strong>~515 litus</strong></a> Z87E-ITX jaučia grėsmę iš „Asus Z87I-Pro“ (540 lt), tačiau vistiek išlaiko „įsigijęs – toli gražu liksi nenusivylęs“ etiketę.</p>
<p style="text-align: center;"><img style="width: 200px; height: 200px;" src="http://technews.lt/userfiles/technewsrecommended_vectorized%282%29.png" alt="" /></p>
