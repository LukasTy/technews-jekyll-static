---
layout: post
status: publish
published: true
title: VIZO Master Panel II apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 164
wordpress_url: http://localhost/site/new/vizo_master_panel_ii_apzvalga/
date: '2009-01-24 12:50:18 +0200'
date_gmt: '2009-01-24 12:50:18 +0200'
categories:
- Multimedia įrenginiai
- Apžvalgos
---
<p>Taivano kompanija <i>VIZO</i> pasaulyje žinoma kaip įvairių kompiuterių aksesuarų gamintoja. Šiandien nuodugniau pažvelgsime į vieną jų gaminį – <i>VIZO Master Panel II</i> priekinę kompiuterio panelę.</p>
<p><i>VIZO</i> savo srityje toli gražu nėra naujokė. Dar 1992 metais įkurta kompanija gamina aušintuvus kietiesiems diskams, nešiojamiesiems kompiuteriams, lustų rinkiniams bei korpusams, taip kortelių skaitytuvus, kietųjų diskų dėklus, įvairius komponentus "modder'iams". Visgi šiandien dėmesys sukoncentruotas į patobulintą <i>Master Panel</i> variantą, <i>Master Panel II</i>. Taigi susipažinkite su apžvalgos turiniu.</p>
<p><b>Pakuotė ir priedai</b><br />
<br /><b>Master Panel II savybės</b><br />
<br /><b>Įrengimas</b><br />
<br /><b>Įvertinimas ir išvados</b></p>
<p><b>Pakuotė ir priedai</b></p>
<p><a class="ns" href="http://www.technews.lt/upl/Failai/Panelboxfront.jpg">
<div class="imgright"><img src="http://www.technews.lt/upl/Failai/Panelboxfrontsmall.jpg" border="1" /></div>
<p></a><a class="ns" href="http://www.technews.lt/upl/Failai/Panelboxfback.jpg"><br /><img src="http://www.technews.lt/upl/Failai/Panelboxfbacksmall.jpg" /><br /></a></p>
<p><i>VIZO Master Panel II</i> pakuotė niekuo neišsiskiria. Paprastos kartoninės dėžutės priekyje didžiąją dalį užima paties gaminio fotografija ir mažesnės kai kurių jungčių fotografijos. Tuo tarpu galinė įpakavimo pusė kur kas informatyvesnė. Čia gamintojas pažymėjo gaminio specifikacijas bei pakuotės turinį, apie kuriuos šiek tiek vėliau. </p>
<p><a class="ns" href="http://www.technews.lt/upl/Failai/Panelisimta.jpg"><br /><img src="http://www.technews.lt/upl/Failai/Panelisimtasmall.jpg" /><br /></a></p>
<p>Atsidarę dėžutę randame į permatomą plastiką sudėtus <i>Master Panel II</i>, visą krūvą supakuotų laidų, vartotojo vadovą ir diską su tvarkyklėmis. </p>
<p><a class="ns" href="http://www.technews.lt/upl/Failai/Panelaccesories.jpg"><br /><img src="http://www.technews.lt/upl/Failai/Panelaccesoriessmall.jpg" /><br /></a></p>
<p><img src=" http://www.technews.lt/upl/Failai/MasterPanel2komplektacija.PNG" /></p>
<p><b>Master Panel II savybės</b></p>
<p><img src=" http://www.technews.lt/upl/Failai/Masterpanelspecifikacijos.PNG" /></p>
<p>Priedų komplektas išties gausus, tačiau ne veltui. Užtenka pažiūrėti į įrenginio savybes, kad taptų aišku, jog be šių priedų bus sunku išsiversti.<br />
<br />Į 5.25" kompiuterio nišą montuojamas įrenginys turi dvi standartines USB jungtis, kurios veikia prijungtos prie pagrindinės papildomų USB jungčių kontaktų, taip pačiai prie pagrindinės plokštės jungiamą vieną <i>Firewire</i> jungtį, eSATA lizdą, su pagrindine plokšte ar atskiru SATA kontroleriu jungiamą įprastiniu SATA lizdu, tris įprastai garso plokštėje randamas jungtis, RCA lizdą, kuriuo galima TV tiunerio vaizdo įvesties jungtį perkelti į kompiuterio priekį. Panelė taip pat gali valdyti du ventiliatorius.</p>
<p><a class="ns" href="http://www.technews.lt/upl/Failai/PanelFront.jpg">
<div class="imgright"><img src="http://www.technews.lt/upl/Failai/PanelFrontsmall.jpg" border="1" /></div>
<p></a><a class="ns" href="http://www.technews.lt/upl/Failai/Panel%20back.jpg"><br /><img src="http://www.technews.lt/upl/Failai/Panel%20back%20small.jpg" /><br /></a></p>
<div class="imgright"><img src="http://www.technews.lt/upl/Failai/Panelfancablessmall.jpg" border="1" /></div>
<p>Pastaroji funkcija atliekama dvejais priekyje esančiais potenciometrais, kurie atskirai gali tiekti ventiliatoriams nuo +4 (kai kurie ventiliatoriai prie tokios įtampos apskritai neveikia) iki +12 voltų (standartinės) įtampos. Potenciometrų rankenėlės metalinės ir palieka gerą įspūdį. Pridedami laidai aušintuvų prijungimui gali pasitarnauti dvejopai. Pirmiausiai, jie puikiai tiks, jei ventiliatorių laidai yra per trumpi, kad pasiektų <i>Master Panel II</i>. Taip pat, kadangi laidai nėra visiškai įprasti, o Y (V) tipo, viena laido atšaka gali būti prijungiama prie pagrindinės plokštės, ar, pavyzdžiui, korpuso LCD ekrano. Tokiu būdu paliekama galimybė stebėti ventiliatorių apsukas, nors pati panelė tokios funkcijos ir nesiūlo.</p>
<p>Struktūriškai panelė sudaryta tarsi iš trijų dalių: aušintuvų valdiklio, kortelių skaitytuvo ir likusių USB, garso bei kitų papildomų lizdų dalies. Iš tiesų visa tai ir yra trys atskiros plokštės, tarpusavyje niekuo nesijungiančios. Aušintuvų valdymo sritis atskirai jungiama prie molex tipo lizdo, kortelių skaitytuvas - prie papildomų USB jungčių kontaktų pagrindinėje plokštėje, o trečioji dalis yra tiesiog plokštė su į priekį išvestomis jungtimis, kurių daugelis taip pat jungiama į pagrindinę plokštę.</p>
<p><a class="ns" href="http://www.technews.lt/upl/Failai/PanelTop.jpg">
<div class="imgright"><img src="http://www.technews.lt/upl/Failai/PanelTopSmall.jpg" border="1" /></div>
<p></a><a class="ns" href="http://www.technews.lt/upl/Failai/PanelBottom.jpg"><br /><img src="http://www.technews.lt/upl/Failai/PanelBottomsmall.jpg" /><br /></a></p>
<p>Atminties kortelių skaitytuvas naudoja <a class="ns" href="http://www.alcormicro.com/system/upload/p_download/54/download.pdf"><i>Alcor Micro AU6375</i></a> valdiklį ir palaiko daugumą labiausiai paplitusių atminties kortelių tipų. Į pirmąjį lizdą galima dėti <i>Compact Flash (CF)</i> bei <i>Microdrive (MD)</i>, į antrąjį – <i>Memorystick, MemoryStick PRO</i>, į trečiąjį <i>SmartMedia (SM)</i>, o į ketvirtąjį – <i>MultiMediaCard (MMC)</i> bei <i>Secure Digital (SD)</i> korteles. Pasitelkus adapterius sąrašas dar padidėja (žiūrėti specifikacijų lentelę). Prie kiekvieno lizdo parašyta, kokias atminties korteles į jį galima dėti. Sąrašas gana platus, ir jame pasigesti galima nebent <i>xD</i> tipo atminties kortelių, dažniausiai sutinkamų <i>Olympus</i> ir <i>Fujifilm</i> fotoaparatuose.</p>
<p><b>Įrengimas</b></p>
<p><a class="ns" href="http://www.technews.lt/upl/Failai/Panelsujungtilaidai.jpg">
<div class="imgright"><img src="http://www.technews.lt/upl/Failai/Panelsujungtilaidaismall.jpg" border="1" /></div>
<p></a> <br /><img src="http://www.technews.lt/upl/Failai/juostelessmall.jpg" /></p>
<p>Kaip jau galėjote pastebėti, visi laidai su lipdukais, ant kurių užrašyti laidų pavadinimai, todėl net ir mažiau patyrę vartotojai nesunkiai supras, kur yra koks laidas. Visgi ant pačios panelės vidinių jungimo lizdų nėra nurodyta, kur kokį laidą jungti, tačiau čia gelbsti nors ir trumpas, tačiau aiškus vartotojo vadovas. Netgi be jo beveik neįmanoma laidų sujungti netinkamai, nes laidai paprasčiausiai fiziškai netelpa į netinkamus lizdus.<br />
<br />Sujungus visus laidus (jeigu tikrai nuspręsite visus juos naudoti), visi jie netvarkomi gali susipinti į tikrą raizgalynę (laidų tikrai daug). Visgi <i>VIZO</i> šiek tiek palengvina situaciją pridėdama tris juosteles laidų surišimui ir fiksavimui. Jomis tikrai patarčiau pasinaudoti.<br />

<div class="imgright"><img src=" http://www.technews.lt/upl/Failai/Panelaudiolaidaismall.jpg" border="1" /></div>
<p>Jeigu USB, Firewire ir eSATA jungtys, esančios priekinėje panelėje, yra jungiamos į pagrindinę plokštę kompiuterio viduje, tai garso išvesties ir įvesties lizdai bei RCA lizdas jungiami laidais prie kompiuterio galinės panelės ar kitų plokščių iš išorės. Dėl to <i>VIZO</i> prideda praplėtimo lizdo dangtelį su anga, pro kurią į išorę gali patekti laidai. Garso išvesties ir mikrofono jungtys galbūt nėra tokios reikalingos kompiuterio priekyje, kadangi dauguma korpusų jas jau turi, o naudojantis panelėje esančiomis jungtimis be šakotuvo pagalbos nepavyks pasinaudoti šiomis jungtimis korpuso gale, kur dažniausiai būna prijungtos kolonėlės ir mikrofonas. Visgi <i>VIZO</i> tikslas buvo pagaminti universalų gaminį.</p>
<p><a class="ns" href="http://www.technews.lt/upl/Failai/Panelideta.jpg"><br /><img src="http://www.technews.lt/upl/Failai/Panelidetasmall.jpg" /><br /></a></p>
<p>Visa panelė pagaminta iš juodos spalvos plastmasės, tik šonuose yra įlietos metalinės veržlės, kurios ir leidžia <i>Master Panel II</i> įtvirtinti korpuse.<br />
<br />Žinoma, pilkos spalvos korpuse šalia baltos spalvos optinio įrenginio panelė nevisai gerai įsikomponuoja į bendrą vaizdą, tačiau panelės dizainas konservatyvus, ir neabejoju, kad juodame korpuse ji puikiai įsikomponuotų.<br />
<br />Galiausiai sujungus visus panelės laidus ir įjungus maitinimo laidą kompiuterio į maitinimo bloką iš karto užsižiebia kraštinis žalias šviesos diodas (jį nesunkiai galima išjungti ištraukus LED maitinimo laidelį iš panelės). Raudonas diodas indikuoja, kai atminties kortelė yra įdėta ir vyksta skaitymas ar rašymas į ją.<br />
<br />Užkrovus <i>Windows XP</i>, operacinė sistema atpažino kortelių skaitytuvą kaip keturis naujus įrenginius, kuriais beveik iš karto galima naudotis. Tvarkyklių kompaktinis diskas reikalingas Windows 98 operacines sistemas naudojantiems vartotojams. Visgi vargu, ar tokių vartotojų daug.</p>
<p><b>Įvertinimas ir išvados</b></p>
<p>Ant gaminio dėžutės ne veltui puikuojasi užrašas "No need to go the back... Do it in the front!!". <i>VIZO</i> į <i>Master Panel II</i> pasistengė sudėti visas jungtis, kurių gali prireikti kompiuterio priekyje. Tiek kortelių skaitytuvas, tiek aušintuvų reguliatoriai veikė be problemų. Iš tiesų gaminys nėra toks, kuriame būtų galima ieškoti kažkokių trūkumų. Jis tiesiog atlieka tai, ką ir turėtų. Funkcijų gausa, be abejo, išsiskiria <i>Master Panel II</i> iš kitų panašių produktų. Šį gaminį rekomenduoti galiu tiems, kuriems iš tiesų dažnai tenka perkelti informaciją į/iš atminties kortelių ir išorinių kietųjų diskų bei tiems, kurie nori bet kada reguliuoti kompiuterio aušintuvų apsukas. Kitiems jis bus tiesiog gražus žaisliukas.</p>
<p>Tie, kurie norės įsigyti <i>Master Panel II</i> Lietuvoje, turės apsilankyti užsienio parduotuvėse mat šio gamintojo prekės Lietuvoje kol kas neparduodamos. Rekomenduojama <i>VIZO Master Panel II</i> kaina - 35.99 JAV doleriai.</p>
<p>
<div class="imgright"><img src=" http://www.technews.lt/upl/Failai/vizo_logo.png" border="1" /></div>
<p>Norėtume padėkoti <a class="ns" href=" http://www.vizo.com.tw/">VIZO</a> už suteiktą galimybę išbandyti šį gaminį.</p>
<p></p>
