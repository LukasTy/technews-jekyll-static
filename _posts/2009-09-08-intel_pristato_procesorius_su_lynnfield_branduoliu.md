---
layout: post
status: publish
published: true
title: Intel pristato procesorius su Lynnfield branduoliu
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4028
wordpress_url: http://localhost/site/new/intel_pristato_procesorius_su_lynnfield_branduoliu/
date: '2009-09-08 11:43:16 +0300'
date_gmt: '2009-09-08 11:43:16 +0300'
categories:
- Naujienos
---
<p>

<div class="imgright"><img src="http://svarke.technews.lt/lynnfield.jpg"  /></div>
<p><i>Intel Core i7</i> procesoriai, skirti <i>LGA1366</i> lizdui, nors kai kuriais atvejais ir džiugino vartotojus didele sparta, kartu su pagrindinėmis plokštėmis nuo pat pristatymo iki šiol kainavo kiek daugiau, nei sau gali leisti dauguma vidutinį kompiuterį besirenkančių žmonių. Visgi pagaliau šiandien kompanija oficialiai pristatė ir pigesnius <i>Nehalem</i> architektūra paremtus keturių branduolių <i>Core i5</i> ir <i>Core i7</i> procesorius LGA1156 lizdui, naudojančius 45 nm <i>Lynnfield</i> branduolį.</p>
<p>Šį branduolį naudojantys procesoriai turi turi kelis skirtumus, lyginant su LGA1366 procesoriais. Visų pirma, apskritai atsisakyta šiaurinio tilto, kuris <i>X58</i> atveju tarnavo kaip PCI-E linijų paskirstymo šaltinis. <i>Lynnfield</i> procesoriai turi integruotą PCI-E x16 (arba 2 x 8) pralaidumo valdiklį. Dėl to nebeliko ir būtinybės naudoti itin sparčią <i>QPI</i> magistralę, o naująjį <i>P55</i> lustų rinkinį, kuris dabar atlieka tik pietinio tilto funkcijas, prijungti panaudojant 2 GB/s DMI magistralę. Taip pat atsisakyta trijų kanalų DDR3 atminties valdiklio (sugrįžta prie dviejų kanalų).</p>
<p>Naujieji procesoriai išlaikė tą pačią spartinančiosios atminties struktūrą (4 x 256 kB L2 atminties ir 8 MB bendros L3 atminties). Taip pat naujieji gaminiai pasižymės ir <i>Turbo Boost</i> funkcija, leidžiančia padidinti vieno branduolio dažnį, jeigu atliekama užduotis nėra optimizuota keliems branduoliams ir aušintuvas pajėgia efektyviai išsklaidyti papildomą šilumą.</p>
<p>Užmetus akis į konkrečius procesorių modelius matome, jog <i>Core i5</i> procesorių šeimoje kol kas tik vienas narys - <i>Core i5 750</i>. Šis 2,66 GHz dažnio procesorius turi 95 W TDP reitingą, o jo maksimalus Turbo Boost dažnis siekia 3.2 GHz. Pagrindinis <i>Core i5</i> skirtumas nuo naujų tą patį <i>Lynnfield</i> branduolį naudojančių <i>Core i7 800</i> serijos procesorių yra SMT technologijos nebuvimas, kurios dėka kiekvienas branduolys gali būti padalintas į du loginius ir taip kai kuriais atvejais gali būti padidinamas daugiagijų programų našumas. Procesoriaus kaina siekia 196 dolerius.</p>
<p>Kiti du nauji procesoriai yra <i>Core i7 860</i> ir <i>870</i>. Jie, vienas kitam yra beveik identiški, išskyrus veikimo dažnį (2.8 prieš 2.93 GHz) ir maksimaliu Turbo Frequency dažniu (3.46 prieš 3.6 GHz). Abu šie procesoriai palaiko SMT ir turi tą patį 95 W TDP reitingą bei kainuoja atitinkamai 284 ir 562 JAV dolerius.</p>
<p>Lietuvoje jau taip pat galima įsigyti naujuosius procesorius už atitinkamai <a class="ns" href="http://ntec.lt/view/product/91484/BX80605I5750/INTEL+CORE+I5-750+2.66G+8M+LGA1156+BOX">642</a>, <a class="ns" href="http://ntec.lt/view/product/91485/BX80605I7860/INTEL+CORE+I7-860+2.8G+8M+LGA1156+BOX">920</a> ir <a class="ns" href="http://ntec.lt/view/product/91486/BX80605I7870/INTEL+CORE+I7-870+2.93G+8M+LGA1156+BOX">1790</a> litų. Taip pat pasirodžiusios ir <i>P55</i> lustų rinkinį turinčios pagrindinės <a class="ns" href="http://ntec.lt/view/?search=P55">plokštės</a> šiems procesoriams. Dauguma technikos portalų šiandien jau paruošė ir naujųjų procesorių apžvalgas, kurias galite rasti <a class="ns" href="http://www.bit-tech.net/hardware/cpus/2009/09/08/intel-core-i5-and-i7-lynnfield-cpu-review/1">čia</a>, <a class="ns" href="http://www.techreport.com/articles.x/17545">čia</a> ir <a class="ns" href="http://www.anandtech.com/cpuchipsets/showdoc.aspx?i=3634">čia</a>.</p>
<p>Oficialų <i>Intel</i> pranešimą spaudai galite skaityti <a class="ns" href="http://www.intel.com/pressroom/archive/releases/20090908comp.htm">čia</a>, o daugiau informacijos apie naują <i>Intel</i> produktų ženklinimą rasite <a class="ns" href="http://www.technews.lt/tekstas/Issamesne_informacija_apie_nauja_Intel_vardinimo_sistema.html;;">čia</a>.</p>
