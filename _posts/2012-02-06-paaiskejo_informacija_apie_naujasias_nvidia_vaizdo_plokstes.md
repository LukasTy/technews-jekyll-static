---
layout: post
status: publish
published: true
title: Paaiškėjo informacija apie naująsias Nvidia vaizdo plokštes
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 6331
wordpress_url: http://localhost/site/new/paaiskejo_informacija_apie_naujasias_nvidia_vaizdo_plokstes/
date: '2012-02-06 22:19:54 +0200'
date_gmt: '2012-02-06 22:19:54 +0200'
categories:
- Naujienos
---
<p>Visai neseniai internete pasirodė „Nvidia Kepler“ grafinių procesorių specifikacijos, todėl pagaliau bus galima susidaryti aiškesnį įspūdį apie šiuos, didžiausios asmeninių kompiuterių vaizdo plokščių gamintojo gaminius. „Kepler“ serijos grafiniai procesoriai bus sudaryti iš trijų branduolių, o jais paremtos iš viso septynios vaizdo plokštės, iš kurių viena turės du lustus, rašoma Expreview.com. </p>
<p>„GK106“ grafinį procesorių turės „GTX 640“ ir „GTX 650“ vaizdo plokštės. Pirmoji, turės 192 „stream“ procesorius, 16 ROP vienetus, 128 bitų pralaidumo atmintį bei 850 MHz dažniu veikiantį GPU, kurio duomenų pralaidumas sekundei sieks 88 GB/s. Tuo tarpu „GTX 650“ turėtų būti šiek tiek spartesnė, nes naudos 256 „stream“ procesorius, 192 bitų atmintį, pasižymės 132 GB/s pralaidumu, o grafinis procesorius veiks 900 MHz dažniu.</p>
<p>Keista, ir tuo pačiu įdomu yra tai, kad „GTX 640“ naudos net 2 GB operatyviosios vaizdo atminties, o jos spartesnė „sesė“ „GTX 650“ – 1,5 GB. Bendrovės „Nvidia“ teigimu, šios plokštės turėtų būti panašios spartos, kaip ir, atitinkamai, „GTX 550Ti“ ir „GTX 560“. Kol kas nėra paskelbtų duomenų apie energijos suvartojimą, tačiau yra aiškios startinės kainos – 139 JAV doleriai už „GTX 640“, o už „GTX 650“ teks pakloti 179 dolerius.</p>
<p><img src=" http://technews.lt/upload/NVIDIA-600-1.jpg" /></p>
<p><span class="saltinis">Expreview.com iliustr.</span></p>
<p>Kolegos iš „Fudzilla“ <a class="ns" href=" http://www.fudzilla.com/home/item/25844-full-kepler-lineup-revealed">mano</a>, kad „GK104“ grafinį procesorių turinčios vaizdo plokštės bus bene populiariausias pasirinkimas tarp žaidėjų. Šį grafinį procesorių naudos vidutinės klasės „GTX 650Ti“ ir „GTX660“ posistemiai. </p>
<p>Pirmasis, naudos 224 bitų pralaidumo 1,75 GB atmintį, turės 448 „stream“ procesorius bei 850 MHz dažniu veikiantį GPU na, o bendras duomenų pralaidumas sieks 154 GB/s. „GTX 560Ti“ kainuos 249 JAV dolerius. Antroji „GTX 660“ plokštė naudos 2 GB talpos grafinės atminties modulius, kurių pralaidumas bus 256 bitai; grafinis procesorius čia veiks 900 MHz taktiniu dažniu, o šio posistemio kaina sieks 319 JAV dolerių. </p>
<p><img src=" http://technews.lt/upload/NVIDIA-600-2.jpg" /></p>
<p><span class="saltinis">Expreview.com iliustr.</span></p>
<p>Naujieji keturi „Nvidia“ flagmanai naudos „GK110“, o tarp jų bus ir du grafinius procesorius turintis „GTX 690“. Pastarasis bus pristatytas trečiajame šių metų ketvirtyje ir kainuos tikrai nemažai - net 999 JAV dolerius. Tai galingiausia vaizdo plokštė visoje gaminių linijoje.</p>
<p>Lengvesnės „svorio kategorijos“ produktas „GTX 660Ti“ naudos 850 MHz dažniu veikiantį GPU, turės 768 „stream“ procesorių bei 1,5 GB atminties (pralaidumas - 384 bitai). Planuojama šį gaminį į rinką išleisti šių metų viduryje, o pardavinėti už 399 JAV dolerius. Šios plokštės sparta turėtų būti maždaug dešimtadaliu didesnė už konkurentų iš AMD gaminamą „HD 7950“. </p>
<p>Kiek spartesnė bus „GTX 670“ vaizdo plokštė su 1,75 GB talpos (448 bitų) operatyviosios atminties, 896 „stream“ procesoriais. Jos kaina sieks 499 JAV dolerius, o pats possitemis veiks apie 20 procentų greičiau nei „AMD HD 7970“.<br />
<br />Pati galingiausia iš vieną GPU turinčių vaizdo plokščių – „GTX 680“. Joje veiks 2 GB operatyviosios grafinės atminties, kurios pralaidumas sieks 512 bitų. Grafinius procesus čia apdoros 1024 „stream“ procesoriai. Už šią sspartuolę teks pakloti 649 JAV dolerių, tačiau nebe reikalo - ji turėtų būti net 45 procentais greitesnė nei „AMD HD 7970“. </p>
<p>Įdomu kaip į šiuos „Nvidia“ planus reaguos konkurentė AMD – galbūt bus mažinamos jos siūlomų produktų kainos, galbūt – susitelkiama į paskutinius darbus prie naujų grafinių procesorių, kurie turėtų būti pristatyti jau antrą šių metų ketvirtį. Kaip klostysis situacija pamatysime netrukus.</p>
