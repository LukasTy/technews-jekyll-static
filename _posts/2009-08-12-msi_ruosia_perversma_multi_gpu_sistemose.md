---
layout: post
status: publish
published: true
title: MSI ruošia perversmą multi GPU sistemose (Atnaujinta)
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 3882
wordpress_url: http://localhost/site/new/msi_ruosia_perversma_multi_gpu_sistemose/
date: '2009-08-12 12:16:53 +0300'
date_gmt: '2009-08-12 12:16:53 +0300'
categories:
- Naujienos
---
<p>
<br />MSI, su nekantrumu laukianti Intel LGA-1156 procesorių pasirodymo rinkoje, yra numačiusi pirkėjams pateikti keletą šio lizdo tipo pagrindinių. Asortimentą sudarys biudžetinė P55-CD53, vidutiniams pirkėjams skirta P55-GD65 bei entuziastams - P55-GD80. mATX platformos garbę gins P55M-GD45 modelis. Tačiau MSI turi paruošusi ir porą siurprizų. Tai - G9P55-DC, kuri turi integruotą BR-03 tiltą, padėsiantį užtikrinti didesnį pralaidumą vaizdo plokštėms, dirbančioms  3-way SLI konfigūracijoj. Antrasis siurprizas - pagrindinė, kodiniu pavadinimu "Big Bang", kurioje MSI įdiegė LucidLogix Hydra technologiją, ypatingai svarbią multi GPU sistemų savininkams.</p>
<p>"Big Bang" pagrindinėje integruotas <a class="ns" href="http://www.technews.lt/tekstas/Lucid_HYDRA_atvers_MultiGPU_pasauli_.html;;">Lucid Hydra</a> čipsetas sujungia visas PCI-E 2.0 x16 linijas (linijų pralaidumas kol kas nežinomas), ir leidžia plokštės savininkui manipuliuoti vaizdo plokščių kombinacija spartai padidinti. Lucid Hydra čipsetas pats paskirsto duomenų srautą sistemoje esančioms vaizdo plokštėms.</p>
<p>Šį nestandartinį čipsetą gamina izraeliečių kompanija Lucid, kuri ruošia net tris šio čipseto versijas. Pirmoji leis sujungti skirtingų modelių GeForce vaizdo plokštes (pavyzdžiui, GTX 260 + 9800 GTX). Antroji leis sujungti skirtingų modelių Radeon vaizdo posistemius (pavyzdžiui, HD 4870 + HD 4650), o paskutinioji hibridinė mikroschemos versija palaikys tiek GeForce, tiek Radeon vaizdo plokštes. Tai reiškia, jog vartotojas galės sujungti, pavyzdžiui, HD 4890 ir GTX 285 grafinius akseleratorius.</p>
<p>Kol kas nėra dar daug informacijos apie šią pagrindinę plokštę: nei koks čipsetas joje integruotas, nei kokią multi GPU spartą leis užtikrinti naujoji Hydra, nei kada ši motininė pasirodys rinkoje... Aišku viena - MSI ruošia netipišką naujovę.</p>
<p><img src="http://www.part.lt/img/9810ca5be0461d87a33f59dfaf2ab774192.bmp" /></p>
