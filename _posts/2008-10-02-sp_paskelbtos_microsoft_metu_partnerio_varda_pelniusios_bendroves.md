---
layout: post
status: publish
published: true
title: "(SP) Paskelbtos Microsoft metų partnerio vardą pelniusios bendrovės"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2522
wordpress_url: http://localhost/site/new/sp_paskelbtos_microsoft_metu_partnerio_varda_pelniusios_bendroves/
date: '2008-10-02 20:16:03 +0300'
date_gmt: '2008-10-02 20:16:03 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:j_WDRg2Y5x_nNM:http://www.troopers08.org/content/e7/e195/microsoft-logo.jpg" border="1"></div>
<p><br>Spalio 1 dieną Vilniuje vykusios kasmetinės informacinių technologijų bendrovės <i>Microsoft Lietuva</i> partnerių konferencijos metu paskelbtos <i>Microsoft</i> metų partnerio vardą pelniusios šalies IT bendrovės. Aštuoniose kategorijose metų <i>Microsoft</i> partnerio titulams buvo nominuotos 15 Lietuvos informacinių technologijų įmonių.<br />
<br><br />
<br>„Metų partnerio vardas – įvertinimas, atspindintis per metus įgautą patirtį ir pasiektus rezultatus. Šiuos vardus pelniusios ir jiems nominuotos bendrovės išsiskiria orientacija į kokybę, profesionalumą bei įspūdinga patirtimi, kurią efektyviai taiko įgyvendindamos naujus projektus&quot;, - sakė <i>Microsoft Lietuva</i> generalinis direktorius Mindaugas Glodas.<br />
<br><br />
<br>Daugiausiai – tris metų partnerio titulus pelnė informacinių technologijų bendrovė <i>Sonex Technologies</i>. Ji pripažinta geriausia darbo su <i>Office</i> sprendimais, OEM (angl. Original equipment manufacturer) pardavimų ir bendrų projektų su <i>Microsoft Service</i> plėtojimo partnere.<br />
<br><br />
<br><i>Microsoft</i> – viena iš tų informacinių technologijų bendrovių, su kuriomis siekia bendradarbiauti visi IT sprendimų teikėjai. Kompanijos produktų spektras labai platus ir leidžiantis realizuoti daugybę naujų sprendimų. Tapti <i>Microsoft</i> metų partneriu – malonus kasdienių pastangų ir darbuotojų kompetencijos įvertinimas“, - sakė <i>Sonex Technologies</i> vadovas Arūnas Bartusevičius.<br />
<br><br />
<br>Du – licencijavimo ir infrastruktūrinių sprendimų – metų partnerės titulus pelnė bendrovė <i>Blue Bridge</i>. <i>Microsoft</i> metų partnere didmeninės prekybos srityje paskelbta bendrovė <i>GNT Lietuva</i>, metų taikomųjų sprendimų partnere – <i>HNIT-Baltic</i>. Metų partnere plėtojant <i>Microsoft Business Solutions</i> šeimos sprendimus verslui išrinkta bendrovė <i>Alna Business Solutions</i>.<br />
<br><br />
<br>Metų partnerio vardą pelniusioms bendrovėms įteikti ryžtą, profesionalumą ir kitas lyderio savybes simbolizuojantys apdovanojimai – vėtrungės. Jos pradėtos naudoti laivuojant Kuršių marias XIX amžiaus pabaigoje kaip laivų atpažinimo ženklai. Savo vėtrunges žvejai puošė simboliniais ornamentais, figūromis. Kiekviena vėtrungė buvo savitas, originalus žvejo išdrožtas meno kūrinys. „Šios vėtrungės atspindi kantrybę ir žinias, kurias metų partneriai kaupė ir skleidė negailėdami laiko ir jėgų“, - sakė M. Glodas.<br />
<br><br />
<br>Kasmetinės <i>Microsoft</i> konferencijos metu bendrovės partneriams buvo pristatyti naujausi kompanijos produktai, programinės įrangos rinkos tendencijos ir aktualijos. Dvi dienas po renginio <i>IT ProTraining</i> mokymų centre vyksta mokymų specialistams sesija, kurioje renginyje dalyvaujančių bendrovių atstovai plės žinias <i>Microsoft</i> produktų ir sprendimų panaudojimo, pritaikymo klientų poreikiams srityje.<br />
<br><br />
<br><br />
<br></p>
