---
layout: post
status: publish
published: true
title: "(SP) Skype pateikia programos beta versiją mobiliesiems"
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 1702
wordpress_url: http://localhost/site/new/sp_skype_pateikia_programos_beta_versija_mobiliesiems/
date: '2008-04-25 22:13:21 +0300'
date_gmt: '2008-04-25 22:13:21 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:Y1PAhH0Lvzdg6M:http://www.sfgate.com/blogs/images/sfgate/techchron/2007/05/09/skype-logo.jpg" border="1"></div>
<p>Pasaulinė interneto komunikacijos kompanija „Skype“ ir toliau plėtoja technologijas, siekdama integruoti internetines „Skype“ funkcijas į mobiliuosius telefonus. Šiandien „Skype“ pristato negalutinę beta programinės įrangos versiją „Skype for your mobile“. Ši versija veiks maždaug 50 mobiliųjų telefonų „Motorola“, „Nokia“, „Samsung“, „Sony Ericsson“ modelių, kurie yra suderinti su „Java“ platforma.<br />
<br><br />
<br>Programinė įranga suteikia galimybę naudotis paprasta vartotojų sąsaja, susirašinėti su kitais „Skype“ vartotojais, matyti, kiek draugų yra prisijungę prie „Skype“, ir naudotis „Skype Out“ ir „Skype In“ paslaugomis. Be to, vartotojai taip pat gali priimti skambučius iš kitų „Skype“ klientų ar iš žmonių, besinaudojančių „Skype In“ paslauga.<br />
<br><br />
<br>„Nors dar anksti kalbėti apie „Skype“ visuose mobiliuosiuose telefonuose, siekdami šio tikslo mes nuveikėme labai daug. Pavyzdžiui, kartu su mobiliojo ryšio operatoriumi „3“ pristatėme telefoną „3 Skypephone“ su integruotomis „Skype“ funkcijomis ir veikiantį aštuoniose valstybėse. O naujoji programa tik praplės dabartines „Skype“ naudojimo galimybes“, – sako „Skype“ techninės įrangos grupės vadovas Garetas O‘Loughlinas (Gareth O‘Loughlin).<br />
<br><br />
<br>Jo teigimu, testuojant „Skype for your mobile“ programą svarbiausia gauti vartotojų atsiliepimus apie tai, kas jiems patinka ir ką dar reiktų tobulinti.<br />
<br><br />
<br>Kol kas visame pasaulyje „Skype for your mobile“ programą įmanoma išbandyti tik su apribotomis funkcijomis (kontaktai, galimybė matyti prisijungusių draugų skaičių prie „Skype“, pokalbiai ir pokalbiai grupėse, „Skype In“ ir „Skype Out“ paslaugos, vartotojų sąskaita). Programą su visomis funkcijomis gali testuoti Brazilijos (Rio de Jeneiro), Danijos, Estijos, Suomijos, Hong Kongo, Lenkijos, Švedijos ir Jungtinės Karalystės gyventojai.<br />
<br><br />
<br>Bandomoji beta „Skype for your mobile“ versija yra pateikiama technologiją išmanančių vartotojų vertinimui, norint gauti jų atsiliepimus ir rekomendacijas. Po kelių mėnesių šią programą ketinama duoti išbandyti mobiliųjų telefonų vartotojams visame pasaulyje.<br />
<br><br />
<br>Šią versiją galima tiesiogiai parsisiųsti į mobilųjį telefoną arba ją įdiegti naudojantis kompiuteriu. Daugiau informacijos – <a class="ns" href="http://www.skype.com/go/mobiledownload">Skype tinklalapyje</a>. Šiame puslapyje taip pat galima rasti informaciją, kuriems telefonams versija tinkama ir sąrašą valstybių, kuriose įmanoma išbandyti visą paslaugų paketą. Vėliau tinkamų mobiliųjų telefonų ir valstybių sąrašai plėsis.<br />
<br></p>
