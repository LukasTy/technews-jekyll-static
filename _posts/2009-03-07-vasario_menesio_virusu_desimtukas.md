---
layout: post
status: publish
published: true
title: "(SP) Vasario mėnesio virusų dešimtukas"
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3222
wordpress_url: http://localhost/site/new/vasario_menesio_virusu_desimtukas/
date: '2009-03-07 14:55:25 +0200'
date_gmt: '2009-03-07 14:55:25 +0200'
categories:
- Naujienos
---
<div class="imgright"><img src="http://akuba.technews.lt/virus.jpg" border="1" /></div>
<p>Pasaulinė saugumo sprendimų kūrėja <i>ESET </i>sudarė pavojingiausių vasario virusų ir kenkėjiškų programų dešimtuką. Intensyvioje kovoje tarp labiausiai paplitusių kenkėjiškų programų praėjusį mėnesį nugalėjo <i>Win32/PSW.OnLineGames</i>, iš kompiuterinių žaidimų mėgėjų vagianti prisijungimo duomenis. Trojos arklio tipo virusų šeimai priklausanti <i>Win32/PSW.OnLineGames</i> aptikta 7,33 proc. kompiuterių. Fiksuodamas žaidimo klaviatūros mygtukų paspaudimus, šis virusas renka slaptažodžius ir šiuos duomenis persiunčia savo kūrėjams. <i>ESET</i> populiariausių mėnesio virusų dešimtukas sudaromas pagal unikalios grėsmių stebėjimo sistemos <i>ThreatSense.Net</i> duomenis.</p>
<p>„Internetinių žaidimų sistemų duomenų vagys atkuto, tad ir žaidimų mėgėjams derėtų suklusti. Be to, dėmesį reiktų atkreipti ir į kitas tykančias grėsmes – tokias kaip tapatybės vagystės ar kitokios suktybės, kurios realiame pasaulyje atneša finansinių nuostolių“, – sakė Darius Černeckis, <i>ESET</i> saugumo sprendimus šalyje atstovaujančios bendrovės <i>NOD Baltic</i> pardavimų vadovas.</p>
<p>Kelis mėnesius iš eilės dešimtuko viršūnėje vyravęs <i>INF/Autorun</i> šeimos virusas šįsyk smuktelėjo į antrąją vietą. Vasarį 6,44 proc. kompiuterių aptiktas virusas plinta per mobiliąsias duomenų laikmenas (USB atmintines, atminties laikmenas, skaitmeninius fotoaparatus). </p>
<p>Nedaug atsilieka ir trečiąją dešimtuko vietą užėmęs virusas <i>Win32/Conficker.AA</i>, užkrėtęs 5,38 proc. kompiuterių. Šis kirminas į kompiuterį patenka per bendro naudojimo aplankus arba duomenų laikmenas ir leidžia valdyti apkrėstą sistemą nuotoliniu būdu. Vasarį ketvirtasis pagal paplitimą tapo vartotojo duomenis vagiantis virusas <i>Win32/Agent</i>, aptiktas 3,67 proc. kompiuterių. Virusas įsikuria laikiname kataloge ir pradeda veikti kiekvieną kartą įjungus kompiuterį.  </p>
<p>Penktoje virusų dešimtuko vietoje – šįkart iš trečiosios vietos smuktelėjusi kenkėjiška programa <i>Win32/Conficker.A</i> (aptiktas 2,10 proc. kompiuterių), išjungianti standartinę <i>Windows</i> ugniasienę ir bandantis į kompiuterį atsiųsti kenkėjiškų programų. Šeštoje vietoje – dešimtuko naujokė, kenksmingų programų šeima <i>Win32/TrojanDownloader.Swizzor</i> (2,07 proc.), į apkrėstą kompiuterį diegianti papildomas kenkėjiškas programas. </p>
<p>Septintoje vietoje likęs virusas <i>WMA/TrojanDownloader.GetCodec</i> pažeidžia WMA formato garso failus ir vartotojui siūlo instaliuoti žalingus komponentus. Jis vasarį aptiktas 1,67 proc. kompiuterių. Net iš 83 į aštuntą dešimtuko vietą šoktelėjo reklamas užkrėstame kompiuteryje diegianti kenkėjiška programa <i>Win32/Adware.TencentAd</i>, rasta 1,6 proc. kompiuterių.</p>
<p>Priešpaskutinėje dešimtuko vietoje – 1,47 proc. kompiuterių aptikta kenkėjiška programa <i>Win32/Toolbar.MyWebSearch</i>, veikianti kaip interneto naršyklės paieškos priedas ir visas užklausas nukreipiantis į <i>MyWebSearch.com</i> sistemą. Paskutinis sąraše – itin sunkiai iš kompiuterio pašalinamas virusas <i>Win32/Adware.Virtumonde</i> (1,13 proc.). Jis ne tik vienu metu atidaro daug internetinės naršyklės langų, rodydamas nepageidaujamą reklamą, bet ir sparčiai mutuoja, keisdamas sistemines bylas bei sistemos registro įrašus.</p>
