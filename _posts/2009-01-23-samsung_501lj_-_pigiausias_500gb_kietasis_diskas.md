---
layout: post
status: publish
published: true
title: Samsung 501LJ - pigiausias 500GB kietasis diskas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 73
wordpress_url: http://localhost/site/new/samsung_501lj_-_pigiausias_500gb_kietasis_diskas/
date: '2009-01-23 23:44:15 +0200'
date_gmt: '2009-01-23 23:44:15 +0200'
categories:
- Duomenų kaupikliai
- Apžvalgos
---
<p>Elektronikos kompanija <i>Samsung</i> šiuo metu aktyviai gamina tiek buitinę elektroniką, tiek ir įvairius kompiuterių komponentus, tokius kaip monitoriai, optiniai įrenginiai bei kietieji diskai. Šiandien mūsų taikinyje kaip tik ir yra <i>Samsung 501LJ</i> kietasis diskas.</p>
<p>Prekės kaina, žinoma, yra daug kam labai aktuali. Sparčiai tirpstant kietųjų diskų kainoms šiuo metu bene verčiausi dėmesio yra 400-500GB kietieji diskai, kurie pasižymi mažiausia 1GB kaina. <i>Samsung 501LJ</i> šiuo metu yra pigiausias 500 gigabaitų talpos kietasis diskas Lietuvos parduotuvėse (~340Lt), lyginant identiškų techninių parametrų gaminius. Jam suteikiama ribota trijų metų garantija. Pažiūrėkime, kokios yra deklaruojamos gaminio specifikacijos.</p>
<p>O pažiūrėję matome, kad diskas yra 500GB talpos, kaip ir dauguma šiuolaikinių kietųjų diskų palaiko NCQ, turi 16MB spartinančiosios atminties, SATA2 jungtį (iki 300MB/s) bei 8.9ms seektime, o sukasi jis 7200 apsisukimų per minutę dažniu (visos specifikacijos <a class="ns" href="http://www.samsung.com/global/business/hdd/productmodel.do?group=72&type=61&subtype=64&model_cd=259&tab=fea">čia</a>). <i>501LJ</i> yra <i>Samsung SpinPoint T166</i> šeimos narys. Būtent <i>T166</i> reiškia, kad šis kaupiklis viename savo diske talpina 166GB duomenų. Kadangi tokių diskų jame yra trys, iš viso gauname ~500GB kaupiklio talpą. Šios serijos kietieji diskai gaminami nuo 80 iki 500GB talpos tiek SATA, tiek ir ATA magistralėms. Taigi nuo ankstesnės serijos <i>T166</i> gaminiai skiraisi didesniu duomenų sutalpinimo tankiu. Dėl to teoriškai turėtų pagerėti duomenų pasiekimo sparta. Šiuo metu <i>Samsung</i> turi ir naujesnę bei spartesnę <i>F1</i> seriją su 334GB vienoje disko plokštelėje, tačiau Lietuvoje šios serijos diskų kol kas nėra.</p>
<p>Gaminio pakuotė neįmantri. <i>Samsung</i> kietasis diskas parduodamas permatomo plastiko įpakavime, kuriame be kietojo disko taip pat galima rasti ir nedidelį lankstinuką su trumpomis vartotojo instrukcijomis bei keturis varžtus kietojo disko tvirtinimui.</p>
<p><a class="ns" href="http://www.technews.lt/upl/Failai/sam501LJbig2.jpg">
<div class="imgright"><img src="http://www.technews.lt/upl/Failai/sam501LJ-2.jpg" border="1" /></div>
<p></a> <a class="ns" href="http://www.technews.lt/upl/Failai/sam501LJbig.jpg"><br /><img src="http://www.technews.lt/upl/Failai/sam501LJ-1.jpg" /><br /></a></p>
<p>Diskas į <i>Gigabyte 965P-DS3P</i> plokštę buvo įdiegtas be jokio vargo. Prijungus duomenų ir maitinimo kabelius pagrindinės plokštės BIOS jį iš karto atpažino. Iš pradžių jame nebuvo sukurta jokių skirsnių, tačiau tai buvo labai lengvai padaryta <i>Windows XP</i> esančiu <i>Disk Management</i> įrankiu (Start > Run > diskmgmt.msc). Po to belieka diską suformatuoti, o tada jau galima juo naudotis. Reali operacinėje sistemoje matomo disko talpa yra 465.8 GB, o tiksliau 465.8 gibibaitai (GiB). Diskų gamintojai skaičiuoja talpą pagal dešimtainę sistemą (1GB = 1000^3 baitų), o operacinė sistema pagal dvejetainę (1GB = 1024^3 baitų). Šiuo atveju operacinių sistemų žymėjimas yra neteisingas ir talpa vietoj GB turėtų būti žymima kaip GiB.</p>
<p>Kas gi belieka toliau? Žinoma, testavimas. Testams buvo naudojama <i>Windows XP</i> operacinė sistema su antru pataisų paketu ir <i>HD Tach</i>, <i>HD Tune</i> ir <i>PC Mark 2005</i> programinė įranga. Kad būtų įdomiau, testus taip pat atlikome ir su <a class="ns" href="http://www.seagate.com/ww/v/index.jsp?vgnextoid=873099f4fa74c010VgnVCM100000dd04090aRCRD&locale=en-US"><i>250GB Seagate Barracuda 7200.10</i></a> serijos kietuoju disku su 8MB spartinančiosios atminties. Pilna testavimo sistema:</p>
<p>Procesorius: <i>Pentium E2140</i> @ 3.2GHz, standartinis aušintuvas;<br />
<br />Pagrindinė plokštė: <i>Gigabyte 965P-DS3P</i>;<br />
<br />Atmintis: 2x1GB <i>Patriot Signature Line</i>, DDR2-800, 4-4-4-12;<br />
<br />Vaizdo plokštė: <i>Palit Geforce 7600GT</i>, 540MHz GPU, 1400MHz VRAM;<br />
<br />Kietasieji diskai: Opercinė sistema: <i>Samsung SP1614N</i> 160GB ATA;<br />
<br />                   Testo dalyviai: <i>Samsung HD501LJ</i> 500GB SATA2;<br />
<br />                                   <i>Seagate ST3250820AS</i> 250GB SATA2;<br />
<br />Maitinimo blokas: <i>Inter-Tech Coba</i> 400W;</p>
<p>Pirmiausia rezultatai su <i>HD Tach 3.0.4.0</i> programa:</p>
<p><img src="http://www.technews.lt/upl/Failai/samhdtach.png" /></p>
<p><img src="http://www.technews.lt/upl/Failai/seadhtach.png" /></p>
<p>Kaip matome iš rezultatų, <i>Samsung 501LJ</i> diskas turi gerą duomenų magistralės greitį (227,6MB/s), tačiau kartu ir labai didelį pasiekties laiką (15.4ms), dėl ko krenta sparta "šokinėjant" po skirtingas disko vietas.</p>
<p>HD Tune 2.54:</p>
<p><img src="http://www.technews.lt/upl/Failai/samhdtune.PNG" /></p>
<p><img src="http://www.technews.lt/upl/Failai/seahdtune.png" /></p>
<p>HD Tune programoje matome, kad Samsung 501LJ nusileidžia Seagate diskui tiek vidutiniu duomenų perdavimo greičiu, tiek ir pasiekties laiku.</p>
<p>PC Mark 2005 1.2 (daugiau = geriau):</p>
<p><img src="http://www.technews.lt/upl/Failai/pcmark01.PNG" /></p>
<p><img src="http://www.technews.lt/upl/Failai/pcmark06.PNG" /></p>
<p><img src="http://www.technews.lt/upl/Failai/pcmark02.png" /></p>
<p><img src="http://www.technews.lt/upl/Failai/pcmark05.PNG" /></p>
<p><img src="http://www.technews.lt/upl/Failai/pcmark04.PNG" /></p>
<p><img src="http://www.technews.lt/upl/Failai/pcmark03.PNG" /></p>
<p><i>PC Mark 2005</i> bendras įvertinimas visgi Samsung naudai. <i>PC Mark</i> testo metu imituojamos realios situacijos, tokios kaip <i>Windows XP</i> paleidimas, taikomųjų programų paleidimas, virusų skanavimas ir pan. (tikslų sąrašą rasite <a class="ns" href="http://futuremark.com/companyinfo/pressroom/companypdfs/PCMark05_Whitepaper_1_0.pdf?m=v">čia</a>).</p>
<p>Neturint tikslių prietaisų gana sunku nusakyti disko sukeliamą triukšmą. Visgi nors ramybės būsenoje palyginti Samsung 501LJ su Seagate 7200.10 serijos atstovu sekėsi nekaip, tačiau kreipimosi į diską metu Samsung gaminys visgi veikė tyliau. Neapkrauto 501LJ temperatūra siekė 30 laipsnių pagal Celsijų (kambario temperatūra 20 laipsnių). Apkrovus diską ji pakilo iki 32 laipsnių. Tiesa, šalia kietojo disko veikė 80mm aušintuvas, tačiau tokiomis pačiomis sąlygomis veikęs Seagate ST3250820AS kietasis diskas buvo 8 laipsniais šiltesnis.</p>
<p>Išvados</p>
<p>Nors Samsung 501LJ kietasis diskas nepasižymi stulbinamai didele sparta, tačiau atsižvelgiant į nedidelę jo kainą, šis gaminys visiškai patenkins daugumą vartotojų. Dėl mažo kaitimo ir sąlyginai nedidelio triukšmo šis įrenginys taip pat puikiai tinka daugialypės terpės kompiuteriui.</p>
