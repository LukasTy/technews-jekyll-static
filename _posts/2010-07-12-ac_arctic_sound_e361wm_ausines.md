---
layout: post
status: publish
published: true
title: AC Arctic Sound E361-WM ausinės
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4916
wordpress_url: http://localhost/site/new/ac_arctic_sound_e361wm_ausines/
date: '2010-07-12 21:40:42 +0300'
date_gmt: '2010-07-12 21:40:42 +0300'
categories:
- Multimedia įrenginiai
- Apžvalgos
---
<p><i>Arctic Cooling</i> daugumos mūsų galvoje įstrigęs kaip išskirtinai aušinimo produktų (procesorių, grafikos plokščių aušintuvų, termopastų ir ventiliatorių) gamintojas. Visai neseniai ši šveicarų kompanija pradėjo plėsti savo produktų asortimentą žengdama į naujas jai rinkas, tokias kaip įkraunami elementai, garso įranga ar netgi žaidimų kompiuteriai. Sprendimas taip greitai pereiti į kokias skirtingas rinkas daug kam kelia abejonių, ar<i> Arctic Cooling</i> tikrai galės pasiūlyti konkurencingų produktų naujuose segmentuose. Tą šiandien pabandysime išsiaiškinti apžvelgdami <i>Arctic Cooling</i> ausines <i>Arctic Sound E361-WM</i>.</p>
<p><b>Apie gamintoją</b><br />
<br /><b>Pakuotė ir komplektacija</b><br />
<br /><b>Ausinės ir konstrukcija</b><br />
<br /><b>Skambesys, naudojimo patogumas</b><br />
<br /><b>Mikrofonas</b><br />
<br /><b>Išvados</b></p>
<p><b>Apie gamintoją</b></p>
<div class="imgright"><img src="http://svarke.technews.lt/ac_logo_new.jpg"  /></div>
<p><i>Arctic Cooling</i> – privati kompanija, įkurta 2001 metais. Jos atstovybės yra išskirstytos po visą pasaulį – ofisai Hong Konge, Amerikoje, gamyklos Azijoje ir galų gale vadovybė Šveicarijoje. <i>Arctic Cooling</i> gamina įvairius ventiliatorius, radiatorius, skirtus procesoriaus, vaizdo plokštės ar korpuso aušinimui. <a class="ns" href="http://www.arctic-cooling.com/catalog/index.php">Kompanijos tinklapyje</a> šiuo metu galima rasti ir korpusų, pelių, maitinimo blokų ar klaviatūrų bei kitokių kompiuterio priedų.</p>
<p><b>Pakuotė ir komplektacija</b></p>
<p><a class="ns" href="http://svarke.technews.lt/arctic_sound/2.jpg">
<div class="imgright"><img src="http://svarke.technews.lt/arctic_sound/s/2.jpg"  /></div>
<p></a><a class="ns" href="http://svarke.technews.lt/arctic_sound/1.jpg"><br /><img src="http://svarke.technews.lt/arctic_sound/s/1.jpg" /><br /></a></p>
<p>Kaip galite matyti nuotraukose, po kelionės į Lietuvą ir vizito muitinėje ausinių dėžutės ne pašios geriausios išvaizdos. Dėžutė informatyvi, pro priekinę pusę galime matyti pačias ausines bei dėžutę joms, modelio numerį. Galinėje dalyje randame keliomis kalbomis paminėtos kai kurios ausinių savybės, tokios kaip paauksuotas ausinių kištukas, paminimi trijų dydžių pridedami kištukai ar integruotas mikrofonas. Kiek žemiau randame ir ausinių technines specifikacijas, kurias galite matyti žemiau esančioje lentelėje.</p>
<p><center><br /><img src="http://svarke.technews.lt/arctic_sound/ac-specs.png" /><br /></center></p>
<p>Pakankamai įspūdingai atrodo ausinių atkuriamų dažnių juosta nuo 18 Hz iki 26 kHz. Ausinių jautrumas - 105 dB/mW - nėra toks įspūdingas.</p>
<p><center><br /><img src="http://svarke.technews.lt/arctic_sound/ac-vertinimas.png" /><br /></center></p>
<p>Įdomus pasirodė ir ausinių savybių įvertinimas dešimtbalėje sistemoje. <i>Arctic Cooling</i> visas savo ausines reitinguoja penkiose srityse:  žemų dažnių atkūrime, aukštų dažnių atkūrime, skambėjimo raiškume, triukšmo izoliavime bei patogume. Už pirmą, trečią ir ketvirtą punktus AC skyrė 9/10 įvertinimus, aukšti dažniai susilaukė maksimalaus įvertinimo, o už patogumą ausinės pelnė „kuklų“ 8 balų įvertinimą.</p>
<p><a class="ns" href="http://svarke.technews.lt/arctic_sound/4.jpg">
<div class="imgright"><img src="http://svarke.technews.lt/arctic_sound/s/4.jpg"  /></div>
<p></a><a class="ns" href="http://svarke.technews.lt/arctic_sound/3.jpg"><br /><img src="http://svarke.technews.lt/arctic_sound/s/3.jpg" /><br /></a></p>
<p>Pakuotės viduje be ausinių randame minėtą patogią dėžutę ausinėms, dvi poras kito dydžio ausinių kištukų poras, Y formos šakotuvą mikrofono ir stereo įėjimo padalinimui dviems laidams, vartotojo vadovą, plastmasinį segtuką kabeliui ir vartotojo vadovą.</p>
<p><b>Ausinės ir konstrukcija</b></p>
<p><i>E361(-WM)</i> - pačios bangiausios ir, gamintojo teigimu, geriausiai skambančios ausinės dabartiniame <i>Arctic Cooling</i> asortimente. Šias ausines galima įsigyti tiek baltos, tiek ir juodos spalvos, su arba be mikrofono. Iš čia ir dvi paskutiniosios raidės. WM šiuo atveju reiškia, jog ausinės baltos spalvos (<b>W</b>hite) ir turi mikrofoną (<b>M</b>icrophone). Iš išorės vienintelis ženklas, jog ausinės kažkuo susijusios su <i>Arctic Cooling</i>, yra nedidelis ir sunkiai pastebimas AC logotipas laido viduryje.</p>
<p><center><a class="ns" href="http://svarke.technews.lt/arctic_sound/11.jpg"><br /><img src="http://svarke.technews.lt/arctic_sound/s/11.jpg" /><br /></a></center></p>
<p>Pirmą kartą pamatęs šias ausines nuotraukoje išsigandau, jog blizgus ausinių korpusas pagamintas iš pigaus plastiko. Visgi paėmęs jas į rankas nusiraminau. Abi jo dalys yra metalinės ir tvirtai sukabintos. Ant abiejų ausinių šonų gana neryškiai pažymėta, kairė ir dešinė pusė. Galbūt vienintelis neišbaigtumas, keliantis nepasitikėjimą šiose ausinėse yra nepakankamas laido įtvirtinimas prie pat ausinės. Patraukus laidą, šis gali judėti apie milimetrą pirmyn atgal.</p>
<p><a class="ns" href="http://svarke.technews.lt/arctic_sound/9.jpg">
<div class="imgright"><img src="http://svarke.technews.lt/arctic_sound/s/9.jpg"  /></div>
<p></a><a class="ns" href="http://svarke.technews.lt/arctic_sound/8.jpg"><br /><img src="http://svarke.technews.lt/arctic_sound/s/8.jpg" /><br /></a></p>
<p>Labiausiai išsiskiriantys šių ausinių bruožai ko gero yra gana ilgas korpusas ir į šoną pastumta anga, pro kurią sklinda garsas. Sunku pasakyti, kiek tai įtakoja ausinių skambesį, tačiau įkišti ausines į ausis nuo to tik patogiau. Dėl nesimetriškos formos taip pat sunku supainioti ir ausinių puses.</p>
<p><a class="ns" href="http://svarke.technews.lt/arctic_sound/7.jpg">
<div class="imgright"><img src="http://svarke.technews.lt/arctic_sound/s/7.jpg"  /></div>
<p></a><a class="ns" href="http://svarke.technews.lt/arctic_sound/6.jpg"><br /><img src="http://svarke.technews.lt/arctic_sound/s/6.jpg" /><br /></a></p>
<p>Ant kairiosios ausinės kabelio įtaisytas nedidelis mikrofonas su mažyte skylute. Nors to ir nesimato, priešingoje jo pusėje yra mygtukas, kurio pagalba galima atsiliepti į skambutį, kai ausinės prijungto prie telefono.</p>
<p><a class="ns" href="http://svarke.technews.lt/arctic_sound/12.jpg">
<div class="imgright"><img src="http://svarke.technews.lt/arctic_sound/s/12.jpg"  /></div>
<p></a><a class="ns" href="http://svarke.technews.lt/arctic_sound/5.jpg"><br /><img src="http://svarke.technews.lt/arctic_sound/s/5.jpg" /><br /></a></p>
<p>Ausinių kabelis yra pakankamai minkštas, jo ilgis siekia 1,3 metro. Jo gale randame paauksuotą ne trijų (kairė ausinė, dešinė ausinė, žemė), o keturių dalių (kairė ausinė, dešinė ausinė, mikrofonas, žemė) kištuką, pasuktą 90 laipsnių kampu. Norint šias ausines jungti prie kompiuterio ir naudotis mikrofonu reikės pasinaudoti pridedamu šakotuvu.</p>
<p><b>Skambesys, naudojimo patogumas</b></p>
<p>Testuojant ausines lieka pasikliauti savo ausimis ir išbandyti ausines su kuo įvairesnio žanro muzika. <i>Arctic Sound E361-WM</i> ausines bandžiau klausydamas tiek roko, tiek akustinės muzikos, tiek ir house ir lounge kūrinių aukštos kokybės flac ar mp3 formatuose. Taip pat išklausiau ir kūrinių iš <i>Marantz High End Audiophile</i> rinkinio. Žemų dažnių diapazono atkūrimo ribas įvertinti padėjo kiek ekstremalus <i>Bass Mekanik</i> rinkinys <i>Quad Maximus</i>. Palyginimui su šiomis ausinėmis kartu panaudotos ir <i>Sennheiser CX300</i> bei <i>Denon AH-C252</i>. Abi ausinių poros taip pat "in-ear" tipo ir Europos parduotuvėse paprastai kainuoja ne daugiau nei 15 eurų, kas yra mažiau nei <i>E361-WM</i> ar <i>E361-W</i> (versija be mikrofono). Visos ausinių poros prieš garso kokybės vertinimą buvo kurį laiką "pragrotos". Kadangi tai nėra ypatingai aukštos klasės ausinės (jas dauguma naudos prie MP3 grotuvo, kompiuterio ar telefono), garso šaltiniai taip pat nebuvo išskirtiniai. Čia pasitarnavo kompiuteris su integruotu <i>Realtek ALC888</i> garso posistemiu ir <i>Sandisk Sansa Fuze</i> MP3 grotuvas.</p>
<p>Pirmas dalykas, kuris įstrigo bandant <i>Arctic Sound E361-WM</i> ausines, yra žemų dažnių atkūrimas. Tiesa, <i>Denon</i> ir <i>Sennheiser</i> gaminiuose taip pat nė iš tolo nepasigedau žemų dažnių. <i>Arctic Sound</i> nesipriešino ir <i>Bass Mekanik</i> takeliams, kurie paprastai naudojami SPL konkursuose, išsikvėpdamos tik retais atvejais prie pačių žemiausių dažnių.</p>
<p>Iš tiesų klausant kiek įprastesnę muziką pasirodė, kad žemų dažnių čia netgi per daug. Gilus žemų dažnių juostos "dugnas" tam įtakos greičiausiai neturi, mat įprastuose kūriniuose tokių žemų dažnių nebūna, tačiau klausant <i>Arctic Cooling E361-WM</i> vidurinių dažnių apatinė riba nėra pakankamai išskiriama ir tarytum pradeda lietis su žemais dažniais. Dėl to net ir lengvi Ian Pooley ar Kaskade (senesni kūriniai) ritmai kartais įgauna kiek sunkesnį skambesį. Kai kurie žemesnio dažnio "padai" ar gitaros akordai taip pat skamba nevisai švariai. Klausant <i>Don Ross</i> ir <i>Andy McKee</i> kūrinių trūko gyvumo. Progresyvaus hauso mušamieji skamba pakankamai giliai. Papildomai stiprinti žemus dažnius ekvalaizeriu su šiomis ausinėmis tikrai nekilo noras.</p>
<p>Vidutinių dažnių atkūrimas nėra pati stipriausia <i>E361</i> pusė (čia ir vėl pradeda jaustis per daug plūstantys žemi dažniai). Po jų į ausis įsikišus <i>Denon AH-C252</i> garsas atrodo gyvesnis, atsigauna vokalas, kuris kartu yra ir geriau išskiriamas. Mano ausims taip pat dažnai trūko aiškesnio aukštesnių dažnių skambėjimo. Kartais tiesiog atrodė, jog jie skamba per tyliai ir yra per daug užgožiami. Trumpai tariant, viršutinė dažnių riba ir "skaidrumas" nepasirodė tokie, kokių tikėjausi pažvelgęs į maksimalų įvertinimą ant ausinių dėžutės galo. Tiesa, konkurentų ausinių aukštų dažnių kiekybė taip pat pasirodė nevisai tenkinanti, tačiau lenkė <i>E361-WM</i>.</p>
<p>Garsumo skirtumo tarp <i>Arctic Cooling</i> ir <i>Sennheiser</i> ausinių klausant muzikos <i>Sansa Fuze</i> grotuvu nepavyko išgirsti, nepaisant impedanso ir jautrumo skirtumų. Visgi aiškiai buvo girdėti, jog <i>Denon AH-C252</i> esant tam pačiam garso lygiui groja garsiausiai. Čia taip pat reiktų prisiminti, jog vienintelių <i>Arctic Cooling</i> ausinių impedansas siekia 32 omus. <i>Denon</i> ir<i> Sennheiser</i> modelių įėjimo impedansas yra 16 omų.</p>
<p>Dėl pakankamai didelių ausinių korpuso matmenų, įstatyti į ausis jas labai paprasta. Dėl pasuktos garsiakalbių konstrukcijos labai greitai galima pamiršti, jog ausyse kažkas apskritai yra. Man patogiausi pasirodė vidutinio dydžio kištukai. Sėdint ramiai ausys jaučiasi tikrai patogiai net ir po ilgesnio laiko. Užsiimant aktyvesne veikla, tokia kaip bėgiojimas, <i>E361-WM</i> taip pat gerai laikėsi ausyse ir iš jų nekrito, nors ir buvo kilusi mintis, kad dėl to, jog ausinės galinėmis dalinimis papildomai nesiremia į ausies šoną, jos gali iškristi.</p>
<p><i>E361-WM</i> triukšmo izoliavimui priekaištų neturiu, bet visgi kalbame apie "in-ear" tipo ausines, kurių praktiškai visos daugiau mažiau gerai izoliuoja pašalinį garsą.</p>
<p><b>Mikrofonas</b></p>
<p><i>Arctic Cooling E361-WM</i> ausinių mikrofonas tiek žmogaus balsą, tiek ir platesnės dažnių juostos šaltinio skleidžiamą garsą įrašinėja gana kokybiškai, tačiau jautrumo mikrofonui trūksta. Žinoma, geriausiai garsas įrašinėjamas nukreipus mikrofono skylutę tiesiai į šaltinį. Dėl to, prijungus šias ausines prie telefono ir tiesiog kalbantis, tikrai pravartu mikrofoną pridedamo segtuko pagalba įtvirtinti arčiau burnos.</p>
<p>Trumpą garso įrašą (wma) galite atsisiųsti iš <a class="ns" href="http://svarke.technews.lt/arctic_sound/mic1.wma">čia</a>. Mikrofonas prijungtas prie kompiuterio garso plokštės ir nukreiptas tiesiai į šaltinį. Įrašo eigoje mikrofono jautrumas padidintas 10, 20 ir 30 dB MicBoost funkcijos pagalba. dauguma atvejų šia funkcija <i>E361</i> savininkams ir teks pasinaudoti.</p>
<p><b>Išvados</b></p>
<p><i>Arctic Cooling E361</i> serijos ausinės yra vienos pirmųjų modelių šios kompanijos ausinių asortimente. Tikrai negalima sakyti, jog šis blynas yra prisvilęs. Ausinės pasirodė tikrai patogios, visgi iš ausinių su mikrofonu, kainuojančių 25 eurus Europos parduotuvėse (modelio be mikrofono kainos prasideda nuo maždaug 21 euro) naivu būtų tikėtis stebuklų. Nepaisant <i>Arctic Cooling</i> markiravimo, kaip "high-end" produkto, šioms ausinėms iki aukštos klasės ausinių pagal skambesį labai toli. Tiesa, kad <i>E361</i> absoliučia dauguma skambės geriau už prie jūsų įsigyto MP3 grotuvo pridedamas ausines, tačiau, nors klausant jomis muziką ir užplūsta žemi dažniai, detalumą tenka paaukoti. O paklausius <i>Denon</i> ir <i>Sennheiser</i> ausinių tenka pripažinti, jog už <i>Arctic Cooling E361-WM</i> kainą galima rasti patrauklesnių pirkinių.<br /></p>
