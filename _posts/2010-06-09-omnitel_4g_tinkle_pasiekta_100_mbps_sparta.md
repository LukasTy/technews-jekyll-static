---
layout: post
status: publish
published: true
title: Omnitel 4G tinkle pasiekta 100 Mbps sparta
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4856
wordpress_url: http://localhost/site/new/omnitel_4g_tinkle_pasiekta_100_mbps_sparta/
date: '2010-06-09 20:52:08 +0300'
date_gmt: '2010-06-09 20:52:08 +0300'
categories:
- Naujienos
---
<div class="imgright"><img src="http://www.part.lt/img/08395356488ef15281c3259cf52a92ac618.jpg"  /></div>
<p>Mobiliųjų telekomunikacijų bendrovė Omnitel, pirmoji Lietuvoje pradėjusi bandyti ketvirtosios kartos 4G LTE mobiliojo ryšio technologiją, demonstraciniame 4G tinkle įdiegė naują programinę įrangą, kuri leidžia pasiekti 100 Mbps spartą. Atnaujinus įrangą 4G tinkle bandymų metu pasiekta 99,6 Mbps duomenų perdavimo sparta.</p>
<p>„Šis rezultatas yra reikšmingas įvykis, bandant 4G LTE mobiliojo ryšio tinklą. Naujoji technologija leis ne tik pasiūlyti gerokai didesnę spartą, bet ir suteiks vartotojams galimybę vienu metu atlikti kelis veiksmus, kuriems reikia daugiau tinklo resursų – pavyzdžiui, persiųsti internetu nuotraukas, žiūrint mėgstamos TV laidos transliaciją.“, – teigė Omnitel prezidentas Antanas Zabulis.</p>
<p>4G LTE yra sparčiausia rinkoje mobiliojo ryšio technologija, kurios greičiai yra apie dešimt kartų didesni nei kitų šiuo metu egzistuojančių komercinių technologijų. Vidutinis greitis normalaus vartojimo metu 4G tinkle siekia 20-80 Mbps. Toks greitis yra aktualiausias vartotojams, norintiems naudotis paslaugomis, kurios reikalauja didelio duomenų srauto – internetinėmis konferencijomis, tiesioginėmis TV transliacijomis ar žaidimais realiuoju laiku.</p>
<p>Testo rezultatų patvirtinimas <a class="ns" href="http://sb.technews.lt/News/omni.jpg">čia</a>.</p>
