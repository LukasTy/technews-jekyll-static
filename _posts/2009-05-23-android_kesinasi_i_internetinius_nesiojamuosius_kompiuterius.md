---
layout: post
status: publish
published: true
title: Android kėsinasi į internetinius nešiojamuosius kompiuterius?
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3522
wordpress_url: http://localhost/site/new/android_kesinasi_i_internetinius_nesiojamuosius_kompiuterius/
date: '2009-05-23 00:11:21 +0300'
date_gmt: '2009-05-23 00:11:21 +0300'
categories:
- Naujienos
---
<div class="imgright"><img src="http://ezx.technews.lt/images/Logos/android_logo_1.jpg" border="1" /></div>
<p>Internetinės paieškos lyderės, gigantės <i>Google</i> sukurta atvirojo kodo platforma <i>Android</i>, pasirodo esanti itin lanksti ir pritaikoma ne tik sumaniuosiuose telefonuose, bet ir „internetiniuose mažyliuose“. Štai vienas iš didžiausių nešiojamųjų kompiuterių gamintojų <i>Dell</i> neseniai pademonstravo <i>Inspiron Mini 10v</i> modelį, kuriame veikia minėtoji <i>Android</i> operacinė sistema.</p>
<p>Internete publikuojamame <a class="ns" href="http://www.youtube.com/watch?v=HliEujxRoYQ&eurl">vaizdo įraše</a> <i>Dell</i> kompanijos technologijų strategas Dagas Ensonas (Daug Anson) pristato du, prekyboje jau esančius <i>Inspiron</i> serijos <i>Mini 10v</i> modelius, kuriuose darbuojasi <i>Linux</i> branduolio pagrindu veikiančios <i>Ubuntu</i> operacinės sistemos distribucijos, o štai trečiajame kompiuteryje matomas <i>Android</i> sistemos darbalaukis. Deja, klipe Dagas paneigia bet kokius gandus apie galimą kompanijos žingsnį išleisti tokio tipo kompiuterį masinei prekybai. Kad ir kaip bebūtų, susidomėjimas platesnėmis platformos pritaikymo galimybėmis tarp kompiuterių gamintojų ima didėti, nors nemanau, kad artimiausiu metu <i>Android</i> taps bumu.</p>
<p>Tiesa, galimybė nusipirkti internetinį nešiojamąjį eiliniam vartotojui jau neužilgo bus visai reali. Štai viena maža ir niekam nežinoma kompiuterių bei rankinių skaitmeninių prietaisų gamintoja, Kinų kompanija <i>Skytone</i> prieš kelias savaites pranešė jau ruošianti plačiajai vartotojų rinkai skirtą „netbook“ klasės kompiuterį, kuriame veiks <i>Android</i> sistema – <a class="ns" href="http://v.youku.com/v_show/id_XODgwOTc5NDg=.html"><i>Alpha 680</a>. Kompiuteris, kitaip negu daugelis šiuo metu rinkoje esančių analogų, naudos [i]ARM</i> 533 MHz dažnio procesorių ir gimtosios rinkos parduotuvėse, su 250 dolerių kaina, pasirodyti turėtų dar iki šios vasaros galo.</p>
