---
layout: post
status: publish
published: true
title: HP EliteBook 8540p nešiojamasis
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5448
wordpress_url: http://localhost/site/new/hp_elitebook_8540p_nesiojamasis/
date: '2011-01-17 16:24:33 +0200'
date_gmt: '2011-01-17 16:24:33 +0200'
categories:
- Multimedia įrenginiai
- Apžvalgos
---
<p>Verslo klasės nešiojamieji kompiuteriai kainuoja nežmoniškus pinigus ir dažnai mums, paprastiems mirtingiesiems, nėra įperkami, nes mes randame geresnį kainos ir kokybės santykį kituose segmentuose, bet tokių kompiuterių rinka yra ir joje randame ne vieną žaidėją. Ne išimtis ir daugiausiai pasaulyje nešiojamųjų ir stalinių kompiuterių parduodantys HP, kurie mums apžvalgai pristatė vieną iš verslo klasės atstovų, EliteBook 8540p nešiojamąjį kompiuterį.</p>
<p>TURINYS: </p>
<p>>Šiek tiek apie HP<br />
<br />>Pakuotė<br />
<br />>Dizainas bei jungtys<br />
<br />>Bendros specifikacijos<br />
<br />>Aparatinė įranga iš labai arti<br />
<br />>Ekranas ir garsiakalbiai<br />
<br />>Baterijos ištvermė<br />
<br />>Įvairūs testai<br />
<br />>Kitos įdomios ypatybės<br />
<br />>Išvada</p>
<p><b>Šiek tiek apie HP</b></p>
<p>HP kuria naujas technologines galimybes žmonėms, verslui, valdymui ir visuomenei. Būdama didžiausia pasaulyje technologijų kompanija, HP pristato spektrą sprendimų, pradedant spausdinimu, asmeniniais kompiuteriais, programine įranga, paslaugomis ir baigiant IT infrastruktūra, kurie padeda spręsti vartotojų problemas. HP parduoda daugiausiai kompiuterių pasaulyje.</p>
<p><b>Pakuotė</b></p>
<p>Deja, tačiau šį kartą išėjo taip, kad dėl laiko stokos nepavyko užfiksuoti to, kaip atrodė HP EliteBook 8540p pakuotė, tad šis straipsnelis, kaip mums nebūdinga, bus gana trumpas. Aukštos klasės, verslui skirtas nešiojamasis atkeliavo įprastoje kartoninėje dėžėje, išmargintoje HP simbolika, specifikacijos ir, žinoma, paties produkto paveikslėliais. Nieko įspūdingo ar šokiruojančio.</p>
<p>Pakuotė taip pat nebuvo kažkuo išskirtinė. Tai pats HP EliteBook 8540p nešiojamasis, maitinimo blokas, tvarkylių kompaktinis diskas bei šūsnis įvairiausių skrajučių ir vartotojo vadovų įvairiausiomis kalbomis, kaipgi naudotis kompiuteriu ar ką daryti jam sugedus. Kaip bebūtų gaila, eilinį kartą, už ką keikiu visus nešiojamųjų gamintojus, išskyrus retus atveju, matomas graužiko nebuvimas. Mums jo tiesiog reikia!</p>
<p><b>Dizainas bei jungtys</b></p>
<p>HP EliteBook 8540p atrodo, kaip ir dera aukštos klasės gaminiui, labai solidžiai, tačiau tai nereiškia, kad šiurkščiai. Atvirkščiai, nes HP EliteBook pasižymi labai stilingu nušlifuoto metalo dizainu, kuris nėra toks nuobodus, kaip dažnai verslo kompiuterius piešia kitos kompanijos. Panaudotas apsauginis sluoksnis, nudažytas sidabro spalva, ne tik traukia akį, tačiau ir netraukia pirštų antspaudų, o jį nuvalyti labai lengva. Iš pirmo žvilgsnio HP EliteBook šeimos atstovas yra kažkas kitko šiame segmente ir bando parodyti, jog nuobodus kasdienis darbas gali būti atliktas puikiai atrodančiame kompiuteryje.</p>
<p>Paėmus EliteBook į rankas jauti, kad jis yra labai tvirtas, o kompanija mums primena, kad šiame modelyje panaudoti aukščiausios kokybės elementai. Su tuo sunku nesutikti net ir bandant paprasčiausius kasdienius dalykus – kompiuterio sidabrinis metalinis korpusas nebijo įprastų įbrėžimų, o ekrano apsauga tokai gera, kad net smarkiai spaudžiant ekraną iš galo, šis nesusilieja, kaip tai būna su pigiais įprastais nešiojamaisiais kompiuteriais. Žinoma, mes smarkiai nekankinome šio milžino, tačiau HP mums nemeluoja – elementai kuo aukščiausios kokybės, kaip ir dera verslo kompiuteriui.</p>
<p><a class="ns" href=" http://sb.technews.lt/HP%20EliteBook%208540p/Dideles/2.JPG">
<div class="imgright"><img src=" http://sb.technews.lt/HP%20EliteBook%208540p/Mazos/2.jpg"  /></div>
<p></a><a class="ns" href=" http://sb.technews.lt/HP%20EliteBook%208540p/Dideles/1.jpg"><br /><img src=" http://sb.technews.lt/HP%20EliteBook%208540p/Mazos/1.jpg" /><br /></a></p>
<p>Atidarius HP EliteBook ekraną, kuris atsidaro spustelėjus išlindusį sidabrinį mygtuką, kas pasirodė labai patogu, prieš mūsų akis išlenda iš pažiūros „kramtomosios gumos“ (angl. chiclet) klaviatūra ir nors ši yra pritaikyta nešiojamiesiems, mums primena mielas, visavertes stalinių kompiuterių klaviatūrų kopijas. HP inžinieriai sugalvojo įdomų klavišų pateikimą. Jų viršus yra lygus, o tuo tarpu visa likusi klavišo dalis yra žemiau. Taigi mums atrodo, kad spaudome „kramtomosios gumos“ tipo klaviatūra, bet tiesa yra ta, kad kiekvienas iš mygtukų yra kvadratas iš kurio iškilęs dar vienas kvadratas su užvalintais kraštais, o jie visi yra tarpusavyje „sulipę, skirtingai nei įprastose „chiclet“ tipo klaviatūrose.</p>
<p><a class="ns" href="http://sb.technews.lt/HP%20EliteBook%208540p/Dideles/4.JPG">
<div class="imgright"><img src=" http://sb.technews.lt/HP%20EliteBook%208540p/Mazos/4.jpg"  /></div>
<p></a><a class="ns" href=" http://sb.technews.lt/HP EliteBook 8540p/Dideles/3.JPG"><br /><img src="http://sb.technews.lt/HP%20EliteBook%208540p/Mazos/3.jpg" /><br /></a></p>
<p>Ši technologija yra naudinga keletu aspektų. Visų pirma klaviatūra nėra tokia garsi, kaip įprastos „chiclet“ klaviatūros, visų antra mygtukai neturi kur judėti, o visų trečia jūs gaunate tokius pat patyrius, kaip ir su paplitusia „kramtomosios gumos“ tipo klaviatūra. Kiekvienas iš mygtukų yra labai jautrus, jie puikiai reaguoja į švelnų paspaudimą, kas yra privalumas. Bendrai paėmus, HP sutelkė didelį dėmesį į tokį, sakykime, menkniekį, klaviatūrą, bet atsiminkime, kad tai verslo segmentui skirtas nešiojamasis, tad mes tikimės kokybės net ir čia. Ir nors jums reikės kiek laiko priprasti prie šios klaviatūros, ji yra nuostabi.</p>
<p>Prisilietimui jautrus langelis taipogi kokybiškas ir nusipelno pagyrų. Jį naudojant nepastebėjau jokių akivaizdžių trikdžių, jis greitai vykdo net ir staigų piršto mostą, tačiau ir tai nėra pabaiga. Kompanija viduryje klaviatūros įtaisė „vaikščiojimo mygtuką“, kurį sukinėdami imituosite pelės judesius. Jis yra puikus naudoti, tačiau aš nematau realios jo panaudojimo paskirties. Jei jis būtų kiek dešiniau prisilietimui jautraus langelio, jį būtų galima sukinėti dešine ranka, o prie prisilietimui jautraus langelio esančius mygtukus spaudyti kaire ranka, tačiau HP EliteBook atveju ši schema neveikia. </p>
<p><a class="ns" href="http://sb.technews.lt/HP%20EliteBook%208540p/Dideles/6.JPG">
<div class="imgright"><img src=" http://sb.technews.lt/HP%20EliteBook%208540p/Mazos/6.jpg"  /></div>
<p></a><a class="ns" href=" http://sb.technews.lt/HP%20EliteBook%208540p/Dideles/5.jpg"><br /><img src=" http://sb.technews.lt/HP%20EliteBook%208540p/Mazos/5.jpg" /><br /></a></p>
<p>Baigiant kalbą apie klaviatūrą ir aplink ją esančius elementus bei prieinant prie nešiojamojo išorinių jungčių, verta paminėti dar du aspektus. Vienas iš jų – trečiasis pelės mygtukas. Kai paprastai nešiojamieji turi kairį ir dešinį mygtukus, HP mums įtaisė dar vieną, vidurinįjį. Šio veikimą galite nustatyti taip, kaip norite, tačiau jis gali atlikti ir paprastą graužikuose esančio ratuko paspaudimo funkciją, kuri padės kai kuriose naršyklėse vienu paspaudimu atverti puslapį kitoje kortelėje ar jį išjungti.</p>
<p>Antras iš jų – prisilietimui jautrūs mygtukai esantys virš klaviatūros. Jie gali paspartinti kai kurių darbų atlikimo laiką. Vienas iš jų pajungia elektroninio pašto klientą, kitas interneto naršyklę. Dar keletas iš jų skirti sumažinti/padidinti integruotų garsiakalbių garsumą ar išjungti/pajungti bevielius ryšius. Visgi, kaipgi verslininkas be skaičiuotuvo? Čia spustelėjus vieną mygtuką, jis staiga iššoka jums prieš akis.</p>
<p>Ir pabaigai mes apžiūrėsime HP EliteBook 8540p iš visų pusių. Priekinėje pusėje, kaip jau minėjau, jūs rasite sidabro spalvos mygtuką, kurį spustelėję galėsite asitidaryti kompiuterio ekraną, o šalia jo, kairėje pusėje, kortelių skaitytuvą. Galinė pusėje yra kištukas maitinimui ir VGA išvestis.</p>
<p><img src=" http://sb.technews.lt/HP%20EliteBook%208540p/Dideles/7.jpg" /></p>
<p>Šonuose įrengtos pagrindinės jungtys. Štai dešinėje mes matome net dvi sparčiąsias USB 3.0 jungtis, DVD optinį įrenginį, Ethernet lizdą ir modemo jungtį. Kairėje trys įprastos USB 2.0 jungtys, išorinė eSATA jungtis, FireWire ir DisplayPort išvestys kartu su garso kištukais. Be jokios abejonės, neužmirškime esančio ExpressCard lizdo ir SC (angl. smart-card) skaitytuvo, tačiau mums trūksta HDMI jungties.</p>
<p><img src=" http://sb.technews.lt/HP%20EliteBook%208540p/Dideles/8.jpg" /></p>
<p><b>Bendros specifikacijos</b></p>
<p>Apie apartinę įrangą plačiau mes pakalbėsime kitame skyrelyje, o šiame trumpai aprašysime, kas gi sudaro mūsų testuojamą HP EliteBook 8540p nešiojamąjį kompiuterį.</p>
<p>HP EliteBook 8540p techninės bei kitos specifikacijos: </p>
<p>• Centrinis procesorius: Intel Core i5-540M<br />
<br />• Darbinė atmintis: 2GB DDR3 1333MHz<br />
<br />• Ekranas: HP 15.6 colio LED galinio apšvietimo 1600x900 rezoliucijos<br />
<br />• Grafinė plokštė: nVidia Quadro NVS 5100M 1GB<br />
<br />• Kietasis diskas: Seagate ST9250410AS 320GB<br />
<br />• Baterija: ličio-jonų 8 celių<br />
<br />• Matmenys: 372 x 251 x 37 milimetro<br />
<br />• Svoris su baterija: 2.94 kilogramo</p>
<p><b>Aparatinė įranga iš labai arti</b></p>
<p>HP EliteBook 8540p širdis – pirmosios kartos Intel Core centrinis procesorius, priklausantis vidutinei Core i5 serijai. Tai sparčiausias minėtai serijai priklausantis variantas Core i5-540M, kuris pasižymi dvejais branduoliai. Intel taip pat siūlo standartinio voltažo i5-520M ir i5-430M variantus bei jų versijas su mažesniu voltažu ir dažniais su pavadinime figūruojančia raide U.<br />

<div class="imgright"><img src="http://technews.lt/upload/Intel Core i5 Inside Logo.jpg"  /></div>
<p>Mūsų turimas Intel Core i5-540M dirba nominaliu 2.53GHz dažniu, tačiau palaiko Turbo Boost technologiją, kurios pagalba centrinis procesorius tam tikrą laiką gali dirbti 3.066GHz dažniu. Centrinis procesorius yra pagamintas naudojant pažangų 32nm technologinį progresą, turi 3MB trečiojo lygmens spartinančiosios atminties ir visiškai draugauja su 64 bitų instrukcijų rinkiniais.</p>
<p>Intel Core i5 serijos nariai, kaip ir mūsiškis esantis HP EliteBook 8540p, pateikiami su Intel QM57 lustų rinkiniais pagrįstomis pagrindinėmis plokštėmis. Nors šiai kombinacijai praktiškai nereikia diskretinės vaizdo plokštės, tačiau HP čia pasiūlė įdomų sprendimą, apie kurį vėliau. Tas pats Core i5-540M gali susidoroti su DDR3 tipo darbine atmintimi iki 8GB, kurią čia kompanija ir panaudojo. Pabaigai būtų galima pasakyti, kad centrinio procesoriaus TDP yra 35W, o jis montuojamas BGA1288 arba PGA988 lizde esančiame nešiojamojo kompiuterio pagrindinėje plokštėje.</p>
<p>Dėl tos priežasties, kad čia yra verslui skirtas nešiojamasis, netipinis ir mums, paprastiems vartotojams, diskretinio vaizdo posistemio pasirinkimas. Grafiką čia apdoroja rimtiems darbams skirtas nVidia Quadro NVS 5100M vaizdo posistemis, kuris nėra labai galingas, tačiau neabejotinai pasiūlys stabilumą bei atitinkamą spartą tam tikrose naudojamose aplikacijose. Nepaisant to, tai nereiškia, kad nVidia profesionalams skirtą gaminį iškart reikėtų nurašyti ir jis netina pramogoms, nes taip tikrai nėra.</p>
<p>nVidia Quadro NVS 5100M puikiai, kaip ir bet koks kiek naujesnis grafinis posistemis, atvaizduoja Full HD video medžiagą ir leidžia įgimtoje HP EliteBook 8540p rezoliucijoje vidutiniais nustatymais sužaisti vieną ar kitą prieš porą metų pasirodžiusį žaidimą. Taip pat verta paminėti faktą, kad Quadro NVS 5100M yra pagrįstas tuo pačiu lustu, kaip ir kelių kartų senumo nVidia GeForce GT 330M vaizdo plokštė.</p>
<p>nVidia Quadro NVS 5100M leidžia mėgautomis įprastomis pramogomis, kaip filmų žiūrėjimas, tačiau dėl to, jog naudoja specialias tvarkykles ir BIOS optimizacijas, ji rodys neįtikėtiną stabilumą ir spartą verslui skirtose aplikacijose, bet sunkiai tvarkysis su šiuolaikine grafika. Tiesa, tokios klasės kompiuteriai ir yra skirti tiems, kurie ieško kokybiško, stabilaus kompiuterio bei kuriems nerūpi ypač didelė sparta.</p>
<p>Nešiojamasis pasižymi 2GB talpos DDR3 PC3-10600 darbine atmintimi, kuri, kaip žinia, dirba nominaliu 1333MHz dažniu. Ją galima praplėsti iki 8GB ar tiesiog įsigyti brangesnę kompiuterio versiją su 4GB. Seagate Momentus ST9250410AS kietasis diskas siūlo 320GB vietos ir gana didelę spartą, nes jo plokštelė esanti viduje sukasi net 7200RPM dažniu,o kaupiklis turi 16MB spartinančiąją atmintį.</p>
<p><b>Ekranas ir garsiakalbiai</b></p>
<p>HP savajame EliteBook 8540p įtaisė savos gamybos 15.6 colio LCD LED galinio apšvietimo ekraną, kuris geba atvaizduoti HD+ rezoliuciją, arba tiksliau 1600x900 taško. Spalvos atvaizduojamos gražiai, kontrastas padorus, o galinio apšvietimo šviesumas gana patenkinamas ir kompiuterį galima be problemų naudoti, sakykime, labai šviesioje patalpoje, tačiau galimybės jo išbandyti lauke neturėjome.</p>
<p>Vienintelis dalykas, kuris kiek nuvylė, buvo labai maži žiūrėjimo kampai. Šiuo aspektu EliteBook ekranas nusileidžia net žymiai pigesniems vidutinės klasės nešiojamiesiems. Iš tiesų nešiojamojo ekranas nėra nei ypatingai geras, nei ypatingai blogas, tačiau jį pavadinti geresniu už vidutinį tikrai galima.</p>
<p>HP EliteBook, atrodo, tikrai nėra skirtas pramogoms. Integruoti garsiakalbiai buvo baisios kokybės, esu girdėjas daug geresnių sistemų esančių nešiojamuosiuose, ir nors tai nėra baisiausia, ką teko girdėti, kokybe čia nekvepia. Integruoti garsiakalbiai tinka klausytis interneto radijo, peržiūrėti YouTube vaizdelius, tačiau klausant muzikos ir žiūrint filmus, rekomenduočiau naudoti geras ausines.</p>
<p><b>Baterijos ištvermė</b></p>
<p>Bandant štai tokius, ypač brangius produktus, kuriems išbandyti laiko daug negauname, o ir kitų kompanijų produktų per pastarąjį mėnesį apžvelgėme nemažai, sunku viską tinkamai įvertinti, bet aš sugebėjau vieną kartą iki galo įkrovęs bateriją ją išbandyti.</p>
<p>Jei atidžiai žiūrėjote į specifikacijas, veikiausiai pastebėjote, jog HP EliteBook 8540p energiją neesant išoriniam maitinimo šaltiniui tiekia milžiniška 8 celių baterija. Kompiuteris taip pat neturi labai sparčių aparatinės įrangos dalių, tad parodyti rezultatai mus turėtų tenkinti.</p>
<p>Mes simuliavome realaus gyvenimo įvykius ir kompiuterio šviesumą palikome ties 60 procentų riba. Žiūrėjau filmą, klausiausi muzikos, naršiau internete, o apšvietimo pakako, nors, žinoma, jo norėjosi daugiau, tačiau tai greičiau išeikvotų baterijos syvus. Kompiuteriu pavyko pasinaudoti 3 valandas ir 23 minutes, o toks rezultatas tokiam milžinui yra gana normalus, o jei kažkas ieškos ilgiau veikiančio nešiojamojo verslui, turės dairytis į mažesnius, su negalinga vaizdo posisteme pateikiamus produktus.</p>
<p><b>Įvairūs testai</b></p>
<p>Pripažinkite ir jūs, kad Lietuvoje verslo kompiuteriai yra retas dalykas, o juos perka labai maža vartotojų grupė. Nieko nuostabaus, kad ir mūsų testavimo poligone pirmą kartą per daugiau kaip trejus metus atkeliavo štai toks aukštos klasės produktas, o jo neturime su kuo palyginti. Taigi testų kaip niekad mažai, tačiau jus supažindinsiu su tuo, kas čia pasirodys.</p>
<p>Visų pirmiausia mes pažiūrėjome, kaip mobili profesionalams skirta nVidia Quadro NVS 5100M vaizdo plokštė draugauja su žaidimas, vėliau sekė 3DMark Vantage ir PCMark Vantage sintetiniai testai, o galiausiai išbandėme Seagate Momentus ST9250410AS kietąjį diską.</p>
<p><img src=" http://sb.technews.lt/HP%20EliteBook%208540p/Testai/1.png" /></p>
<p><img src=" http://sb.technews.lt/HP%20EliteBook%208540p/Testai/2.png" /></p>
<p><img src=" http://sb.technews.lt/HP%20EliteBook%208540p/Testai/3.png" /></p>
<p><img src=" http://sb.technews.lt/HP%20EliteBook%208540p/Testai/4.png" /></p>
<p>Sunku žvelgti į testų rezultatus, neturit su kuo juos palyginti. Viena aišku, kad Quadro serijos mobili grafinė plokštė nelabai tinka žaidimams, nes įgimtoje rezoliucijoje nepasiekiamas net normalus 30 kadrų per sekundę skaičius žaidžiant poros metų senumo žaidimus, tačiau sumažinus rezoliuciją, taip pat grafikos nustatymus, galima sužaisti vieną ar kitą nereiklų žaidimą.</p>
<p>Žiūrint į PCMark Vantage rezultatus, HP EliteBook 8540p nesurenka daug taškų dėl vienintelės priežasties – tik 2GB talpos darbinės atminties. Ją, sakykime, padidinus iki 4GB, rezultatas iškart pagerėtų. Seagate Momentus ST9250410AS kietasis diskas, tuo tarpu, rodo gana padorius rezultatus.</p>
<p><b>Kitos įdomios ypatybės</b></p>
<p>Įdomios ypatybės, kurios yra pastebimos HP EliteBook 8540p verslo klasės nešiojamajame, yra susijusius su programine įranga. Kompanija pateikė dvi įdomias savo sukurtas programas pavadintas SkyRoom ir HP Power Assistant vardais. Pirmoji skirta video pokalbiams, kita – energijos valdymui.</p>
<p>SkyRoom labai primena visiems mums žinomą Skype programinę įrangą, skirtumas tik tas, kad SkyRoom ne tik leidžia susikalbėti naudojant video pokalbius, tačiau ir dalintis nešiojamajame esančia informacija, kai, sakykime, du darbuotojai ruošia kokį nors projektą ar ataskaitą net ir esant už tūkstančio kilometrų.</p>
<p>HP Power Assistant nustebino savo galimybėmis. Ši programinė įranga ne tik leidžia atlikt ir pamatyti mums įprastus duomenis, kaip energijos taupymo profiliai, likęs laikas iki baterijos išsekimo, tačiau ir tai, kiek vatų energijos šiuo metu kompiuteris sunaudoja. Suvedus vieno kWh kainą mūsų šalyje, jūs galėtumėte pamatyti, kiek jums kainavo HP EliteBook 8540p sunaudota energija per dieną, savaitę, mėnesį ar netgi visus metus. Baksnodamas į programinę įrangą jūsų bosas gali pagaliau paaiškinti, kodėl baigus darbą visgi reikėtų išjungti kompiuterį, o ne toliau palikti jį veikti.</p>
<p><b>Išvada</b></p>
<p>HP EliteBook 8540p yra tiesiog kita klasė. Tai pasako ir jo kaina, kuri Lietuvoje siekia nežmonišką apie kiek daugiau nei 5000 litų atžymą. Nepaisant to, kompiuteris vertas kiekvieno cento, jei žinote, kaip jį išnaudoti. Dizainas yra tiesiog nuostabus, jį paėmus į rankas jaučiama aukšta surinkimo kokybė ir nors yra šiokių tokių niuansų su ekranu ir garsiakalbiais, surinktas nešiojamasis puikiai.</p>
<p>Kas nuvylė, tai sparta. Na taip, jūs galite sumokėti ir 7000 litų, jei įsigytumėte versiją su Intel Core i7 centriniu procesoriumi, 4GB darbine atmintimi ir kietosios būsenos kaupikliu, tačiau vargu, ar tai reikalinga. Grafinė plokštė ir toliau liks nVidia Quadro NVS 5100M, kuri jums pasiūlys patikimumą ir reikalingą spartą verslo aplikacijose, tačiau pramogose stebuklų nedemonstruos.</p>
<p>Aštuonių celių baterija turėtų leisti atlikti įprastus darbus iki keturių valandų, o tai, pripažinkime, užtektinai laiko. Verslo žmonėms dažnai reikia ilgai galinčių veikti nešiojamųjų kompiuterių, bet atsiminkime, kad šis 15.6 colio ekranu besididžiuojantis gigantas nėra tas mažytis 10 ar 11 colių nešiojamasis, kurie gali veikti iki 10 valandų.</p>
<p>Pabaigai būtų galima pasakyti, kad HP kiek kitaip pažiūrėjo į verslo segmentą ir, mano nuomone, tai veikia. HP EliteBook 8540p praktiškai nėra kur tobulėti, tai puikus verslui skirtas nešiojamasis ir vienas aspektas, kuris mus kiek glumina, yra milžiniška jo kaina, tačiau mes kalbame apie verslininkus, kurie įsigyja tokias prabangos prekes kaip Lamborghini automobiliai, tad jiems tai nėra problema. </p>
<p><img src="http://sb.technews.lt/Awards/renkasi.png" /></p>
