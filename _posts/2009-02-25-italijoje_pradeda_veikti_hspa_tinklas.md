---
layout: post
status: publish
published: true
title: Italijoje pradeda veikti HSPA tinklas
author:
  display_name: PhaNtoM
  login: PhaNtoM
  email: llukas.tyla@gmail.com
  url: ''
author_login: PhaNtoM
author_email: llukas.tyla@gmail.com
wordpress_id: 3133
wordpress_url: http://localhost/site/new/italijoje_pradeda_veikti_hspa_tinklas/
date: '2009-02-25 07:04:26 +0200'
date_gmt: '2009-02-25 07:04:26 +0200'
categories:
- Naujienos
---
<p>Telekomunikacijų bendrovė <i>Ericsson</i> dar praeitą savaitę pranešė ketinanti pradėti bendradarbiavimą su nacionaline Italijos ryšio operatore <i>Telecom Italia</i> diegiant naująjį <i>HSPA+</i> (dar žinomą <i>HSPA Evolution</i> vardu) tinklą. Nesidomintiems trečiosios kartos mobiliosiomis technologijomis priminsiu, kad šis protokolas tai 14-tosios <i>HSDPA</i> kategorijos plėtinys, savyje suderinantis bei pagerinantis tiek minėtojo standarto, tiek <i>HSUPA</i> technologijas.</p>
<p>Kalbant žemiškai ir paprastai – padidės siunčiamų ir išsiunčiamų duomenų kiekis iki 28 Mbps bei 5,8 Mbps atitinkamai, kas internautams suteiks dar platesnes galimybes. Žinoma šie skaičiai teoriniai, tačiau praktinis duomenų mainų spartos prieaugis garantuotas. Milanas bus pirmasis šalies centras, šių metų birželio mėnesį savo gyventojams suteiksiantis galimybę naudotis <i>HSPA+</i> technologijos prieiga. Kita šalies teritorija bevieliu ryšiu aprūpinta turėtų būti antrojoje metų pusėje. </p>
<p>Italija ne vienintelė Europos šalis pareiškusi planus diegti paketinio duomenų perdavimo technologijos naujoves. Štai Vokietijos mobiliojo ryšio operatorius <i>Telefónica O2 Germany</i> taip pat žada jau šių metų antrojoje pusėje, Miunchene, pradėti plėtoti visuotiną <i>HSPA+</i> tinklą. Apie panašius planus metų pabaigai taip pat užsiminė ir JAV ryšio operatorius <i>AT&T</i>.</p>
<p>Italijoje ketinamas plėtoti tinklas palaikys <i>MIMO</i> (angl. Multiple Input and Multiple Output) technologiją, kurios esmė bevielio ryšio stočių galimybė duomenis perduoti naudojant daugiau nei vieną antenų masyvą. Maksimalūs protokolo greičiai praktiškai nebus ekvivalentūs deklaruojamiems, kadangi jų pasiekiamumas priklauso nuo daugelio aplinkos veiksnių – atstumo nuo ryšio stotelės, tinklo apkrovimo, oro sąlygų, naudojamos techninės ir/ar programinės įrangos.<br /></p>
