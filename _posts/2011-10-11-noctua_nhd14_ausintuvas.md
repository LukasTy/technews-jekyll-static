---
layout: post
status: publish
published: true
title: Noctua NH-D14 aušintuvas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6063
wordpress_url: http://localhost/site/new/noctua_nhd14_ausintuvas/
date: '2011-10-11 22:39:20 +0300'
date_gmt: '2011-10-11 22:39:20 +0300'
categories:
- Aušinimas
- Apžvalgos
---
<p>Noctua NH-D14 šiuo metu pats brangiausias kompanijos aušinimo sprendimas centriniam procesoriui iš austrų kompanijos, tačiau mums kyla klausimas, ar jis taps mūsų testų lyderiu? Prieš artėjant skysčio aušinimu pagrįstų produktų apžvalgoms, mes tai ir pabandysime išsiaiškinti.</p>
<p>>Šiek tiek apie Noctua<br />
<br />>Pakuotė<br />
<br />>Bendros specifikacijos<br />
<br />>Radiatorius<br />
<br />>Ventiliatoriai<br />
<br />>Montavimas<br />
<br />>Testavimas<br />
<br />>Kainos/Spartos santykis<br />
<br />>Išvados</p>
<p><b>Šiek tiek apie Noctua</b></p>
<p>Noctua - graikų deivės Atėnės mažoji pelėda. Atėnų miesto įkūrėja ir karo dievybė simbolizuojanti išmintį, mokslą ir strategiją, o kompanija orientuojasi į tas pačias savybes. Rascom ir taivaniečių Kolink yra Noctua įkūrėjai, kartu plėtojantys veiklą ir po Coolink prekiniu vardu. Kompanija specializuojasi oro aušinime ir jo plėtojimui skiria didelę dalį savo investicijų. Taip pat galime tvirtinti, kad Noctua yra viena tų kompanijų, aktyviai ieškančių naujų galimybių pristatyti savo gaminius apžvalgose.</p>
<p><b>Pakuotė</b><br />
<br />Tenka pripažinti, kad man patinka Noctua politika – kompanija turi susigalvojusi vieną produkto pateikimo dizainą ir jį visad naudoja. Tai ir vėl balta, keturkampė dėžė, niekuo labai nesiskirianti nuo mūsų jau bandyto, kiek pigesnio NH-C14 aušintuvo pakuotės.</p>
<p>Visgi, Noctua NH-D14 jau siūlomas kurį laiką, o jo pakuotė pradžioje buvo šiek tiek kitokia – ji turėjo permatomą langelį, per kurį galėjome matyti patį aušintuvą. Dabar to nėra – kaip ir NH-C14 atveju, priekinėje pusėje mes matome tik paties aušintuvo fotografiją ir bendras jo savybes. Galinėje dalyje, tuo tarpu, plačiau pakalbėta apie savybes, apie kurias tik buvo užsiminta priekinėje dalyje.</p>
<p><a class="ns" href="http://technews.lt/SB/NH-D14/Dideles/2.jpg">
<div class="imgright"><img src="http://technews.lt/SB/NH-D14/Mazos/2.jpg"  /></div>
<p></a><a class="ns" href="http://technews.lt/SB/NH-D14/Dideles/1.jpg"><br /><img src="http://technews.lt/SB/NH-D14/Mazos/1.jpg" /><br /></a></p>
<p>Viename iš šonų nurodoma, kas atkeliauja pakuotėje, tačiau mes tai aptarsime atidarę dėžutę, taigi čia labai nesiplėsime, o viršuje ir vėl matome malonų dalyką – visas mus dominančias specifikacijas. Tai ir radiatoriaus specifikacijos, ir dviejų skirtingų pakuotėje randamų ventiliatorių.</p>
<p><a class="ns" href="http://technews.lt/SB/NH-D14/Dideles/4.jpg">
<div class="imgright"><img src="http://technews.lt/SB/NH-D14/Mazos/4.jpg"  /></div>
<p></a><a class="ns" href="http://technews.lt/SB/NH-D14/Dideles/3.jpg"><br /><img src="http://technews.lt/SB/NH-D14/Mazos/3.jpg" /><br /></a></p>
<p>Atidarę pakuotę, mes randame lygiai tą patį, kaip ir Noctua NH-C14 modelyje – viską, ko tik reikėtų. Tai tvirtinimo mechanizmai Intel ir AMD centriniams procesoriams, L.N.A bei U.L.N.A adapteriai, ypač kokybiškos NT-H1 termopastos pakuotė ir, žinoma, vartotojo vadovas. Kaip ir NH-C14 atveju, ventiliatoriai buvo uždėti ant NH-D14 radiatoriaus, tad viskas, ko reikia, tiesiog užsidėti aušintuvą. Tiesa, čia pateikiami du skirtingi ventiliatoriai – 140mm skersmens NF-P14 ir 120mm NF-P12.</p>
<p><a class="ns" href="http://technews.lt/SB/NH-D14/Dideles/6.jpg">
<div class="imgright"><img src="http://technews.lt/SB/NH-D14/Mazos/6.jpg"  /></div>
<p></a><a class="ns" href="http://technews.lt/SB/NH-D14/Dideles/5.jpg"><br /><img src="http://technews.lt/SB/NH-D14/Mazos/5.jpg" /><br /></a><br />
<br /><b>Bendros specifikacijos</b></p>
<p>• Dydis: 140(P) x 130(S) x 160(A) milimetro<br />
<br />• Tipas: Prisilietimas naudojant varinį pagrindą<br />
<br />• Šiluminiai vamzdeliai: U raidės formos 6 bendrai<br />
<br />• Medžiagos: Aliuminis, varis bei nikelio sluoksnis<br />
<br />• Ventiliatoriais: Du. Vienas 1200RPM, kitas 1300RPM dažnio<br />
<br />• Svoris: 1,24 kilogramo su aušintuvais, 900g tik radiatorius</p>
<p><b>Radiatorius</b></p>
<p>Noctua NH-D14 radiatorius yra bokšto tipo, tačiau tikrosios U raidės formos, nes jį sudaro dvi visiškai atskiros aliumininių plokštelių bazės. Tai reiškia, jog vienas iš ventiliatorių yra įstatomas į vidurį, tačiau Noctua, norėdama pagerinti karšto oro išsklaidymą, taip padidindama aušintuvo efektyvumą, taip pat vieną primygtinai siūlo primontuoti prie vienos iš plokštelių bazės šono. Tokio tipo radiatoriai dažniausiai yra labai efektyvus, tačiau yra viena bėda – jie labai dideli ir kartais netelpa į mažus korpusus.</p>
<p><a class="ns" href="http://technews.lt/SB/NH-D14/Dideles/8.jpg">
<div class="imgright"><img src="http://technews.lt/SB/NH-D14/Mazos/8.jpg"  /></div>
<p></a><a class="ns" href="http://technews.lt/SB/NH-D14/Dideles/7.jpg"><br /><img src="http://technews.lt/SB/NH-D14/Mazos/7.jpg" /><br /></a></p>
<p>Pratęsiant kalbą apie dydį, kaip jau minėjome, vien NH-D14 radiatoriaus dydis be ventiliatorių yra 140(P) x 130(S) x 160(A) milimetro, kas šį aušinimo sprendimą paverčia gigantišku. Ir nors bėdų jį montuodamas Full Tower tipo korpuse Antec Twelve Hundred su uždėtais ventiliatoriais neturėjau, tačiau prieš perkant šį gigantą reikėtų įsitikti, ar į jūsų korpusą šis sprendimas iš tiesų tilps.</p>
<p><a class="ns" href="http://technews.lt/SB/NH-D14/Dideles/10.jpg">
<div class="imgright"><img src="http://technews.lt/SB/NH-D14/Mazos/10.jpg"  /></div>
<p></a><a class="ns" href="http://technews.lt/SB/NH-D14/Dideles/9.jpg"><br /><img src="http://technews.lt/SB/NH-D14/Mazos/9.jpg" /><br /></a></p>
<p>Tiesa, įdėjęs tik radiatorių pastebėjau, jog Noctua bando mums padėti – aušinimo sprendimo radiatorius nėra visiškai simetriškas, nes viena iš plokštelių bazių yra kiek pastumta į viršų, kad neužstotų darbinės atminties modulių, tačiau visa šį puikų sumanymą braukia uždėtas ventiliatorius – vienas lizdas vis tiek yra užstojamas ir reikėtų darbinės atminties modulį įdėti prieš montuojant aušintuvą.</p>
<p>Kiekviena iš radiatoriaus bazių yra sudaryta iš 42 aliumininių plokštelių, o tarp jų yra maždaug 2mm tarpai. Tai reiškia, kad bendrai radiatorius, įskaičius abi bazes, turi 84 aliuminines plokšteles. Kiekviena plokštelė turi trikampius griovelius, kurie ne tik atrodo gražiai, tačiau, pasak kompanijos, turėtų pagerinti ir oro cirkuliaciją. Per jas visas, plokšteles, žinoma, eina šeši U formos variniai šiluminiai vamzdeliai. Jie, kaip ir visuose tokio tipo radiatoriuose, prasideda ties variniu pagrindu, o užsibaigia aliumininių plokštelių bazių viršuje.</p>
<p>Kaip ir daugeliu Noctua centrinio procesoriaus aušinimo sprendimų atveju, visas radiatorius yra nikeliuotas, net ir varinis pagrindas, kuris liečiasi su centriniu procesoriumi. Paties pagrindo nušlifavimo kokybė nėra ideali ir ji labai primena tiek NH-C12 šlifavimą, tiek ir NH-C14, tačiau kaip jau pastebėjome ankščiau, tai aušinimo rezultatų visiškai neįtakoja ir Noctua gaminiai vis tiek pasirodo puikiai.</p>
<p><a class="ns" href="http://technews.lt/SB/NH-D14/Dideles/12.jpg">
<div class="imgright"><img src="http://technews.lt/SB/NH-D14/Mazos/12.jpg"  /></div>
<p></a><a class="ns" href="http://technews.lt/SB/NH-D14/Dideles/11.jpg"><br /><img src="http://technews.lt/SB/NH-D14/Mazos/11.jpg" /><br /></a></p>
<p>Kompanija pakuotėje pateikia, kaip minėjome, du skirtingus ventiliatorius. Noctua pataria didesnį, 140mm skersmens NF-P14, montuoti tarp dviejų bloko dalių, tuo tarpu NF-P12 viename iš šonų. Teoriškai prie NH-D14 radiatoriaus galima primontuoti dar vieną NF-P12 ventiliatorių, tačiau tada aušinimo sprendimas taptų nežmoniškai didelis.</p>
<p><a class="ns" href="http://technews.lt/SB/NH-D14/Dideles/14.jpg">
<div class="imgright"><img src="http://technews.lt/SB/NH-D14/Mazos/14.jpg"  /></div>
<p></a><a class="ns" href="http://technews.lt/SB/NH-D14/Dideles/13.jpg"><br /><img src="http://technews.lt/SB/NH-D14/Mazos/13.jpg" /><br /></a></p>
<p><b>Ventiliatoriai</b></p>
<p>Noctua NH-D14 naudoja du ventiliatorius, tačiau jie nėra vienodi. Mes ne kartą minėjome, jog vienas iš jų yra didesnis, 140mm skersmens NF-P14, kai tuo tarpu kitas, mažesnis, 120mm skersmens NF-P12. Ir nors mes apie juos kalbėjome praeityje, prisiminsime, kaip jie atrodo.</p>
<p>Noctua NF-P12 yra įprastas 120mm diametro ventiliatorius, kuris turi devynias menteles. Jis numatytaisiais nustatymais sukasi 1300RPM dažniu. Taipogi naudoja SSO klasės guolius, kurie sumažina skleidžiamą triukšmą, kaip ir firminės Noctua išpjovos ventiliatoriaus mentelių galuose.</p>
<p>Noctua NF-P14 naudoja tiek pat mentelių, tai yra devynias, kaip ir vyresnysis brolis NF-P12, o jos taip pat su firminėmis Noctua išpjovomis mentelių galuose, kurios padeda sumažinti skleidžiamą triukšmą jį išsklaidant didesniame diapazone. Kaip parodė realūs testai, tai veikia. Nepamirškime ir naudojamų SSO klasės guolių, kurie dar labiau sumažina skleidžiamą triukšmą, negu įprastiniai. </p>
<p><a class="ns" href="http://technews.lt/SB/NH-D14/Dideles/16.jpg">
<div class="imgright"><img src="http://technews.lt/SB/NH-D14/Mazos/16.jpg"  /></div>
<p></a><a class="ns" href="http://technews.lt/SB/NH-D14/Dideles/15.jpg"><br /><img src="http://technews.lt/SB/NH-D14/Mazos/15.jpg" /><br /></a></p>
<p>Numatytaisiais nustatymais Noctua NF-P14 sukasi 1200RPM dažniu, tačiau naudojant jau standartiniais tapusius kompanijos L.N.A ar U.L.N.A adapterius sūkiai automatiškai sumažės iki atitinkamai 900RPM ir 750RPM. Tas pats sūkių dažnis galioja ir NF-P12, nors numatytaisiais nustatymais jis sukasi kiek greičiau, nei NF-P14. Privalumas su adapteriais yra tas, jog dar labiau sumažės ventiliatoriaus skleidžiamas garsumas, tačiau kentės jūsų aušinimo rezultatai. </p>
<p>Nepaisant to, jog atrodo, kad 140mm diametro NF-P14 turėtų būti didesnis ir specifinis ventiliatorius, taip nėra. Šį produktą galima pritaisyti prie bet kokio centrinio procesoriaus aušintuvo, kuris yra suderinimas su 120mm skersmens ventiliatoriumi, ar naudoti kaip sisteminį tokio pat skersmens ventiliatorių. Kabliukas yra tame, kad dėl apskritimo formos kompanija panaudojo žymiai mažesnio skersmens rėmus, o montavimo skylės yra pritaikytos 120mm standartui. Jei norėtųsi šį aušintuvą pritaikyti 140mm ventiliatoriui skirtoje vietoje, jo pakuotėje pateikiami specialūs montavimo priedai.</p>
<p><b>Montavimas</b></p>
<p>Nors, pasak vartotojo gido, nuimti ventiliatorių nuo radiatoriaus nereikia prieš pradedant montuoti aušintuvą, tačiau aš tai padariau ir tik dėl to, jog Antec Twelve Hundred yra labai daug vietos, pavyko gana nesunkiai primontavus radiatorių uždėti abu ventiliatorius. Nežinau, kaip man būtų sekęsi aušintuvą primontuoti neišėmus ventiliatorių, tačiau tai turėtų pavykti.</p>
<p>Visas montavimo principas yra pagrįstas Noctua firminiu SecuFirm 2 montavimu, taigi jis niekuo nesiskirai nuo NH-C14 ar kitų Noctua aušintuvų. AMD sistemoje jums reikės kartu su bet kuria pagrindine plokšte pateikiamos galinės plokštelės, o visas likęs procesas nėra sudėtingas. Prie galinės plokštelės priveržiate kojeles, o prie jų - radiatorių.</p>
<p>Tiek testuose naudojamoje MSI 870A-G54 pagrindinėje plokštėje, tiek ir aukštos klasės Gigabyte GA-890FXA-UD7, kaip ir spėjome, dėl primontuoto 120mm skersmens NF-P12 ventiliatoriaus pirmasis darbinės atminties lizdas buvo užstojamas ir išimti modulį nebuvo įmanoma. Tai, visgi, galima padaryti nuėmus ventiliatorių. Patarimas čia būtų tiesiog visų pirmiausia įsidėti atminties modulį.</p>
<p><b>Testavimas</b></p>
<p>Testai vyko su AMD sistema. Procesorių aušintuvams rodomiems rezultatams įtakos neturėjo jokie pašaliniai veiksmai. Iš pradžių bandėme, kaip aušintuvai darbuojasi su AMD Phenom II X4 925 jo standartiniuose nustatymuose, vėliau dažnį, kaip ir voltažą, pakėlėme iki atitinkamai 3,3GHz bei 1,45V. Ramybės rėžimu kompiuteris veikdavo 15 minučių, tada buvo „paimamas“ rezultatas, tiek pat laiko laukėme ir užkraudami procesorių su OCCT programine įranga. Viso testavimo metu naudojome Noctua NT-H1 termopastą, kuri buvo tepama iš naujo po kiekvieno bandymo. Taip pat norėčiau atkreipti dėmesį į rodyklės ženklus testų lentelėse. Jei rodyklė kyla į viršų, rezultatas tuo geresni, kuo didesnis skaičius, jei rodyklė leidžiasi žemyn – rezultatas tuo geresnis, kuo skaičius mažesnis. Šią rodyklės praktiką naudosime ir ateityje, tačiau ji aušintuvų testuose neturi daug reikšmės – kuo rezultatas mažesnis, tuo geriau. </p>
<p>Bandymų sistema: </p>
<p>• Centrinis procesorius: AMD Phenom II X4 925 2,8GHz 1,35V@3,3GHz 1,45V<br />
<br />• Pagrindinė plokštė: MSI 870A-G54<br />
<br />• Vaizdo plokštės:  Gigabyte GeForce GTX 560 OC<br />
<br />• Darbinė atmintis: G.Skill Ripjaws DDR3 1600Mhz 8GB<br />
<br />• Kietasis diskas: Apacer 128GB SSD<br />
<br />• Maitinimo blokas: Cougar 700W</p>
<p><img src="http://technews.lt/SB/NH-D14/Testai/1.png" /></p>
<p><img src="http://technews.lt/SB/NH-D14/Testai/2.png" /></p>
<p>Norėčiau pastebėti, kad aušintuvą testavau naktį, lietingą naktį, jog kambario temperatūra būtų beveik identiškai tai, kuri būdavo visad testuojant aušintuvus. Tenka pastebėti, jog didelio dėmesio į rezultatus ramybės būsenoje kreipti nereikėtų, tuo tarpu užkrovus procesorių NH-D14 sugebėjo tapti testų lyderiu ir aplenkti NH-C14, nors ir tik puse laipsnio pagal Celsijų.</p>
<p><img src="http://technews.lt/SB/NH-D14/Testai/3.png" /></p>
<p><img src="http://technews.lt/SB/NH-D14/Testai/4.png" /></p>
<p>Paspartinus procesorių NH-D14 pagaliau parodė, kad yra šiek tiek spartesnis – NH-C14 buvo aplenktas apie vienu laipsniu užkrovus procesorių, kas iš tiesų nelabai nustebimo. Procesoriui veikiant ramybės būsenoje skirtumas tesiekė apie pusę laipsnio. Kaina abiejų sprendimų panaši, kaip ir rezultatai.</p>
<p><b>Kainos/Spartos santykis</b></p>
<p>Kaip jau žinote, kiekvieną kartą pateikdami vis naujo aušintuvo apžvalgą, mes atnaujinsime šį skyrelį, įrašydami ir naująjį gaminį. Šį kartą pateiksime „Technews.lt taškus“ jau net dešimt aušintuvų, kurie sudalyvavo mūsų testuose. Taškai skaičiuojami labai paprastai – sudedami visi aušinimo rezultatai ir kaina. Kadangi kaina, ypač pigių aušintuvų, nuo brangesnių ir spartesnių gali skirtis net apie 40 vienetų, ši sudaro 40 procentų viso balo, tuo tarpu aušinimo rezultatai – 60 procentų. Akivaizdu, kad kuo taškų mažiau, tuo aušintuvas turi geresnį kainos/spartos santykį, taigi mes gavome štai tokius rezultatus pridėję ir mūsų testavimo poligone pasirodžiusį Noctua NH-D14 centrinio procesoriaus aušintuvą: </p>
<p>1. Xigmatek Loki - 168,6 taškai<br />
<br />2. Xigmatek Gaia – 172 taškai<br />
<br />3. AC Freezer Xtreme 2 – 179,9 taškai<br />
<br />4. Xigmatek Aegir – 183,6 taškai<br />
<br />5. AC Freezer 13 – 184,2 taškai<br />
<br />6. Noctua NH-C12P SE14 – 186,2 taškai<br />
<br />7. Coolink Corator DS – 192,2 taškai<br />
<br />8. Noctua NH-D14 – 193 taškai<br />
<br />9. Noctua NH-U9B SE2 – 193,2 taškai<br />
<br />10. Noctua NH-C14 - 193,4 taškai</p>
<p><b>Išvados</b></p>
<p>Tenka pripažinti vieną faktą – Noctua NH-D14 ne tik yra geriausias mūsų bandytas pastarosios kompanijos aušinimo sprendimas centriniam procesoriui, tačiau ir geriausias apskritai. Visgi, Noctua NH-C14 ir Noctua NH-D14 kainos yra labai panašios, taigi kurį pasirinkti?</p>
<p>Noctua NH-C14 be jokios abejonės yra šiek tiek kompaktiškesnis aušintuvas ir jis neužstos darbinės atminties lizdų, kai su Noctua NH-D14 gali kilti problemų ne tik dėl atminties lizdų užstojimų, tačiau ir paties jo dydžio korpuse – prieš įsigyjant tai reikia turėti omenyje.</p>
<p>Kita vertus jei už Noctua NH-D14 mokėtumėte Lietuvoje apie 300 litų, jūs veikiausiai turite Full Tower tipo korpusą, taigi didelių problemų įtalpinant aušintuvą jums kilti neturėtų. Kad ir kaip ten bebūtų, mūsų balsas keliauja už NH-C14, tačiau NH-D14 yra šiek tiek spartesnis.</p>
