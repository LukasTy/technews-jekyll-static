---
layout: post
status: publish
published: true
title: Naujas Thermaltake WingRS 301 korpusas
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 3967
wordpress_url: http://localhost/site/new/naujas_thermaltake_wingrs_301_korpusas/
date: '2009-08-25 18:50:36 +0300'
date_gmt: '2009-08-25 18:50:36 +0300'
categories:
- Naujienos
---

<p>Kompanija Thermaltake pristato naują WingRS 301 <i>mid-tower</i> korpusą, kuris pasižymi kokybe, lengvu naudojimusi bei neprastu aušinimu. Vos 5.1 Kg sveriančio korpuso išmatavinai siekia 491(D) x 170(W) x 420(H) mm.</p>
<p>Thermaltake WingRS 301 pritaikytas m-ATX ir ATX pagrindinėms plokštėms, turi dešimt stalčių, iš kurių keturi yra 5.25, o likę šeši - 3.5 dydžio. Korpuso savininkui nereikės sukti galvos dėl atsuktuvo ir varžtų, mat visiems stalčiuose esantiems įrenginiams įdiegti naudojamas bevaržtis tvirtinimas. Galinėje panelėje esančių praplėtimo jungčių skaičius siekia septynias. Čia taip pat naudojamas bevaržtis tvirtinimo dizainas.</p>
<p>Korpuso gale sumontuotas vienas 120 mm skersmens TurboFan aušintuvas, tačiau Thermaltake paliko galimybę vartotojui įsidėti papildomą 120 mm aušintuvą ir į korpuso priekį. Maža to, korpuso šone esantis aušinimo tunelis gali būti nuimtas ir pakeistas 80 mm arba 92 mm aušintuvu, o juoda skylėta priekinė panelė dar labiau pagerina korpuso aušinimą.</p>
<p>Priekinėje panelėje sumontuotos 2x USB 2.0 jungtys bei lizdai, skirti prijungti mikrofonui ir ausinėms. Nelieka nepastebėta ir didžiulė korpuso viršuje esanti rankena, todėl WingRS turėtų puikiai tikti LAN vakarėliams.</p>
<p>Thermaltake WingRS 301 kainuos 49$.</p>
<p><img src="http://www.techpowerup.com/img/09-08-20/117a.jpg" /></p>
<p><img src="http://www.techpowerup.com/img/09-08-20/117b.jpg" /></p>
<p><img src="http://www.techpowerup.com/img/09-08-20/117c.jpg" /></p>
