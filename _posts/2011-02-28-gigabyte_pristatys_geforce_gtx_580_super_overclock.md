---
layout: post
status: publish
published: true
title: Gigabyte pristatys GeForce GTX 580 Super Overclock
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 5622
wordpress_url: http://localhost/site/new/gigabyte_pristatys_geforce_gtx_580_super_overclock/
date: '2011-02-28 09:41:20 +0200'
date_gmt: '2011-02-28 09:41:20 +0200'
categories:
- Naujienos
---
<div class="imgright"><img src="http://technews.lt/upload/GigabyteGTX580OC.jpg"  /></div>
<p>Vienas iš vaizdo ir pagrindinių plokščių gamybos lyderių, kompanija Gigabyte ketina pristatyti užkietėjusiams žaidėjams ir reikliausiems spartintojams skirtą nestandartinį, ypač galingą GeForce GTX 580 serijos grafinį akseleratorių vardu Super OverClock.</p>
<p>Puikiai žinomos Super OverClock (SOC) serijos gaminiai pasižymi ne tik aukščiausia sparta, bet ir aukščiausios kokybės komponentais bei išradingais sprendimais. Ne išimtis ir ši GTX 580 SOC vaizdo plokštė varoma Gigabyte Gauntlet Sorting proceso kruopščiai atrinktu, tik pačius aukščiausius dažnius galinčiu pasiekti, 40nm GF110 branduoliu. Vaizdo plokštė palaiko Extreme Dual BIOS technologiją, kuri leidžia naudoti dvejus, skirtingus nustatymus turinčius, BIOS. Tereikia spustelti tik vieną mygtuką ir plokštė pradės naudoti jūsų norimą BIOS'ą. </p>
<p>Gigabyte GTX 580 SOC aušinama Windforce serijos aušintuvu, kurį sudaro trys itin tylūs PWM signalu valdomi ventiliatoriai. Kiek nužulnus jų išdėstymas leidžia efektyviai sumažinti oro turbulenciją. Po ventiliatoriais slepiasi Vapor Chamber technologijos radiatorius, kurio efektyvumą dar labiau padidina sumontuoti papildomi 3x variniai šilumos vamzdeliai. Plokštėje panaudota 14-ios fazių elektros tiekimo grandinė bei Proadlizer kondensatoriai skirti užtikrinti kuo efektyvesnį elektros tiekimą vaizdo plokštei. Specialiame įtampos stebėjimo taške galima stebėti realiu metu VGA naudojamą įtampos dydį.</p>
<p>Gigabyte ketina pademonstruoti GTX 580 Super Overclock vaizdo posistemį Cebit parodos metu jau kitą mėnesį. Turbūt būtent čia ir bus atskleisti šios vaizdo plokštės efektyvūs dažniai ir, žinoma, kaina.</p>
