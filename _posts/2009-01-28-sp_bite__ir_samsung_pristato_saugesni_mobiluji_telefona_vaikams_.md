---
layout: post
status: publish
published: true
title: "(SP) Bitė  ir Samsung pristato saugesnį mobilųjį telefoną vaikams"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 201
wordpress_url: http://localhost/site/new/sp_bite__ir_samsung_pristato_saugesni_mobiluji_telefona_vaikams_/
date: '2009-01-28 17:30:45 +0200'
date_gmt: '2009-01-28 17:30:45 +0200'
categories:
- Naujienos
---
<div class="imgright"><img src="http://www.part.lt/img/101477ef4ca41f07efad8571e2a27bad601.jpg" border="1" /></div>
<p>Plėsdama vartotojui suteikiamas galimybes ir siūlydama šviežias naujienas rinkai, <i>Bitė Lietuva</i>, kartu su <i>Samsung Electronics</i>, pirmoji Lietuvoje pristato mobilųjį telefoną vaikams ir jaunimui <i>Samsung S3030 Tobi</i>. Įrenginys, vadinamas tiesiog <i>Tobi</i>, išsiskiria savo savybėmis, užtikrinančiomis vaiko saugumą, o telefono korpusas yra pagamintas iš ekologiškų medžiagų. </p>
<p>Vaikų saugumui: Suprasdami tėvų rūpestį dėl vaikų saugumo, <i>Tobi</i> kūrėjai į jį sudėjo keletą papildomų saugumo savybių. Pavojingoje situacijoje, norint paskambinti ir išsikviesti pagalbą, yra gana sudėtinga greitai rasti reikalingą numerį telefono adresų knygoje. Naudodamiesi <i>Tobi</i>, vaikai galės tai atlikti daug paprasčiau – tiesiog nuspausdami SOS klavišą, įtaisytą įrenginio šone. Tokiu atveju telefonas pradės skambinti numeriais iš anksto įrašytais SOS skambučio skiltyje, pavyzdžiui, mamos, tėčio ar kitais. <i>Samsung Tobi</i> taip pat turi ir SOS SMS galimybę – greitą trumposios žinutės išsiuntimą rizikingose situacijose. Žinutė išsiunčiama iš anksto nustatytiems SOS SMS skiltyje esantiems gavėjams. Tuo pat metu įrenginys suskamba, atkreipdamas aplink esančių žmonių dėmesį. Naudojantis šiomis telefono galimybėmis, pagalbą išsikviesti yra paprasčiau.  </p>
<p>Ingrida Damulienė, <i>Bitė Lietuva</i> Vilniaus regiono mažmeninės prekybos vadovė, sako: „Aš pati esu motina ir puikiai suprantu, kaip svarbu kasdien žinoti, kad tavo vaikas yra saugus. Manau, kad mūsų klientai įvertins šį pasiūlymą, kadangi <i>Tobi</i> suteikia puikią galimybę tėvams apsaugoti savo vaikus netikėtose situacijose. Džiaugiamės, galėdami pirmieji pristatydami šį įrenginį Lietuvoje. Šis mobilusis telefonas turėtų sudominti tas šeimas, kurios naudojasi <i>Bitės</i> mokėjimo planais ar <i>Labas</i> išankstinio mokėjimo paslaugomis, kadangi taip ryšys bus palaikomas palankiomis kainomis. Be to, šeima turės galimybę peržiūrėti savo išlaidas ir sutaupyti pinigų mobiliajam ryšiui. Kita galimybė, kurią verta paminėti – tėvams bus paprasta papildyti vaikų <i>Labas</i> telefono sąskaitą, tiesiog siunčiant SMS žinutę. Taip tėvai bus užtikrinti, kad vaikai yra saugūs ir galima jiems paskambinti bet kuriuo metu.“ </p>
<p>Ekologiškas produktas: <i>Samsung Tobi</i> yra ekologiškas mobilusis telefonas, pagamintas iš perdirbto bioplastiko, kuris suyra gamtoje. Ši medžiaga yra nealergizuojanti, todėl <i>Tobi</i> yra bendravimo įrenginys, kuris tinkamas vaikams ir draugiškas aplinkai. </p>
<p>Maris Kikans, <i>Samsung Mobile</i> produkto vadovas, pažymi: „Mobilieji telefonai tapo neatskiriama mūsų gyvenimo dalimi, pastebime, kad vis jaunesni žmonės pradeda jais naudotis. Turėdama galvoje šiuos naujus poreikius, <i>Samsung</i> įmonė sukūrė unikalų įrenginį, kuris draugiškas tiek aplinkai, tiek vaikams ir taip pat suteikia galimybę išreikšti vartotojo individualumą ir stilių. <i>Samsung Tobi</i> turi unikalias animuotas ekrano temas, kurios iki šiol dar nebuvo naudotos jokiame mobiliajame telefone.“ </p>
<p>Kaip atrodo <i>Tobi</i>: <i>Samsung S3030 Tobi</i> buvo sukurtas, atsižvelgiant į vaikų ir jaunimo poreikius. Telefonas yra simpatiškas, turintis įdomią grafinę išvaizdą ir galimybę keisti nuotraukas ant galinio telefono dangtelio. Be to, platus ir paties telefono spalvų pasirinkimas – galima įsigyti berniukų ir mergaičių mėgstamų spalvų įrenginius. <i>Tobi</i> pasižymi ir kitomis modernaus mobiliojo telefono savybėmis: 1,9 colio ekranas, fotoaparatas, MP3 grotuvas, 15 MB vidinės atminties ir automatinę keičiamo kalendoriaus funkciją. <i>Samsung</i> telefonas lavins ir vaikų intelektą – jame įdiegti keli įdomūs žaidimai. </p>
<p><i>Bitės</i> salonuose <i>Tobi</i> pasirodys šių metų sausio 29 dieną. </p>
