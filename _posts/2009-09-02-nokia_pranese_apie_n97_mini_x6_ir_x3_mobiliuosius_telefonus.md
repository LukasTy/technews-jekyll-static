---
layout: post
status: publish
published: true
title: Nokia pranešė apie N97 mini, X6 ir X3 mobiliuosius telefonus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4006
wordpress_url: http://localhost/site/new/nokia_pranese_apie_n97_mini_x6_ir_x3_mobiliuosius_telefonus/
date: '2009-09-02 15:50:00 +0300'
date_gmt: '2009-09-02 15:50:00 +0300'
categories:
- Naujienos
---
<div class="imgright"><img src="http://www.part.lt/img/d35d869e202b29c3f8f93bde415dc554512.jpg"  /></div>
<p>Šiandien prasidėjusiame kasmetiniame Nokia World renginyje mobiliųjų telefonų gamintoja Nokia pristatė naujų įrenginių ir paslaugų komplektą, orientuotą į visavertį žmonių bendravimą socialiniame internete naudojantis mobiliuoju telefonu. Neseniai pristatyti Nokia N900, Nokia Booklet 3G, Nokia 5230 ir Nokia 5800 Navigation Edition įrenginiai ir šiandien paskelbtos naujovės, apie kurias pakalbėsime, sako, jog Nokia ambicijos paslaugų ir sprendimų srityse yra gana didelės.  </p>
<p>„Siūlydama daug įvairių paslaugų ir sprendimų, Nokia siekia įtikti kuo platesniam skirtingus poreikius turinčių vartotojų ratui. Bendradarbiaujame su savo srityse pirmaujančiais partneriais ir kartu kuriame mobiliojo pasaulio naujienas, darančias didelę įtaką tolimesnei nuotolinio bendravimo raidai. Džiaugiamės, kad Nokia yra šių pokyčių priešakyje“, – sakė Nokia kompanijos direktorius Olli-Pekka Kallasvavas. </p>
<p><b>Transliuokite savo akimirkas per Ovi</b></p>
<p>Renginio metu Nokia paskelbė, kad kartu su didžiausiu pasaulyje socialiniu tinklu Facebook sukūrė Lifecasting with Ovi (liet. akimirkų transliacijos per Ovi) sprendimą. Tai yra pirmoji mobilioji programa, kuri leis žmonėms tiesiai iš mobiliojo telefono darbastalio ne tik atnaujinti savo būseną Facebook, bet ir pranešti savo buvimo vietą, kuri automatiškai nustatoma panaudojant telefono GPS funkciją arba pagal mobiliojo ryšio stotis. Kartu vartotojas galės įkelti ir nuotrauką, kad draugai realiu laiku sužinotų, kur jis yra ir ką veikia. Šiuo žingsniu Nokia siekia toliau plėtoti socialinį internetą, siūlantį kiek kitokį turinį, nei kitų gamintojų.</p>
<p>„Džiaugiamės partneryste su Nokia.", – sakė Facebook mobiliojo padalinio vadovas Henris Moissinacas. „Birželio mėnesį pristatyta Facebook mobilioji programa iškart tapo prieinama Nokia telefonų turėtojams daugiau kaip 150 šalių ir šiuo metu yra viena iš dažniausiai parsisiunčiamų programų Ovi Store mobiliojo turinio parduotuvėje. Bendradarbiaudami su didžiausiu pasaulyje mobiliųjų telefonų gamintoju, galime savo 250-čiai milijonų vartotojų pasiūlyti naujoviškas Facebook galimybes per mobiliuosius telefonus. Ir tai tik pati pradžia.“, - pridūrė jis. </p>
<p><b>Pranešta apie Nokia N97 mini</b></p>
<p>Lifecasting with Ovi funkcija debiutuos naujajame Nokia N97 mini telefone – tai mažesnysis sėkmingai įvertinto Nokia N97 mobiliojo kompiuterio brolis. Nokia N97 mini skirtas socialiai aktyviems ir mažesnių telefonų fanatikams. Jis turi nuslenkamą ir kampu pakrypstantį 3,2 colio skersmens lietimui jautrų ekraną, visaženklę QWERTY klaviatūrą ir individualizuojamą darbastalį, leidžiantį savąjį Nokia N97 mini įrenginį paversti unikaliu.</p>
<p>„Socialinis internetas jungia žmogaus realųjį ir virtualųjį pasaulius. Šį istorijos puslapį apie suasmenintą ir buvimo vietą atspindintį internetą atverčia Nokia N97 mini ir Ovi per lifecasting galimybes.“, – teigė Nokia NSeries viceprezidentas Jonas Guestas.  </p>
<p>Nokia N97 mini rinką pasieks su atnaujinta programine įranga. Šiuos atnaujinimus spalio mėnesį galės parsisiųsti ir Nokia N97 telefonų turėtojai, kuriems taip pat bus prieinama Lifecasting with Ovi paslauga. Su atnaujinta programine įranga vartotojus pasieks nauji valdikliai (angl. widgets), vartotojo sąsajos patobulinimai – pavyzdžiui, brūkštelėjus pirštu per kontaktų sąrašą ekrane, jis inerciškai pasislinks. Dar daugiau valdiklių ir programų vartotojai gali parsisiųsti iš Ovi Store interneto parduotuvės. Joje galima rasti įvairių mobiliųjų programų – nuo žaidimų, vaizdo ir garso įrašų iki produktyvumą didinančių įrankių. </p>
<p>Nokia N97 mini telefone taip pat bus įdiegtas naujas Ovi Maps sprendimas. Jis ne tik padės susiorientuoti po nepažįstamas vietoves keliaujant automobiliu ar pėsčiomis, bet ir leis pasiekti informacija iš Lonely Planet, Michelin ir Wcities.  </p>
<p>Nokia N97 mini dalį rinkų turėtų pasiekti jau 2009 m. spalio mėnesį ir kainuos 1550 litų be mokesčių.</p>
<p><b>Pramogoms skirti telefonai. Tai Nokia X6 ir Nokia X3</b></p>
<p>Naujų muzikos galimybių mobiliuosiuose telefonuose kūrimu užsiėmusi Nokia šiandien taip pat paskelbė apie naujus muzikinius telefonus Nokia X6 ir Nokia X3.  </p>
<p>Pramogoms sukurtas Nokia X6 modelis leidžia be sustojimo muzikos klausytis 35 valandas, turi 32 gigabaitų integruotą atmintį ir ploną 3,2 colio skersmens lietimui jautrų ekraną. 16:9 formato ekranas yra pritaikytas žiūrėti nuotraukas, vaizdo įrašus, naršyti. Nokia X6 taip pat turi tiesiogines nuorodas į Ovi Store, leidžia į darbastalį įkelti 20 artimiausių draugų kontaktų ir virtualias bendruomenes, tokias kaip Facebook. </p>
<p>Nokia X3 modelis skirtas melomanams ir yra pirmasis Series 40 telefonas, suderintas su Ovi Store. Aptakus ir kompaktiškas muzikos įrenginys turi stereo garsiakalbius, integruotą FM radiją ir 3,2 megapikselių raiškos kamerą.  </p>
<p>Kartu su naujais pramogoms skirtais telefonais Nokia pristatė į kišenę telpančius garsiakalbius Nokia Mini Speaker MD-9 ir ergonomiškas bei lengvas ausines Nokia Bluetooth Stereo Headset BH-505, kurios leis klausytis muzikos ir girdėti pašnekovą triukšmingoje aplinkoje. </p>
<p>Nokia X6 kaina sieks 1580 litų be mokesčių, o Nokia X3 – iki 400 litų be mokesčių. Abu prietaisai turėtų pasirodyti ketvirtąjį šių metų ketvirtį.  </p>
