---
layout: post
status: publish
published: true
title: OCZ Agility 2 SSD kaupiklis
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5479
wordpress_url: http://localhost/site/new/ocz_agility_2_ssd_kaupiklis/
date: '2011-01-27 00:53:00 +0200'
date_gmt: '2011-01-27 00:53:00 +0200'
categories:
- Duomenų kaupikliai
- Apžvalgos
---
<p>Kietosios būsenos kaupikliai stalinių ir nešiojamųjų kompiuterių rinkoje visa labiau atranda savo vietą. Jie neturi judančių dalių, tad yra atsparesni smūgiams ir kitiems fiziniams veiksniams, nei įprasti mechaniniai kietieji diskai, o svarbiausia, jog yra spartesni. Jie naudoja mažiau energijos, nekelia jokio triukšmo, o jų atsako laikas stulbinantis. Atrodo, jog jie yra viskuo pranašesni už įprastus mechaninius kietuosius diskus, tačiau jų pirkimą stabdo milžiniška kaina. Tiesa, kartu su pažangesniu technologiniu procesu pagamintais atminties lustais didėja ne tik jų sparta, tačiau mažėja ir kaina. Į šiuos pastaruosius minėtus džiuginančius veiksnius įsimaišo ir mūsų bandomas OCZ Agility 2 kietosios būsenos kaupiklis.</p>
<p>TURINYS:</p>
<p>>Šiek tiek apie OCZ<br />
<br />>Trumpai pakalbėkime apie SSD kaupiklius ir OCZ poziciją<br />
<br />>Produkto pakuotė<br />
<br />>Kietosios būsenos kaupiklis<br />
<br />>Testavimo metodika ir konkurentai<br />
<br />>Testavimas<br />
<br />>Išvados</p>
<p><b>Šiek tiek apie OCZ</b></p>
<p>2002 metais Kalifornijoje įkurta kompanija, kuri daugeliui yra pažįstama kaip aukštos klasės operatyviosios atminties gamintoja. Visgi per pastaruosius pora metų įmonė nepaprastai daug dėmesio skyrė SSD kaupiklių rinkai ir šiuo metu gali pasiūlyti ko gero plačiausią SSD kaupiklių pasirinkimą, su įvairiais valdikliais ir įvairiomis kainomis. Savo produktų asortimente ši firma taip pat turi ir kelias maitinimo blokų serijas, kurios taip pat yra spėjusios pelnyti nemažai apdovanojimų.</p>
<p><b>Trumpai pakalbėkime apie SSD kaupiklius ir OCZ poziciją</b></p>
<p>Kietosios būsenos kaupiklių spartą iš esmės lemia trys pagrindiniai faktoriai. Tai naudojami atminties lustai, įrašyta programinė įranga ir naudojamas kontroleris. Nors SLC tipo atmintis ir yra spartesnė, nei MLC, pirmoji labai retai naudojama galutiniams vartotojams, nes kainuoja milžiniškus pinigus, tad nieko keisto, kad tiek mūsų bandytas Apacer A7 Turbo kietosios būsenos kaupiklis, tiek ir mūsų šį kartą bandomas OCZ Agility 2 SSD naudoja pigesnę MLC tipo darbinę atmintį.</p>
<p>Kad ir kaip kam nors iš jūsų tai būtų keista, tačiau programinė įranga (angl. firmware) naudojama kietosios būsenos kaupiklyje yra bene svarbiausias faktorius. Taip yra dėl to, jog nuo gerai suderintos programinės įrangos priklauso, ar SSD elgsis puikiai. Programinė įranga reguliuoja visą jūsų duomenų išsidėstymą atminties lustuose, taigi ji turi garantuoti, kad SSD kaupiklis visad veiktų kuo įmanoma greičiau. Taigi atminties kontroleris iš tiesų nėra toks svarbus, kaip programinė įranga.</p>
<p>Akivaizdu, kad jei naudojama senesnio techninio proceso atmintis, ar senas kontroleris, net ir ideali programinė įranga nepadės įveikti naujomis technologijomis pagrįsto kietosios būsenos kaupiklio, bet mes norėjome pabrėžti, kad visi tie, kurie turi SSD kaupiklius, visad atsinaujintų savo įrenginio programinę įrangą, jei atnaujinimas yra pristatytas. Tai turėtų pagreitinti kaupiklio darbą.</p>
<p>Atminties kontroleris, žinoma, taip pat gana svarbus, tačiau iš tiesų yra svarbesnis bendras ir darnus kontrolerio ir programinės įrangos darbas, nei pats kontroleris. Šioje sferoje mes matoma šešis didžiuosius priešus: Intel, Samsung, Micron, Indilinx, SandForce ir Toshiba. Micron aktyviai draugauja su Marvell, tuo tarpu Toshiba – su JMicron. Likę keturi gigantai yra visiškai savarankiški.</p>
<p>Pirmieji OCZ aukštos klasės kietosios būsenos kaupikliai, tai yra Vertex ir Agility, naudojo MLC tipo atminties lustus ir Indilinx atminties kontrolerius. Verslo segmentui skirti Vertex EX ir Agility EX praktiškai buvo savo vyresniųjų brolių identiški dvyniai, tačiau veikė sparčiau, nes juose buvo naudojami brangūs SLC tipo atminties lustai, tad šie kietosios būsenos kaupikliai iš įprastų vartotojų dėmesio nesusilaukė. OCZ pabandė pakoreguoti programinę įrangą, nes žinojo jos svarbą, ir pristatė Vertex Pro kietosios būsenos kaupiklių seriją su tais pačiais Indilinix kontroleriai, tačiau ji buvo spartesni.</p>
<p>Nepaisant, atrodo, tokio glaudaus bendradarbiavimo su Indilinix ir šios kompanijos atminties kontrolerių naudojimu, kompanija pasuko kitu keliu. Naujos kartos OCZ SSD Vertex 2 ir Agility 2 serijų kaupikliai nebenaudoja Indilinix atminties kontrolerių, o vietoje jų konkurento SandForce siūlomus. Mūsų bandomajame Agility 2 darbuojasi SandForce SF-1200 atminties kontroleris.</p>
<p><b>Produkto pakuotė</b></p>
<p>OCZ Agility 2 kietosios būsenos kaupiklis atkeliavo kompaktiškoje pakuotėje, o mūsų testavimo poligoną pasiekė beveik mažiausios talpos 60GB versija. Kompanija mums pranešė, kad taip pat siūlo ne tik talpesnės, tačiau ir mažesnės talpos versijas. Tiksliau 40-480GB talpos diapazone.</p>
<p>Priekinėje pakuotės pusėje kuo aiškiausiai matomas pats kietosios būsenos kaupiklis bei paminimos jo savybės ir talpa – galimybė tokius du ar daugiau SSD kaupiklių sujungti į RAID masyvą, TRIM palaikymas, panaudoti MLC tipo atminties lustai, 3.5 adapteris staliniams kompiuteriams ir 60GB talpa. Galinėje pusėje daugiau techninės informacijos. Kaupiklio matmenys, maksimali teorinė sparta, numatytas veikimas valandomis ir visa likusi informacija, susijusi su Agility 2 serija.</p>
<p><a class="ns" href="http://sb.technews.lt/OCZ%20Agility%202/Dideles/2.jpg">
<div class="imgright"><img src="http://sb.technews.lt/OCZ%20Agility%202/Mazos/2.jpg"  /></div>
<p></a><a class="ns" href=" http://sb.technews.lt/OCZ%20Agility%202/Dideles/1.jpg"><br /><img src="http://sb.technews.lt/OCZ%20Agility%202/Mazos/1.jpg" /><br /></a></p>
<p>Iš plastmasinio kiauto išsitraukia juodos spalvos taip pat plastmasinė dėžutė, kurios viršuje – metalinis dėklas. Į jį prisukus Agility 2 kietosios būsenos kaupiklį jį visiškai nesunku įdėti į įprasto stalinio kompiuterio korpuso 3.5 colio kaupikliui skirtą vietą. Nuėmę dėklą, randame OCZ Agility 2 kietosios būsenos kaupiklį ir keletą varžtų jo tvirtinimui.</p>
<p><a class="ns" href=" http://sb.technews.lt/OCZ%20Agility%202/Dideles/4.jpg">
<div class="imgright"><img src="http://sb.technews.lt/OCZ%20Agility%202/Mazos/4.jpg"  /></div>
<p></a><a class="ns" href=" http://sb.technews.lt/OCZ%20Agility%202/Dideles/3.jpg"><br /><img src="http://sb.technews.lt/OCZ%20Agility%202/Mazos/3.jpg" /><br /></a></p>
<p>Ir tai, iš esmės, yra viskas. Na taip, neužmirškime vartotojo gido bei iššaukiančio lipduko jūsų kompiuteriui, kuris teigia, jog mūsų naudojamas SSD kaupiklis yra spartesnis už jūsų įprastą mechaninį. Sunku su tuo nesutikti, ypač dėl to, jog už jį sumokėję daugiau, mes to ir tikimės, ar ne? Pakuotėje mes neradome vieno dalyko, kurio mums reikėtų – SATA kabelio. Na, jį buvo galima įdėti.</p>
<p><a class="ns" href=" http://sb.technews.lt/OCZ%20Agility%202/Dideles/6.jpg">
<div class="imgright"><img src="http://sb.technews.lt/OCZ%20Agility%202/Mazos/6.jpg"  /></div>
<p></a><a class="ns" href=" http://sb.technews.lt/OCZ%20Agility%202/Dideles/5.jpg"><br /><img src="http://sb.technews.lt/OCZ%20Agility%202/Mazos/5.jpg" /><br /></a></p>
<p><b>Kietosios būsenos kaupiklis</b></p>
<p>Kaupiklis yra, jei taip galime sakyti, nešiojamųjų kompiuterių standarto, nes naudoja įprastą 2.5 colio formatą. Dėl šios priežasties kompanija mums ir siūlo 3.5 colio dėklą, kurio pagalba mums nekils jokių problemų OCZ Agility 2 kietosios būsenos kaupiklį patalpinti į standartinę asmeniniuose kompiuteriuose esančią 3.5 colio vietą. Taip, tai yra sveikintinas sprendimas.</p>
<p>Kietosios būsenos kaupiklio korpusas pagamintas iš vienos plastmasės atmainų, kai jo galinis dangtis iš aliuminio. Kompanija jo labai neišmargino, panaudojo standartinę juodą spalvą ir užklijavo logotipą, kuris teigia, jog tai OCZ gamybos, Agility 2 serijos, 2.5 colio formato gaminys. Ant galinio aliumininio dangtelio, tuo tarpu, informacija apie tai, kaip neprarasti garantinio aptarnavimo.</p>
<p><a class="ns" href=" http://sb.technews.lt/OCZ%20Agility%202/Dideles/8.jpg">
<div class="imgright"><img src="http://sb.technews.lt/OCZ%20Agility%202/Mazos/8.jpg"  /></div>
<p></a><a class="ns" href=" http://sb.technews.lt/OCZ%20Agility%202/Dideles/7.jpg"><br /><img src="http://sb.technews.lt/OCZ%20Agility%202/Mazos/7.jpg" /><br /></a></p>
<p>Abu antrosios kartos produktai, tiek Vertex 2, tiek ir mūsų bandomas Agility 2, naudoja SandForce SF-1200 atminties kontrolerį. SandForce tuo metu, kai pasirodė abu šie produktai, siūlė ir aukštesnės klasės SF-1500 kontrolerį, kuris fiziškai yra identiškas SF-1200. Jų ir sparta būtų identiška, jei jie abu naudotu tokią pačią programinę įrangą, tačiau taip nėra. Čia pasirinktas sprendimas programine įranga kontroliuoti atminties kontrolerio spartą, taip pat atjungiant kai kurias jo savybes.</p>
<p>Kaip matote fotografijoje, OCZ Agility 2 naudoja 16 atminties lustų (8 priekinėje pusėje, kurią matote, o kiti 8 kitoje, kurios fotografijoje nematote) bei minėtą SandForce SF-1200 atminties kontrolerį, tačiau neturi DRAM laikinosios atminties lusto, kuris yra naudojamas kituose kietosios būsenos kaupikliuose. Taip yra dėl to, jog SandForce atminties kontroleryje naudojama architektūra su savo algoritmais sugeba susidoroti su atminties lustų problema, kai įvyksta įrašymo „nutekėjimai“, kuriuos sutvarkydavo išorinis DRAM laikinosios atminties lustas. </p>
<p><a class="ns" href=" http://sb.technews.lt/OCZ%20Agility%202/Dideles/10.jpg">
<div class="imgright"><img src="http://sb.technews.lt/OCZ%20Agility%202/Mazos/10.jpg"  /></div>
<p></a><a class="ns" href=" http://sb.technews.lt/OCZ%20Agility%202/Dideles/9.jpg"><br /><img src="http://sb.technews.lt/OCZ%20Agility%202/Mazos/9.jpg" /><br /></a></p>
<p>SandForce net gyrėsi, kad pavykus akivaizdžiai sumažinti įrašymo „nutekėjimus“ atminties lustuose, kompanijos su šiuo atminties valdikliu galės naudoti kiek pigesnius atminties lustus labai neprarandant spartos, tačiau OCZ vis tiek panaudojo aukštos klasės, 34nm technologiniu procesu pagamintus atminties lustus. Tokius pačius naudoja daugelis kompanijų, įskaitant ir Intel.</p>
<p>Ir pabaigai apie taip išgirtą pilną TRIM palaikymą. TRIM technologija buvo pristatyta iškarto po to, kai kietosios būsenos kaupikliai tapo tokie pigūs, kad juos galėjo įsigyti paprasti vartotojai. Todėl, kad įvairios įrašymo operacijos SSD kaupikliuose yra vykdamos visiškai kitaip, nei kietuosiuose diskuose, tradicinis būdas, kai operacinė sistema ištrina duomenis, kietosios būsenos kaupikliuose po truputėlį perauga į tai, kad įrašymo greitis SSD kaupiklyje mažėja. Čia ir pasireiškia TRIM. Technologija leidžia SSD kaupikliui susidoroti su trynimo metu susidariusiu „šiukšlių“ pertekliu, kuris kitu atveju ateityje sumažinto įrašymo spartą, nes paveikti atminties blokai neveiktų taip, kaip turėtų.</p>
<p> <b>Testavimo metodika ir konkurentai</b></p>
<p>Visų pirmiausia norėčiau pakalbėti apie mūsų kiek pasikeitusią testavimo sistemą. Kai pastebėjau, kad su MSI 870A-G54 pagrindine plokšte nėra įmanoma pasiekti visos OCZ Agility 2 rodomos spartos, turėjau dvi išeitis – prašyti pagalbos gamintojų arba tiesiog įsigyti geresnę pagrindinę plokštė. Visgi su AMD kompanijos pagalba mes gavome aukštos klasės Gigabyte GA-890FXA-UD7 pagrindinę plokštę su kuria nekilo jokių problemų testuojant kietosios būsenos kaupiklį. </p>
<p>Taip pat, žinoma, mes turėjome iš naujo ištestuoti visus praeitoje kietosios būsenos kaupiklio apžvalgoje dalyvavusius dalyvius, kurie su nauja pagrindine plokšte parodė šiek tiek geresnius rezultatus. Kalbant apie programinę įrangą, kuri buvo naudota, mes pasirinkome gana populiarią ATTO nustatyti maksimalias kaupiklių rodomas spartas, tuo tarpu HDTune Pro mums nurodė vidutines įrašymo ir nuskaitymo spartas. Teste sudalyvavo Apacer A7 Turbo 128GB SSD kaupiklis, mūsų bandomas OCZ Agility 2 SSD kaupiklis bei du įprasti mechaniniai kietieji diskai Western Digital Caviar Black 1TB ir Samsung F3 1TB.</p>
<p>Bandymų sistema: </p>
<p>• Centrinis procesorius: AMD Phenom II X4 925@ 3,3GHz 1,45V<br />
<br />• Pagrindinė plokštė: Gigabyte GA-890FXA-UD7<br />
<br />• Vaizdo plokštės: AMD Radeon HD 6970<br />
<br />• Darbinė atmintis: OCZ 4GB DDR3-1600MHz<br />
<br />• Maitinimo blokas: Cougar 700W</p>
<p><b>Testavimas</b></p>
<p><img src=" http://sb.technews.lt/OCZ%20Agility%202/Test/1.png" /></p>
<p><img src=" http://sb.technews.lt/OCZ%20Agility%202/Test/2.png" /></p>
<p>Visiškai nieko nuostabaus, jog naujesnes technologijas naudojantis OCZ Agility 2 kietosios būsenos kaupiklis dominuoja testuose net ir toli už nugaros palikdamas kitą kietosios būsenos kaupiklį Apacer A7 Turbo, jau net nekalbant apie įprastus mechaninius kietuosius diskus. Verta pastebėti, kad dėl maksimalios įrašymo ir nuskaitymo spartos kompanija nemelavo – mes ją iš tiesų pasiekėme. Vidutinės įrašymo ir nuskaitymo spartos taip pat turėtų džiuginti, nes jos iš tiesų yra puikios.</p>
<p><img src=" http://sb.technews.lt/OCZ%20Agility%202/Test/3.png" /></p>
<p>PCMark Vantage sintetiniuose testuose, skirtuose kaupikliams, kuriuose matuojama sparta žaidimuose ir Windows operacinės sistemos užkrovime, įprasti mechaniniai kietieji diskai atrodo apgailėtinai. OCZ Agility 2 yra net daugiau nei dešimt kartų našesnis už abu mechaninius kietuosius diskus šiuose testuose, o Apacer A7 Turbo įrodo, kad net ir senesnės kartos SSD kaupikliai yra akivaizdžiai pranašesni.</p>
<p><b>Išvados</b></p>
<p>OCZ Agility 2, be jokios abejonės, yra sparčiausias kaupiklis, kuris kada nors pakliuvo į mano rankas. Visgi ne tai yra svarbiausia, o jo paprastiems vartotojams prieinama kaina. Štai mūsų bandoma versija tekainuoja 130 JAV dolerių, kai 40GB versija, į kurią tikrai tilptų operacinė sistema ir reikalingiausios programos, vos 115 JAV dolerių. Pripažinkime, jog tai prieinama kaina.</p>
<p>Žinoma, daugelis iš jūsų teigs, jog 60GB už 130 JAV dolerių yra nežmoniškai daug, nes už tokią sumą galima lengvai įsigyti 3.5 colio 2TB kietąjį diską ar sparčią 750GB 2.5 colio versiją, tačiau skaitykite apžvalgą iš naujo ir atkreipkite dėmesį į kietosios būsenos kaupiklių privalumus. </p>
<p>Principą „kam mokėti daugiau“ galime pritaikyt bet kokiai aparatinei įrangai. Kam žaidimą žaisti aukšta rezoliucija bei aukštais grafikos nustatymais, jei įsigiję pigesnę vaizdo plokštę ir lėtesnį procesorių žaisime tą patį žaidimą, tačiau su vidutiniais ar net minimaliais nustatymais? Na taip, tokią nuomonę turi daugelis, tačiau yra ir tų, kuriems naujos technologijos ir sparta yra viskas.</p>
<p>Taigi, OCZ su savo Agility 2 serija mums siūlo patrauklią kainą, aukštą spartą, platų kaupiklių talpos pasirinkimą ir taip išgirtą visapusišką TRIM technologijos palaikymą. Neužmirškime ir 3.5 colio formato dėklo, tad kompanija pasirūpino viskuo. OCZ Agility 2 nėra greičiausias kietosios būsenos kaupiklis rinkoje, tačiau, matyt, geriausias lyginant kainos ir kokybės rodiklius kartu.</p>
<p><img src="http://sb.technews.lt/Awards/derinys.png" /></p>
