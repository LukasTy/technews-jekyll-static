---
layout: post
status: publish
published: true
title: ES nerūpi Intel pasiaiškinimai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3134
wordpress_url: http://localhost/site/new/es_nerupi_intel_pasiaiskinimai/
date: '2009-02-25 16:39:21 +0200'
date_gmt: '2009-02-25 16:39:21 +0200'
categories:
- Naujienos
---
<div class="imgright"><img src="http://tbn1.google.com/images?q=tbn:3A_V8FMnU-0INM:http://pakpur.files.wordpress.com/2008/11/intel_core_i7_logo-100808.jpg" border="1" /></div>
<p>Kaip praneša naujienų agentūra <i>Reuters</i>, Europos Komisija nusprendė atmesti didžiausio pasaulyje lustų gamintojo <i>Intel</i> prašymą surengti teismo bylos nagrinėjimą, kuris būtų pagrįstas pastarosios kompanijos žodiniu pasiaiškinimu iškeltai bylai dėl monopolio sukūrimo 27 Europos Sąjungos valstybėse, kuriose EK taiko antimonopolinius įstatymus.</p>
<p>Galime priminti, kad EK kaltina <i>Intel</i> nesąžininga konkurencija bei tuo, kad kompanija pažeidė antimonopolinius įstatymus. Lustų gamintojas dar šį mėnesį atsakė į Europos Komisijos pateiktus kaltinimus, tačiau pastaroji institucija nusprendė nesurengi teisminio proceso, kuriame būtų nagrinėjamas žodinis <i>Intel</i> pasiaiškinimas.</p>
<p>Bendrovės atstovas spaudai išreiškė viltį, kad Europos Komisija dar viską gerai apsvarstys bei išanalizuos turimuos duomenis. Praėjusiais metais Europos Teismas atmetė <i>Intel</i> skundą dėl Europos Sąjungos teritorijoje neva nevykdomos monopolijos, tad kompanijos „popieriai“ yra prasti. Galimas daiktas, kad kompanijai bus skirta milžiniška bauda, kaip buvo <i>Microsoft</i> kompanijos atveju.</p>
<p>Su humoru, ar be jo, daugelis kompiuterininkų šmaikštauja, kai kalba apie „Wintel“ sukurtą dvigubą monopolį, kuris aprašomas ir laisvojoje enciklopedijoje <i>Wikipedia</i>. Jį sudaro <i>Intel</i> procesoriai bei <i>Windows</i> operacinė sistema. Tuo tarpu, kai Jungtinėse Amerikos Valstijose kreipiamas mažas dėmesys, Europos Sąjunga greitai reagavo į <i>Advanced Micro Devices (AMD)</i> pateiktus kaltinimus, kuriuose teigiama, kad konkurentas <i>Intel</i> visokiais būdais skatina bei šantažuoja kompiuterių gamintojus naudoti tik jų procesorius bei atsisakyti konkurento <i>AMD</i> produktų. </p>
<p>Nekartą esame rašę apie <i>Intel</i> bei grafinių ir sisteminių plokščių gamintojo <i>Nvidia</i> pasirašytą sutartį, kuri pastaruoju metu sukėlė tikrą sumaištį. <i>Intel</i> teigia, kad kompanija <i>Nvidia</i> neturi teises kurti lustų rinkinius naujiesiems <i>Intel Core i7</i> procesoriams, o kompanija tvirtina, kad sudaryta sutartis tai leidžia daryti. Europos Komisija taip pat atkreips dėmesį į šį incidentą. Kol kas vertinimo nėra, tačiau jis panašus į tokį, kuris neatitinka antimonopolinio įstatymo.</p>
<p>Europos Komisija šiuo metu teisia ne tik <i>Intel</i>. Pasirodo, kad institucija dirba prie to, kad artimoje ateityje su <i>Windows</i> operacine sistema galime nebeišvysti <i>Internet Explorer</i> interneto naršyklės Europos Sąjungos teritorijoje. <i>Opera</i> kūrėjų bei <i>Mozilla</i> bendruomenės kaltinimai dėl nesąžiningos konkurencijos naršyklių rinkoje taip pat bus svarstomi. Pernai skirta viena rimtesnė bauda – už nesąžiningą konkurenciją <i>Microsoft</i> privalės sumokėti 0,8 mlrd. eurų baudą.</p>
