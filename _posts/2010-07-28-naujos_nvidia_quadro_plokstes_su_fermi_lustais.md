---
layout: post
status: publish
published: true
title: Naujos Nvidia Quadro plokštės su Fermi lustais
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4977
wordpress_url: http://localhost/site/new/naujos_nvidia_quadro_plokstes_su_fermi_lustais/
date: '2010-07-28 22:05:19 +0300'
date_gmt: '2010-07-28 22:05:19 +0300'
categories:
- Naujienos
---
<div class="imgright"><img src="http://www.part.lt/img/4c7b918d6ad148f2495926f9725ad99e503.jpg"  /></div>
<p>Grafikos procesorių gamintoja Nvidia pristatė naujus trimatės grafikos spartintuvus profesionalams, skirtus darbui su trimate grafika. Quadro šeimą papildė trys naujos vaizdo plokštės darbo stotims bei viena - nešiojamiesiems kompiuteriams.</p>
<p>Quadro 6000 naudoja GF100 grafikos procesorių su 448 CUDA branduoliais. Šioje plokštėje GPU dažnis siekia 747 MHz, o 6 GB GDDR5 atminties - 3000 MHz. Plokštės TDP reitingas siekia 225 vatus, o kaina - 4999 JAV dolerius. Pigesnė, 2249 JAV dolerius kainuojanti, Quadro 5000 turi 352 branduolius, 2,5 GB atminties ir 320 bitų atminties magistralę. Plokštės grafikos procesoriaus dažnis mažesnis ir siekia 513 MHz, o TDP reitingas - 152 vatus. Tik vieną praplėtimo lizdą turinti Quadro 4000 turi 320 CUDA branduolių, 2 GB GDDR5 atminties ir 256 bitų atminties magistralę. Plokštė kainuoja 1199 dolerius, o TDP siekia 142 vatus.</p>
<p>Nešiojamiesiems kompiuteriams skirta Quadro 5000M turi 320 branduolių ir 2 GB atminties, kuri bendrauja su branduoliu 256 bitų pločio atminties magistrale. Jos kaina siekia 1149 dolerius.</p>
<p>Paskutinis naujas produktas yra sudarytas iš dviejų Quadro 6000 plokščių viename korpuse. Qadro Plex 7000 kaina sieks 14500 dolerių. Šis gaminys, kaip ir Quadro 6000 pasirodys rudenį. Likusias plokštes jau galima įsigyti. Plokščių apžvalgas rasite <a class="ns" href="http://www.xbitlabs.com/articles/video/display/nvidia-quadro-5000.html">čia</a> bei <a class="ns" href="http://hothardware.com/Reviews/NVIDIA-Unleashes-Quadro-6000-and-5000-Series-Workstation-GPUs-Review/">čia</a>. Oficialų Nvidia pranešimą spaudai anglų kalba rasite <a class="ns" href="http://pressroom.nvidia.com/easyir/customrel.do?easyirid=A0D622CE9F579F09&version=live&releasejsp=release_157&prid=645616">čia</a>.</p>
<p><img src="http://svarke.technews.lt/quadro1.jpg" /></p>
