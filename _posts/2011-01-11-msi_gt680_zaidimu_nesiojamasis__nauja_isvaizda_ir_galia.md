---
layout: post
status: publish
published: true
title: MSI GT680 žaidimų nešiojamasis – nauja išvaizda ir galia
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5439
wordpress_url: http://localhost/site/new/msi_gt680_zaidimu_nesiojamasis__nauja_isvaizda_ir_galia/
date: '2011-01-11 18:38:29 +0200'
date_gmt: '2011-01-11 18:38:29 +0200'
categories:
- Naujienos
---
<div class="imgright"><img src="http://technews.lt/upload/msigt680o01-575x471.jpg"  /></div>
<p>Kaip ir daugelis konkurentų, MSI pritaiko naująją Intel Huron River platformą savo aukštos klasės nešiojamiesiems. Vienu iš tokių produktų tapo žaidimų nešiojamasis GT680, kuris stengiasi nustebinti įdomiu dizainu ir pakitusia aparatine įranga.</p>
<p>MSI GT680 žaidimų nešiojamasis, pasak kompanijos, svers labai daug – net 3.5 kilogramo. Nešiojamojo dizainui panaudota įdomi LED šviesų sistema, o kompiuteris apdengtas specialia medžiaga, kuri saugo nuo įbrėžimų. Nepamirškime TDE (angl. Turbo Drive Engine) technologijos, kuri paspartina kompiuterį vieno mygtuko paspaudimu ir visavertės QWERTY klaviatūros. Tuo, beje, ypatybės nesibaigia.</p>
<p>Nešiojamojo garsu rūpinasi THX TruStudio Pro Dynaudio garso sistema, susidedanti iš dviejų garsiakalbių ir mažos žemų dažnių kolonėlės. Tuo tarpu ECO Engine technologija paskirsto energijos tiekimą pagal kompiuterio apkrovą, taip taupant baterijos syvus. </p>
<p>Kalbant apie tai, kas slypi po dangčiu, tai Huron River pažiba, antrosios Intel Core kartos centrinis procesorius Core i7-2630QM, kuris turi keturis branduolius ir dirba 2.0 GHz dažniu. MSI taip pat siūlys galimybę turėti net iki 16GB darbinės atminties, 1TB talpos kaupiklį ir porą sparčiųjų USB 3.0 jungčių. Grafine dalimi rūpinsis nVidia GeForce GTX 460M mobilus posistemis, o elektros tiekimu be išorinio maitinimo šaltinio 9 celių baterija.</p>
<p><img src="http://technews.lt/upload/msigt680o02-575x448.jpg" /></p>
