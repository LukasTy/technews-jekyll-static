---
layout: post
status: publish
published: true
title: Apple plečia savo produktų liniją, siūlo atnaujinimus
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 4978
wordpress_url: http://localhost/site/new/apple_plecia_savo_produktu_linija_siulo_atnaujinimus/
date: '2010-07-28 22:07:15 +0300'
date_gmt: '2010-07-28 22:07:15 +0300'
categories:
- Naujienos
---
<p>Naujoji iMac šeimyna vis dar yra su 21,5“ ir 27“ ekranais, tačiau kompiuteriuose nuo šiol veiks ne senieji Intel Core 2 Duo, o i3, i5 ir i7 procesoriai. Mažesnį displėjų turinčiuose all-in-one tipo produktuose bus siūlomi 3,06 GHz dažnio i3 ir 3,6 GHz spartos i5. Tuo tarpu vyresnieji 27 colių įstrižainės ekrano broliai suteiks didesnį pasirinkimą – nuo pigiausio 3,2 GHz Core i3 iki 2,93 GHz i7. Grafiniai posistemiai taip pat yra atnaujinti – pigiausiuose modeliuose bus montuojamas ATI Radeon HD 4670 lustas, o aukščiausios klasės – HD 5750. 21,5 colio įstrižainės iMac kaina prasidės nuo 1200 JAV dolerių, o 27-ių – nuo 1700. </p>
<p>Dar vienas atnaujinimas pasiekė jau senokai to sulaukusį brangiausią kompanijos produktą - Mac Pro. Dabar jis bus platinamas su keturių/šešių branduolių Xeon procesoriai, kurių taktinis dažnis sieks 3,33 GHz. Turint galvoje, kad komputeris gali būti komplektuojamas su dviem lustais, bendras branduolių skaičius sieks iki 12, o virtualių, naudojant HT technologiją, net 24. Standartiškai bus montuojama ATI Radeon HD 5770 vaizdo plokštė, o už papildomą mokestį bus galima rinktis ir Radeon HD 5870. Pigiausiųjų Mac Pro kainos prasideda nuo 2500 JAV dolerių, tačiau tokie nestandartiniai pasirinkimai kaip SSD, prie ir taip didelės sumos gali pridėti dar ne vieną šimtą. </p>
<p><img src="http://img291.imageshack.us/img291/28/15848largemagictrackpad.jpg" /></p>
<p>Savo staliniams kompiuteriams kompanija taip pat pristatė Magic Trackpad priedą, kurio kaina sieks 69 JAV dolerius. Toks įrenginukas suteiks galimybę valdyti kompiuterių lietimui jautrios aikštelės, kokia yra MacBook serijos nešiojamuose kompiuteriuose, dėka. Ir galiausiai, prie krūvos naujų gaminių imamas siūlyti 27 colių įstrižainės monitorius, pasieksiantis maksimalią 2560x1440 raišką, turintis iSight kamerą pokalbiams, MagSafe jungtį MacBook nešiojamąjam ir tris papildomus USB lizdus. Ir už visa tai – 1000 JAV dolerių. </p>
<p><img src="http://img694.imageshack.us/img694/3826/25283868.png" /></p>
