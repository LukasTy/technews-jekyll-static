---
layout: post
status: publish
published: true
title: Kai kurių 17 colių MacBook Pro vaizdo posistemiai brokuoti?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3221
wordpress_url: http://localhost/site/new/kai_kuriu_17_coliu_macbook_pro_vaizdo_posistemiai_brokuoti_/
date: '2009-03-07 13:46:50 +0200'
date_gmt: '2009-03-07 13:46:50 +0200'
categories:
- Naujienos
---
<div class="imgright"><img src="http://tbn2.google.com/images?q=tbn:s_KCQBU2wgbngM:http://www.mobilewhack.com/apple-macbook-pro-updated.jpg" border="1" /></div>
<p>Gali būti, kad nauja nepasitenkinimo „banga“ smogs kompanijos <i>Apple</i> štabui. Apmaudu yra tai, kad su panašia problema kompanija susidūrė ir praėjusiais metais. Pasirodo, kad dažnas naujųjų 17 colių <i>MacBook Pro</i> turėtojas skundžiasi grafinio vaizdo posistemio sutrikimais, kas veikiausiai reiškia jo broką.</p>
<p>O būti nepatenkintu yra dėl ko. Daugelis tų, kurie tikėjosi kokybės bei mokėjo 2,8 tūkstančio „žalių“ už savo kompiuterį nustebo. Kaip žinia, naujieji <i>MacBook‘ai</i> buvo pristatyti šių metų sausį <i>MacWorld</i> parodoje, o juose darbuojasi mobilios <i>GeForce 9600M</i> ir <i>GeForce 9400M</i> vaizdo plokštės iš <i>Nvidia</i>. Pirkėjai skundžiasi, kad nešiojamųjų kompiuterių ekrane mato išmėtytas žalias linijas arba artefaktus, kas yra neabejotinas brokuotų vaizdo posistemių simptomas. Tiesa, pasak pranešimo, tai daugiau yra susiję su spartesne <i>GeForce 9600M</i> vaizdo plokšte.</p>
<p>Galime priminti, kad tai nėra pirmas atvejis, kai <i>Nvidia</i> ir <i>Apple</i> tandemas turi problemų dėl brokuotų grafinių procesorių. Tai įvyko ir pernai, o kompanijos turėjo daug neplanuotų išlaidų. Įdomu, ar tai dar vienas <i>Nvidia</i> fiasko? O gal kažkuo padės <i>Apple</i> atnaujinimas? Jei ne, ruoškimės dar vienam kivirčui, apie kurį mes tikrai pranešime. Galbūt <i>Apple</i> pagaliau pažvelgs ir į <i>AMD/ATI</i> pusę?</p>
