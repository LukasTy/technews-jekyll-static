---
layout: post
status: publish
published: true
title: Nauji nebrangūs HP nešiojamieji kompiuteriai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4831
wordpress_url: http://localhost/site/new/nauji_nebrangus_hp_nesiojamieji_kompiuteriai/
date: '2010-05-26 20:55:03 +0300'
date_gmt: '2010-05-26 20:55:03 +0300'
categories:
- Naujienos
---
<div class="imgright"><img src="http://www.part.lt/img/3f089d0f9445c5c6ce06089bb9decbff182.jpg"  /></div>
<p>Kompanija HP pristatė 9 nebrangius verslo klasės nešiojamuosius kompiuterius, pritaikytus tiek didelių, tiek mažų bei vidutinių įmonių poreikiams. Naujųjų kompiuterių  kainos prasideda nuo 1032 litų, jie pasižymi geru funkcijų ir kainų santykiu.</p>
<p>Naujos HP ProBook 6555b serijos kompiuteriuose naudojama AMD Vision Pro technologija. Ji suteikia našumo už priimtiną kainą, o kompiuterio saugumo funkcijos padeda užtikrinti saugesnį, mobilų įmonių IT ūkį.</p>
<p>HP ProBook 6450b/6550b kompiuterių serijoje įdiegta naujausia Intel technologija, padedanti verslininkams sumažinti sąnaudas ir padidinti efektyvumą. Šios serijos kompiuteriai gali būti komplektuojami su stotelėmis ir talpesniais akumuliatoriais, galinčiais pailginti kompiuterio veikimą iki 16 valandų. HP ProBook 6450b/6550b kompiuteriai pasižymi pažangiomis patikimumo ir išplėstinėmis saugumo funkcijomis.</p>
<p>HP ProBook 4525s serijos kompiuteriai siūlomi su šlifuoto aliuminio korpusais. Kompiuterius galima komplektuoti su įvairiais procesoriais, tokiais kaip AMD Phenom II, Turion II ir Athlon II, pasirenkant norimą našumo ir kainos derinį.</p>
<p>Kartu su įperkamiausiu HP nešiojamuoju kompiuteriu HP 625 gali būti pasiūlyta papildomai pasirinkti belaidžio ryšio technologijas, 2 mln. taškų raiškos internetinę kamerą su integruotu mikrofonu ir klaviatūrą, apsaugotą nuo apliejimo skysčiu. Tai kompiuteris, kuris nepaliks savo šeimininko be ryšio ir kelionėje bus apsaugotas nuo netikėtumų.</p>
<p>Naujuosiuose HP kompiuteriuose veikiantys atnaujinti kelių branduolių AMD procesoriai padidina populiarių programų našumą. Pavyzdžiui, HP nešiojamasis kompiuteris su nauju AMD Phenom II Dual Core N620 procesoriumi yra iki 69 proc. našesnis nei ankstesnės kartos HP kompiuteriai su AMD procesoriais. Be to, naujieji procesoriai vartoja mažiau elektros energijos ir naujieji kompiuteriai su tokios pačios talpos akumuliatoriumi veikia iki 24 proc. ilgiau nei ankstesni.</p>
<p><img src="http://www.part.lt/img/d74c663d39e94b32f2f96f22895150cc374.jpg" /></p>
<p>Tuo tarpu HP ProBook 6450b  ir HP ProBook 6550b kompiuteriai gaminami su naujausiais Intel Core i7, i5 ir i3 procesoriais. Core i7 ir Core i5 naudoja Intel spartinimo technologiją, kuri optimizuoja ir padidina procesoriaus našumą priklausomai nuo to, kaip naudojamas kompiuteris.</p>
<p>Kompiuteriuose su AMD procesoriais veikia UMA, o su Intel procesoriais – pasirinktinai Intel HD Graphics arba ATI Mobility Radeon HD 540v grafinės posistemės. Pirkėjai gali pasirinkti kompiuterius su 35,6 cm (14 colių, 6450b modelis) arba 39,6 cm (15,6 colio, 6550b/6555b modeliai) įstrižainės, didelės raiškos ekranais su LED apšvietimu bei daugybe belaidžio ryšio variantų, tarp kurių – HP Mobile Broadband, papildomus dvigubo rodymo įtaisus.</p>
<p>Tarp kitų ypatybių –  kelių akumuliatorių komplektai, suderinamumas su HP 12 elementų itin talpiu akumuliatoriumi, eSATA/USB 2.0 jungtis bei dvigubų diskinių kaupiklių palaikymas.</p>
<p>Visuose naujuose HP ProBook b serijos kompiuteriuose naudojamos klaviatūros su nutekėjimo kanalais, apsaugotos nuo apliejimo skysčiu. Jos apsaugo jautrią kompiuterio elektroniką, esančią po klaviatūra, nuo nedidelių apliejimų. Tai įgyvendinama naudojant ploną Mylar plėvelę su kanalais, kurie surenka ir nukreipia išpiltą ant klaviatūros skystį į kompiuterio apačioje esančią skylę.</p>
<p><img src="http://www.part.lt/img/213d5e815be0d679abd3a774ed88f5e9494.jpg" /></p>
<p>Šie kompiuteriai taip pat tinka naudoti su neseniai pristatytomis HP 90W ir HP 120W pažangiomis kompiuterių stotelėmis. Naudojant stotelę, nereikia prie kompiuterio kaskart junginėti papildomų išorinių įtaisų – tereikia įstatyti jį į stotelę ir galima naudotis prie šios prijungtu spausdintuvu, skeneriu, išoriniu kaupikliu ar kitu įrenginiu.</p>
<p>Platų pasirenkamų funkcijų  ir technologijų asortimentą, pagrindines biuro ir multimedijos programas galintis pasiūlyti naujasis „HP ProBook 4525s“ su 39,6 cm (15,6 colio) įstrižainės ekranu yra puikus pasirinkimas nebrangaus kompiuterio savo mobiliam biurui ieškančiam profesionalui. Jis patenkins kasdienius mažų įmonių darbuotojų poreikius.</p>
<p>Šie kompiuteriai, priklausomai nuo modelio, komplektuojami su įvairiais AMD procesoriais ir UMA arba integruotąja grafine posisteme. Pirkėjai taip pat gali pasirinkti keletą belaidžio ryšio technologijų – HP Mobile Broadband, wi-Fi, Bluetooth.</p>
<p>HP ProBook s serijos kompiuteriuose naudojami nauji multimedijos turinio valdymo įtaisai, juose iškart įdiegiamas ArcSoft TotalMedia Suite programinis paketas, kurio priemonėmis galima demonstruoti, redaguoti bei kurti vaizdo ar garso medžiagą.</p>
<p>B ir s serijos nešiojamuosiuose kompiuteriuose įdiegta ir keletas „HP Professional Innovations“ paketo funkcijų, tarp jų – HP Power Assistant programinė įranga, kuri padeda stebėti, kiek elektros energijos suvartoja kompiuteris, bei Central Management for HP ProtectTools, leidžianti nuotoliniu būdu iš vieno centro valdyti kompiuterio saugumo nustatymus.</p>
<p>Be to, Central Management for HP ProtectTools galima naudoti su HP bei kitų gamintojų  nešiojamaisiais kompiuteriais – tai palengvina darbą IT ūkių administratoriams, kurie gali valdyti visus savo ūkyje esančius nešiojamuosius kompiuterius su vienos programos pagalba.</p>
<p>Dar viena funkcija – HP DayStarter padeda greitai pasiekti svarbiausią informaciją, tokią kaip kalendorius ar patikrinti akumuliatoriaus įkrovos lygį dar iki sistemos įkrovimo. Tuo tarpu HP QuickWeb leidžia naršyti internetą ir esant išjungtai operacinei sistemai. Taigi, prireikus skubiai pasiekti internete esančius laiškus ar dokumentus, nereikia laukti, kol bus įkrauta sistema.</p>
<p>Išsiskiriantis nauju dizainu –  akmens pilkumo spalvos mikropluošto rašto tekstūra išdailintu korpusu, estetiškai ir profesionaliai atrodantis HP 625 –  tinka mažųjų įmonių atstovams, ieškantiems universalaus nešiojamojo kompiuterio už protingą kainą.</p>
<p>Šiame kompiuteryje veikia naujausia AMD Vision Pro technologija, AMD Phenom II, AMD Turion II, AMD Athlon II arba AMD V serijos procesoriai, siūlantys skirtingus poreikius tenkinantį našumą. HP 625 verslo nešiojamasis kompiuteris yra siūlomas su 39,6 cm (15,6 colio) įstrižainės HD arba BrigztView HD ekranais su diodiniu apšvietimu.</p>
<p>Papildomai galima pasirinkti 2 mln. taškų raiškos internetinę kamerą su integruotu mikrofonu vaizdo pokalbiams arba konferencijoms. Naudojant integruotą HDMI jungtį, kompiuterį galima prijungti prie didelės raiškos ekranų.</p>
<p>Kaip ir visi HP verslo klasės nešiojamieji kompiuteriai, HP 625, prieš patekdamas ant parduotuvių lentynų, išlaiko 100 tūkst. valandų trukmės griežtus kokybės testus, kurie užtikrina, jog dizainas, medžiagos ir komponentai atitinka aukščiausio lygio standartus.</p>
