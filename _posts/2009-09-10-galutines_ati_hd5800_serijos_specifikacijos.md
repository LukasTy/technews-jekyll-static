---
layout: post
status: publish
published: true
title: Galutinės ATI HD5800 serijos specifikacijos
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4036
wordpress_url: http://localhost/site/new/galutines_ati_hd5800_serijos_specifikacijos/
date: '2009-09-10 21:47:58 +0300'
date_gmt: '2009-09-10 21:47:58 +0300'
categories:
- Naujienos
---
<p>Kaip apie <i>HD4800</i> plokščių seriją, taip ir apie rugsėjo pabaigoje pasirodysiančią naujos kartos <i>ATI Radeon HD5800</i> plokštes sklido labai daug įvairių kalbų ir gandų. Visgi dabar jau žinomos galutinės plokščių specifikacijos.</p>
<p>Vokiečių portalas <a class="ns" href="http://www.hardware-infos.com/news.php?news=3188&sprache=1">Hardware-Infos</a> praneša, jog sparčiausia serijos plokštė su vienu 40 nm RV870 grafikos procesoriumi turės 1600 Stream procesorių, 80 TMU ir 32 ROP funkcinius vienetus, taigi iš esmės turės dvigubai daugiau funkcinių elementų nei RV770. GDDR5 tipo atmintis šioje plokštėje veiks 1300 MHz dažniu (5200 MHz efektyvus dažnis) ir su grafikos procesoriumi bendraus įprasta 256 bitų magistrale. Grafikos procesoriaus dažnis sieks 825 MHz, o tai leis pasiekti teorinį 2640 GFLOPS'ų teorinį skaičiavimo pajėgumą.</p>
<p><b>Atnaujinta</b>. <i>HD5870</i> GPU dažnis sieks 850 (2720 FLOPS'ų pajėgumas), o atminties - 1200 (4800) MHz.</p>
<p><i>Radeon HD5850</i>, kitaip nei <i>HD4850</i>, naudos kitą lusto versiją su ne visais funkciniais elementais. Šiose plokštėse naudojamas RV870 lustas turės tik 1440 Stream procesorių, 72 TMU vienetus, tačiau išlaikys tą patį ROP skaičių ir naudos 256 bitų magistralę. Grafikos procesorius veiks 725, o GDDR5 atmintis - 1000 (4000) MHz dažniu.</p>
<p>Pasak naujienų tinklapio <a class="ns" href="http://www.fudzilla.com/content/view/15434/1/">Fudzilla</a>, plokštės nebus tokios pigios, kokios buvo HD4800 pasirodymo metu. Rugsėjo 22 dieną pasirodysiančios <i>HD5870</i> ir <i>HD5850</i> su 1 GB atminties kainuos atitinkamai 399 ir 299 JAV dolerius.</p>
<p><img src="http://svarke.technews.lt/5870.jpg" /></p>
<p><span class="saltinis">ATI Radeon HD5870</span></p>
