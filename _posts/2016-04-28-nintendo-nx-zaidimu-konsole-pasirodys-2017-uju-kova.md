---
layout: post
status: publish
published: true
title: "„Nintendo NX“ žaidimų konsolė pasirodys 2017-ųjų kovą"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 20025
wordpress_url: http://www.technews.lt/portal/?p=20025
date: '2016-04-28 08:09:33 +0300'
date_gmt: '2016-04-28 05:09:33 +0300'
categories:
- Naujienos
---
<p>Nors vakar paviešintas fiskalinių metų pelnas nėra itin džiuginantis, „Nintendo“ pabandė sužadinti žaidėjų apetitą pateikdami šiek tiek informacijos apie naujos kartos žaidimų konsolę „Nintendo NX“.</p>
<p>Be finansinės dalies žaidimų gigantas prasitarė, jog vilčių nepateisinusio Wii U pasekėjas į rinką bus mestas per artimiausius 12 mėnesių, kaip prognozuojamą išleidimo datą nurodant 2017-ųjų kovo mėnesį. Tiesa, „Nintendo“ pareiškė, kad daugiau informacijos apie kodiniu NX pavadinimu žinomą naujos kartos konsolę šių metų E3 parodoje, įvyksiančioje birželio mėnesį, laukti nevertėtų - oficialus supažindinimas įvyks kažkada vėliau, bet vis dar šiais metais.</p>
<p>Paskelbta „Nintendo NX“ išleidimo data turėjo atitraukti dėmesį nuo nuviliančių skaičių, kurie sako, kad kompanijos gautas pelnas sumažėjo net 60,6 % lyginant su tuo pačiu laikotarpiu prieš metus. Žvelgdama į 2017 metus kaip į atgimimo laikotarpį, „Nintendo“ taip pat pareiškė, kad „The Legend of Zelda“ serijos tęsinio pasirodymas nukeliamas į 2017-ųjų kovą ir bus pasiūlytas iškart abiejoms konsolėms: tiek Wii U, tiek NX.</p>
<p>Priminsime, kad paskutiniai su NX konsole susiję gandai sako, kad naujos kartos „Nintendo“ kūrinys gali būti varomas AMD dizaino APU procesoriumi, o pats įrenginys pasitarnaus ne tik kaip įprasta žaidimų konsolė, bet ir kaip nešiojama žaidimų sistema, kuri pakeis „Nintendo 3DS“.</p>
<p style="text-align: center;"><a href="http://www.technews.lt/portal/wp-content/uploads/2016/04/Nintendogames.png"><img class="alignnone wp-image-20026" src="http://www.technews.lt/portal/wp-content/uploads/2016/04/Nintendogames.png" alt="Nintendogames" width="650" height="296" /></a></p>
<p>&nbsp;</p>
<p>&nbsp;</p>
