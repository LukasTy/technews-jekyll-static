---
layout: post
status: publish
published: true
title: Trys GeForce 8800GT. Kuo jos skiriasi?
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 75
wordpress_url: http://localhost/site/new/trys_geforce_8800gt_kuo_jos_skiriasi/
date: '2009-01-23 23:47:18 +0200'
date_gmt: '2009-01-23 23:47:18 +0200'
categories:
- Vaizdo plokštės
- Apžvalgos
---
<p>Beieškantys nebrangios naujos vaizdo plokštės jau turėjo galimybę palyginti penkis <i>Geforce 8600GT</i> serijos produktus. Kadangi pirmoji apžvalga susilaukė nemažai dėmesio, šiandien jūsų dėmesiui - trijų <i>Geforce 8800GT</i> plokščių "apžiūra" bei palyginimas, kaip prieš jas atsilaiko kur kas pigesnė <i>Radeon HD3850</i>.</p>
<p>Pirmiausiai šiek tiek apie pačias <i>8800GT</i> specifikacijas. Ši vaizdo plokštė buvo <a class="ns" href="http://www.technews.lt/index.php?id=Kas&Id=392">pristatyta</a> praeitų metų rugsėjo pabaigoje. Deja, dėl didelio plokštės populiarumo, Lietuvoje ją įsigyti dar visai neseniai buvo itin sudėtinga. <i>8800GT</i> širdis - pagal 65nm technologinį procesą pagamintas <i>G92</i> vaizdo procesorius, turintis 112 "Shader" procesorių ir 20 ROP vienetų bei palaikantis <i>DirectX 10</i> standartą. Vaizdo procesoriaus standartinis dažnis šioje plokštėje siekia 600 MHz, "Shader" procesoriai - 1500 MHz, o 512 megabaitų GDDR3 tipo atmintis, bendraujanti su vaizdo procesoriumi per 256 bitų magistralę - 1800 MHz efektyviu dažniu (57,6 GB/s duomenų pralaida). G92 palaiko ir patobulintą, lyginant su G80, aparatinę aukštos raiškos vaizdo iškodavimo funkciją.</p>
<p>Pirmasis testo dalyvis yra <i>Gigabyte 8800GT</i> (GV-NX88T512H-B). Ji turi standartinį gamintojo rekomenduojamą aušintuvą ir standartinius veikimo dažnius (600/1800/1500 MHz):</p>
<p><img src="http://www.technews.lt/upl/Failai/Giga88GTB.JPG" /></p>
<p>Antrasis mūsų šios dienos testo dalyvis yra <i>Asus</i> kompainijos gaminys. Tai taip pat yra klasikinio <i>Nvidia</i> siūlomo dizaino <i>8800GT</i> pavyzdys su standartiniu aušintuvu, dviem DVI ir viena S-Video vaizdo išvestimis ir standartiniais veikimo dažniais. Tiesa, šios plokštės pirkėjus <i>Asus</i> pradžiugins ir nemokama žaidimo <i>Company of Heroes</i> kopija.</p>
<p><img src="http://www.technews.lt/upl/Failai/ASUS88GT.JPG" /></p>
<p>Trečioji plokštė – <i>Gigabyte 8800GT Turbo Force</i>. Šis egzempliorius jau skiriasi nuo standartinės <i>8800GT</i>. Plokštė turi <i>Zalman VF700-AlCu</i> aušintuvą, o jos darbo dažniai yra padidinti ir siekia 700/1900/1675 MHz (atitinkamai GPU/VRAM/Shader dažniai). Taigi ji jau turi šiokį tokį techninį pranašumą prieš <i>Asus 8800GT</i>.</p>
<p><img src="http://www.technews.lt/upl/Failai/Giga88GTZalman.JPG" /></p>
<p>Ketvirtasis testo dalyvis gal ir priklauso kitai kainų kategorijai nei <i>8800GT</i>. Bet visgi įdomu, kaip >200lt mažiau kainuojanti plokštė susidoros su tais pačiais testais. Taigi pristatau <i>Radeon HD3850</i>. DirectX 10.1 standartą palaikanti vaizdo plokštė su <i>RV670</i> (320 "Stream" procesorių) vaizdo procesoriumi. Konkrečiai mūsų turimas <i>Sapphire</i> modelis veikia standartiniais 668 MHz (GPU) ir 1656 MHz (GDDR3 VRAM) dažniais. Atmintis su vaizdo procesoriumi bendrauja per 256 bitų pločio magistralę.</p>
<p><img src="http://www.technews.lt/upl/Failai/3850.JPG" /></p>
<p>Testai buvo atliekami pasinaduojant tokiu kompiuteriu:</p>
<p>Procesorius: <i>Intel Core 2 Duo E4500</i> 2.2GHz<br />
<br />Pagrindinė plokštė: <i>Asus P5K</i><br />
<br />Operatyvioji atmintis:2x1GB <i>Corsair XMS2 DDR2-800</i> (5-5-5-12)<br />
<br />Diskinis kaupiklis: <i>Samsung 500GB</i> (7200rpm, 16 MB)</p>
<p>Testų kompiuteryje veikė <i>Windows XP</i> operacinė sistema, <i>Forceware 169.21</i> tvarkyklės <i>Nvidia</i> plokštėms bei <i>Catalyst 7.12</i> tvarkyklės <i>ATI</i> plokštei. Testuota buvo <i>3D Mark 2006</i> programa bei <i>Crysis</i> ir <i>STALKER</i> žaidimais.</p>
<p><b>3D Mark 2006, 1024x768 raiška</b>:</p>
<p><img src="http://www.technews.lt/upl/Failai/3Dmark06Finished.PNG" /></p>
<p><b>Crysis</b>:</p>
<p><img src="http://www.technews.lt/upl/Failai/CrysisFinished.PNG" /></p>
<p><i>Gigabyte 8800GT Turbo Force</i> plokštė čia ir vėl pirmauja. Dėl didesnių savo veikimo dažnių, nors <i>Asus</i> atsilieka ne taip ir ženkliai. Visgi su <i>Radeon HD3850</i> žaisti šio žaidimo prie tokių grafikos nustatymų jau negalima. Beje noriu atkreipti dėmesį į skirtumus tarp 8800GT bei 3850 pademonstruotos vaizdo kokybės. Čia ji yra <i>ATI</i> produkto pusėje. Vaizdas žaidžiant buvo sodresnis.</p>
<p><b>S.T.A.L.K.E.R</b>:</p>
<p><img src="http://www.technews.lt/upl/Failai/StalkerFinished.PNG" /></p>
<p>Su šiuo žaidimu nesunkiai susidorojo visos trys <i>8800GT</i> vaizdo plokštės. Nuo jų vėl atsiliko <i>3850</i>, tačiau ir su ja esant tokiems vaizdo nustatymams žaisti galima be nepatogumų.</p>
<p>Ir pateikiame šiokius tokius paskaičiavimus. Kaip manot kiek kainuoja vienas <i>3D Mark'06</i> taškas?</p>
<p><i>Gigabyte GV-NX88T512H-B</i> - 7,594 ct.<br />
<br /><i>Asus EN8800GT</i> - 9,063 ct.<br />
<br /><i>Gigabyte GV-NX88T512HP</i>(Zalman)- 7,573 ct.<br />
<br /><i>Sapphire HD3850 256MB</i> - 5,845 ct.</p>
<p></p>
