---
layout: post
status: publish
published: true
title: AMD Brazos platformą turintys MSI nešiojamieji
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 5547
wordpress_url: http://localhost/site/new/amd_brazos_platforma_turintys_msi_nesiojamieji/
date: '2011-02-11 17:22:43 +0200'
date_gmt: '2011-02-11 17:22:43 +0200'
categories:
- Naujienos
---
<div class="imgright"><img src="http://www.part.lt/img/da1b2ece94ee720ab2d4635a34a860ef690.jpg"  /></div>
<p>Kompanija MSI nusprendė pademonstruoti kelis naujus nešiojamųjų kompiuterių modelius, kurie visi yra paremti naujaja AMD Brazos platforma. Pristatyti MSI CR650, Wind U270 ir X-Slim X370 modeliai.</p>
<p>Visi šie 3 MSI nešiojamieji turi AMD Zacate E-350 APU, kurį sudaro 2 branduolius turintis Bobcat centrinis procesorius ir Radeon HD 6310 grafinis posistemis, palaikantis DirectX 11 instrukcijas.</p>
<p>MSI teigimu, CR650 labiausiai tinka vykdyti multimedijos užduotims. Šiame modelyje įdiegta elektros taupymo Turbo Battery+ technologija. Vienu pelės paspaudimu galima nutraukti energijos tiekimą bevieliu ryšiu prijungtiems ir nenaudojamiems išoriniams įrenginiams, tokiu būdu prailginant kompiuterio baterijos tarnavimo laiką. MSI CR650 taip pat pasižymi SRS PC Sound bei New Generation Cinema Pro technologijomis. Pirmoji sukuria ir detalizuoja erdvinį garsą prijungus kolonėles ar ausines, o spustelėjus Cinema Pro klavišą, automatiškai padidinama 15.6 colio siekiančio ekrano rezoliucija ir pakeičiamas spalvų tonas.</p>
<p>Wind U270 turi 12-os colių 16:9 formatinio koeficiento ekraną. Nešiojamasis itin plonas ir sveria vos 1.3 Kg. Jame idiegta MSI Eco energijos taupymo technologija, kuri prailgina baterijos laiką dvigubai, palyginus su įprastais nešiojamaisias. Maža to, sumontuota 720P HD internetinė kamera bei USB 3.0 jungtys.</p>
<p>Paskutinysis pademonstruotas MSI X-Slim X370 modelis labiausiai taikytinas visur skubantiems žmonėms, nors sveria ir kiek daugiau nei Wind U270 - 1.4 Kg. Abu šie modeliai turi MSI S-Bar juostą, kuri leidžia lengvai valdyti praktiškai visas pagrindines PC funkcijas: aplikacijų paleidimą, elektros taupymo ir nešiojamojo spartos padidinimo rėžimus, integruotos kameros parametrus ir daugelį kitų funkcijų.</p>
<p>Nešiojamųjų kainų ir jų pasirodymo parduotuvėse datos MSI nekomentuoja.</p>
