---
layout: post
status: publish
published: true
title: SMS rašymas gali būti ir naudingas
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3172
wordpress_url: http://localhost/site/new/sms_rasymas_gali_buti_ir_naudingas/
date: '2009-03-03 04:11:47 +0200'
date_gmt: '2009-03-03 04:11:47 +0200'
categories:
- Naujienos
---
<div class="imgright"><img src=" http://ezx.technews.lt/images/Illustrations/texting_on_mobile_qwerty.jpg" border="1" /></div>
<p> Tikriausiai daugelis žinote, kad susirašinėjimas trumposiomis žinutėmis, socialiniuose tinkluose, mobiliuosiuose telefonuose ar interneto pokalbių programose yra tikras kalbos žudikas – akronimų, trumpinių gausa, gramatikos taisyklių nepaisymas, šypsenėlių vartojimas, barbarizmai bei kitas blogis tiesiog niekina mūsų gimtąją kalbą. Su tokiomis problemomis susiduria ir kitos pasaulio valstybės, o šias tendencijas plėtoja reiklus jaunimas, vedantis aktyvų ir dinamišką gyvenimo būdą. Tačiau susirašinėjimas gali turėti ne tik neigiamos, tačiau ir teigiamos įtakos jaunimo tarpe, būtent tokias išvadas padarė Anglijos Koventrio Universiteto tyrimų grupė. Daktaras ir vyresnysis universiteto lektorius Beverlis Plesteris (Beverley Plester), kuris vadovavo šiam tyrimui teigė, kad susirašinėjimas padeda vaikams išreikšti savo mintis didesne aibe žodžiu negu įprastai. Daktaras aiškino: „Kuo daugiau ekspozicijos vaikas naudoja rašydamas žodžius, tuo jis labiau kelia savo raštingumo lygį. Mes esame linkę tobulėti srityse, kuriose atlikdami užduotis jaučiamės nesuvaržytai. Tai ką mes laikome jaunimo kalbos klaidomis iš tikrųjų nepažeidžia kalbos taisyklių, o atvirkščiai – didina vartojamų žodžių žodyną“. Kitaip tariant Beverlis tikina, kad nevartotinų trumpinių persmelktos žinutės bei kitų kalbos kultūros klaidų darymas tekstuose nedaro jokios žalos jaunam žmogui, o atvirkščiai – skatina kuo įmantriau išreikšti savo mintis.</p>
<p>Tyrimo subjektų auditoriją sudarė 88 vaikai, kurių amžius svyravo nuo 10-ties iki 12-kos metų. Mokslininkai paprašė kiekvieno vaiko sukurti tekstines žinutes, kuriose jiems reikėjo aprašyti dešimt skirtingų situacijų. Rezultatai parodė, kad dažnai susirašinėjantys vaikai pasižymėjo turtingesniu žodynu bei dažniausiai visiškai taisyklingai bei kirčiuotai ištardavo žodžius, kuriuos trumpindavo. Po šio eksperimento, kiekvienam vaikui buvo išdalinti kūrybinio pobūdžio tipiniai namų darbai, po kurių atlikimo pirmavo vėlgi daug susirašinėjantis jaunimas.</p>
<p>Panašūs tyrimai atlikti JAV Toronto Universitete taip pat parodė, jog susirašinėjimas trumposiomis žinutėmis turi teigiamos įtakos vaikams ir paaugliams. Gerai žinomas Airių kilmės lingvistas ne per seniausiai netgi parašė knygą <a class="ns" href=" http://en.wikipedia.org/wiki/Txtng:_The_Gr8_Db8 ">„Txtng: the Gr8 Db8?“</a> kurioje nagrinėjama trumpinių problematika kalbos kultūros aspektu bei jos teigiama įtaka jaunimo tarpe. Taigi tėveliai nesibaiminkite, rašykite savo vaikams SMS žinutes trumpai ir aiškiai bei laukite tokio pat atsakymo - tai jiems naudinga.</p>
<p>Šis tyrimas bei visa su juo susijusi smulkesnė informacija yra publikuojama <i>British Journal of Developmental Psychology</i> leidinyje. Jo internetinę versiją galite rasti apsilankę – <a class="ns" href="http://bpsoc.publisher.ingentaconnect.com/content/bpsoc/bjdp/2009/00000027/00000001/art00009">čia</a>.</p>
<p>P.S. Kad ir kaip bebūtų mūsų portale raginame gerbti gimtąją kalbą ir iškraipyti ją kiek įmanoma mažiau. Shwepluokite kur kitiur :)<br /></p>
