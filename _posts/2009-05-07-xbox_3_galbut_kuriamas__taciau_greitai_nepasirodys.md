---
layout: post
status: publish
published: true
title: Xbox 3 galbūt kuriamas, tačiau greitai nepasirodys
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3484
wordpress_url: http://localhost/site/new/xbox_3_galbut_kuriamas__taciau_greitai_nepasirodys/
date: '2009-05-07 21:48:39 +0300'
date_gmt: '2009-05-07 21:48:39 +0300'
categories:
- Naujienos
---
<div class="imgright"><img src="http://tbn1.google.com/images?q=tbn:uvWZroVmLiaJGM:http://www.gadgetsonthego.net/pics/ps3xbox360wiisize.jpg" border="1" /></div>
<p><i>Wedbush Morgan</i> rinkos tyrimų bendrovės analitikas Michaelis Pachteris teigia, jog tikėtis naujos kartos žaidimų kompiuterių artimiausiu metu visiškai nereikia. Galime priminti, jog šiais metais <i>Xbox 360</i> švęs savąjį ketverių metų gimtadienį, o tuo tarpu jo konkurentai, tai yra <i>Nintendo Wii</i> ir <i>Sony PlayStation 3</i> žaidimų kompiuteriai, yra vos metais jaunesni. Visgi, M. Pachteris sako, kad ankščiau 2013 naujos kartos produktų neverta tikėtis.</p>
<p>„Mes iš tiesų manome, jog kitais ar dar kitais metais naujų produktų nesulauksime. Galimos patobulintos versijos, modifikacijos, tačiau ne nauji produktai. Jie ankščiau 2013 metų nepasirodys“, - dėstė savo mintis analitikas.</p>
<p>Tiesa, nereikia manyti, jog <i>Wedbush Morgan</i> darbuotojas vienas toks, kuris taip mano. Žaidimų industrijos atstovai prognozuoja, kad naujos kartos žaidimų kompiuteriai nepasirodys ankščiau 2012 metų ir jų pasirodymui duoda net šešerius metus. Jie mano, jog iki 2018 tiek <i>Sony</i>, tiek <i>Microsoft</i> ir <i>Nintendo</i> bus pristatę naujos kartos produktus. Visgi, tie patys žaidimų kūrėjai užsiminė, jog darbai prie <i>Xbox 3</i> jau pradėti.</p>
<p>Vėlgi, nusakyti tikslų ir racionalų žaidimų kompiuterių gyvavimo laiką sunku. Žinoma, dabar trejetukas puikiai pardavinėja tiek įrangą, tiek žaidimus, tačiau vieną dieną atsitiks taip, jog paklausa subliukš. Tiesiog žmonės, kuriems įdomūs kompiuteriniai žaidimai, turės bent vieną iš šios kartos produktų. <i>Sony</i> teigia, kad žaidimų kompiuteris gali gyvuoti iki 10 metų, tačiau kažko panašaus niekad netaikė. <i>PlayStation 2</i> pasirodė penkeri metai po pirmojo serijos atstovo, o tuo tarpu <i>PlayStation 3</i> pasirodė praėjus šešiems nuo PS2.</p>
