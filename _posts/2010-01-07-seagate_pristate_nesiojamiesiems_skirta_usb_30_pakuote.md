---
layout: post
status: publish
published: true
title: Seagate pristatė nešiojamiesiems skirtą USB 3.0 pakuotę
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4477
wordpress_url: http://localhost/site/new/seagate_pristate_nesiojamiesiems_skirta_usb_30_pakuote/
date: '2010-01-07 16:31:13 +0200'
date_gmt: '2010-01-07 16:31:13 +0200'
categories:
- Naujienos
---
<div class="imgright"><img src="http://www.part.lt/img/e4525ecc80fb496101ae249eb19ec636710.jpg"  /></div>
<p>Jūs veikiausiai vis dar neturite pagrindinės plokštės bet kuriame iš jūsų kompiuterių, kuri turėtų „įgimtą“ USB 3.0 kontrolerį, tačiau jei jau dabar norite naudotis naujausios kartos sąsaja, Seagate turi ką pasiūlyti.</p>
<p>Kompanija CES parodoje anonsavo pirmąjį savo USB 3.0 išorinį kaupiklį, kuris siūlomas kartu su „viskas viename“ pakuote nešiojamiesiems kompiuteriams. Pakuotę sudaro Seagate BlackArmor PS110 USB 3.0 kaupiklis ir pridedama USB 3.0 kontrolerio kortelė. Ši su nešiojamuoju bendrauja PC Card lizdo pagalba, kuri yra įtaisyta daugelyje šių dienų nešiojamųjų kompiuterių. </p>
<p>Pats Seagate BlackArmor PS110 USB 3.0 kietasis diskas yra vos 2.5 colio dydžio ir geba talpinti iki 500GB informacijos, o jo viduje esantis diskas sukasi iki 7200 apsisukimų per minutę greičiu. Tiesa, išoriniam kaupikliu neužteks tik per kortelę tiekiamos elektros, tad juo norint naudotis prireiks dar vienos, tiesa įprastos USB 2.0 jungties, kuri tieks papildomą energiją įrenginiui. Kaip ir Western Digital atveju, kompanija žada iki trijų kartų didesnę spartą nei USB 2.0 atveju.</p>
<p>Apžvalgininkai jau kiek ankščiau pastebėjo, kad tai yra nemažas spartos prieaugis, tačiau tai vis dar net iki penkių kartų lėčiau, nei galima riba, kuri siekia 5Gbps. Mes manome, kad didesnės spartos išgauti nepavyksta dėl naudojamų adapterių, nes pagrindinės plokštės su jau įdiegtomis USB 3.0 jungtimis vis dar nėra plačiai paplitusios. Tikėtina, jog iki metų galo pasirodys ir spartesnių išorinių kaupiklių.</p>
<p><img src="http://www.part.lt/img/ccd41986985a4b84367b89490b7db625143.jpg" /></p>
<p>Beje, USB 3.0 sąsaja apginkluoti BalckArmor išoriniai kietieji diskai išlaikė savo šeimos bruožus – ypač grakštų dizainą bei plonumą, kuris siekia vos 12.5 milimetro. Kompanija savo pasirinkimą dėl „viskas viename“ pakuotės grindžia tuo, jog tai vienintelė išeitis nešiojamųjų kompiuterių turėtojams pasinaudoti naujos kartos sąsaja. Net ir gerai paieškoje vargu ar rasite nešiojamąjį, kuris turės integruotą USB 3.0 sąsają.</p>
<p>Visi įsigiję šią pakuotę gaus net penkerių metų garantiją visiems pakuotėje esantiems įrenginiams, o pakuotės kaina už Atlanto siekia 180 JAV dolerių. Produktą jau galima įsigyti.<br /></p>
