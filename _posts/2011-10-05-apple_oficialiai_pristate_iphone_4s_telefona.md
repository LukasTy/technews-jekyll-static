---
layout: post
status: publish
published: true
title: Apple oficialiai pristatė iPhone 4S telefoną
author:
  display_name: Justinas
  login: Justinas
  email: justinasgrinius@gmail.com
  url: ''
author_login: Justinas
author_email: justinasgrinius@gmail.com
wordpress_id: 6032
wordpress_url: http://localhost/site/new/apple_oficialiai_pristate_iphone_4s_telefona/
date: '2011-10-05 11:53:30 +0300'
date_gmt: '2011-10-05 11:53:30 +0300'
categories:
- Naujienos
---
<p>Ilgai lauktas ir gandais apipintas iPhone 4S modelis galiausiai pristatytas oficialiai, tačiau daugeliui ištikimų vartotojų jis pasirodė tiesiog kaip nežymus iPhone 4 versijos atnaujinimas.</p>
<p>Naujasis Apple produktas savo išvaizda nepakito, tačiau bendrovės teigimu, jis visiškai atsinaujino viduje. iPhone 4S turi dviejų branduolių A5 lustą, kuris yra naudojamas iPad 2 modelyje, bei kiek daugiau operatyviosios atminties. Tuo tarpu įrenginio Retina ekranas nepakito - jis ir toliau bus 3,5 colių įstrižainės.</p>
<p>Apple teigimu, naujasis iPhone savo grafikos sparta ketvirtos kartos modelį lenkia 7 kartus. Kiek pailgėjo ir autonominis telefono veikimas. Pilnai įkrauta baterija išsikraus po 8 valandų pokalbiu 3G tinkle, 14 valandų pokalbių 2G režime, 6 valandų naršymo internete 3G tinkle ar 9 valandų naršymo internete prisijungus WiFi ryšiu.</p>
<p>Apple taip pat nusprendė kiek daugiau dėmesio skirti įrenginio kamerai, kuri siūlo 60 proc. didesnį pikselių kiekį nei iPhone 4, o jutiklio raiška pasiekė 8 megapikselius. Apple teigimu, iPhone 4S pirmą nuotrauką galės atlikti praėjus vos 1,1 sekundei po kameros įjungimo, o sekantį kadrą bus galima įamžinti jau po 0,5 sekundės. Įrenginys taip pat geba įrašinėti vaizdą 1080p raiška.</p>
<p>iPhone 4S Lietuvoje oficialiai pasirodys jau spalio 28 dieną. Manoma, jog 64GB versijos iPhone 4S kaina D. Britanijoje nesudarius sutarties su operatoriumi gali siekti iki 2 400 litų. Beje, viena įdomiausių renginio dalių buvo programinės įrangos Siri pristatymas, kuri leis telefoną valdyti balso komandomis. Daugiau apie šią funkciją - žemiau esančiame vaizdo įraše.</p>
<p><center><object width="500" height="284"><param name="movie" value="http://www.youtube.com/v/rNsrl86inpo?version=3&hl=lt_LT"></param><param name="allowFullScreen" value="true"></param><param name="allowscriptaccess" value="always"></param><embed src="http://www.youtube.com/v/rNsrl86inpo?version=3&hl=lt_LT" type="application/x-shockwave-flash" width="500" height="284" allowscriptaccess="always" allowfullscreen="true"></embed></object></center></p>
<p><center><br /><img src="http://technews.lt/upload/apple-iphone-4s.jpg" /><br /></center></p>
