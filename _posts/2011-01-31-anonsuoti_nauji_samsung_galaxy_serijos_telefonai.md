---
layout: post
status: publish
published: true
title: Anonsuoti nauji Samsung Galaxy serijos telefonai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5489
wordpress_url: http://localhost/site/new/anonsuoti_nauji_samsung_galaxy_serijos_telefonai/
date: '2011-01-31 17:17:24 +0200'
date_gmt: '2011-01-31 17:17:24 +0200'
categories:
- Naujienos
---
<div class="imgright"><img src="http://technews.lt/upload/galaxy ace.jpg"  /></div>
<p>Samsung Electronics didina išmaniųjų telefonų su Android operacine sistema gretas ir pristato keturis naujus Galaxy serijos modelius: Galaxy Ace, Galaxy Fit, Galaxy Gio ir Galaxy Mini. Visuose Samsung Galaxy serijos telefonuose įdiegta Android operacinė sistema. </p>
<p>Pasak JK Shino, Samsung Mobiliųjų komunikacijų padalinio vadovo, – „Kurdami Samsung Galaxy seriją siekėme dar labiau patobulinti funkcijas, kurios modeliui Galaxy S užtikrino milžinišką sėkmę. Kiekvienas naujosios serijos įrenginys turi asmeniniams vartotojo poreikiams pritaikytas, patogiai ir nesudėtingai valdomas funkcijas. Samsung Galaxy mobilieji telefonai vartotojams leis dalintis smagiomis, įsimintinomis akimirkomis su šeimos nariais ir draugais.“ </p>
<p>Visi naujieji Galaxy telefonai užtikrina prieigą prie daugiau nei 100 tūkst. programėlių saugančių Android Market ir Samsung Apps tinklų. Įdiegta Samsung SWYPE funkcija paspartina teksto įvedimą. Wi-Fi ryšys ir Socialinio centro (angl. Social Hub) funkcija suteikia galimybę vieno puslapio lange matyti išsaugotus kontaktus ir elektroninio pašto adresus, tuo pat metu išlaikant puikų ryšį.  </p>
<p>Naujuosius Galaxy serijos modelius Samsung vartotojams pristatys Pasauliniame mobiliųjų technologijų kongrese Mobile World Congress, vyksiančiame vasario 14-17d. Barselonoje. O apačioje apie kiekvieną iš Samsung Galaxy serijos išmaniųjų telefonų kiek detaliau.</p>
<p>Samsung Galaxy Ace skiriamas jauniems ir socialiai aktyviems žmonėms. Modelio dizainas –neįmantrus, bet elegantiškas. Įrengtas 3,5 colių HVGA ekranas, įmontuotas galingas 800 MHz procesorius, įdiegta paieškos balsu funkcija ir dokumentų peržiūros sistema ThinkFree. Galaxy Ace“ modeliai pirmiausia pasieks Rusijos rinką, Lietuvoje jie pasirodys vasario pabaigoje. Numatoma kaina – 1 100 Lt.</p>
<p>Samsung Galaxy Fit skirtas profesionalams, taip pat pageidaujantiems socialinio bendravimo funkcijų. 3,31 colio QVGA modelio ekranas leidžia atlikti visus darbus už biuro ribų. Su Galaxy Fit taip pat paprasta fotografuoti, patogu klausytis muzikos. Funkcionalus įrenginys su 600 MHz procesoriumi suteikia galimybę be vargo parsisiųsti informaciją, naršyti internete. Naująjį telefoną nuo vasario galės įsigyti pirkėjai Rusijoje, vėliau jis pasieks Europos bei Pietų Amerikos šalis ir Indiją. Deja, tačiau Lietuvoje juo prekiauti kol kas neplanuojama.</p>
<p>Samsung Galaxy Gio – klasikinio dizaino telefonas su 3,2 colių HVGA ekranu. Italų kalbos žodis gio reiškia „brangakmenis“ ir puikiai atspindi korpuso dizaino solidumą. Gio modelis skirtas jaunam stilingam vartotojui, pageidaujančiam įvairiapusio išmaniojo telefono su plačiomis socialinio bendravimo internete galimybėmis.<br />
<br />Planuojama, kad Galaxy Gio pirmiausia pasirodys Rusijoje, o į Lietuvą atkeliaus kovo mėnesio pabaigoje. Numatoma kaina – 900 Lt.</p>
<p>Samsung Galaxy Mini yra daug apkalbėtas modelis, o kompanija teigia, kad jis puikiai tinkamas jauniems, aktyviems vartotojams, pageidaujantiems išvaizdaus ir kuo daugiau funkcijų turinčio išmaniojo telefono. Ryškia spalvinga juostele ant korpuso šono dekoruotas mobilusis turi 3,14 colių QVGA ekraną, įrengtą 600 MHz procesorių. Modelyje įdiegta speciali funkcija leidžia Google naršyklėje duomenų ieškoti balsu. Taip pat pravers Quick Office dokumentų peržiūros funkcija.  Galaxy Mini jau dabar galima įsigyti Rusijoje, pirkėjai Lietuvoje jį galės įsigyti nuo kovo mėnesio. Preliminari Galaxy Mini kaina – 800 Lt.   </p>
<p><center><br /><img src="http://technews.lt/upload/mini-white.jpg" /><br /></center><br /></p>
