---
layout: post
status: publish
published: true
title: Jungtinėse Amerikos Valstijose GPS ir Google padėjo surasti pagrobtą mergaitę
author:
  display_name: PhaNtoM
  login: PhaNtoM
  email: llukas.tyla@gmail.com
  url: ''
author_login: PhaNtoM
author_email: llukas.tyla@gmail.com
wordpress_id: 59
wordpress_url: http://localhost/site/new/jungtinese_amerikos_valstijose_gps_ir_google_padejo_surasti_pagrobta_mergaite-2/
date: '2009-01-23 20:41:54 +0200'
date_gmt: '2009-01-23 20:41:54 +0200'
categories:
- Naujienos
---
<div class="imgright"><img src="http://www.technews.lt/upl/Failai/maps_logo.gif" border="1" /></div>
<p>DailyTech žiniomis, Natali Maltais (Natalie Maltais), devynmetė mergaitė, kurią buvo pagrobusi tikra jos močiutė Rožė Maltais (Rose Maltais) teisėsaugos pareigūnų buvo surasta pasinaudojant ne per serialą CSI vaizduojamais metodais. Iš nelaisvės mergaitė buvo išvaduota pasinaudojant kiekvienam iš mūsų prieinamomis technologijomis – GPS navigacine sistema bei Google Street View programine įranga.</p>
<p>Kai tiriamąjį darbą atlikę Atolo (angl. Athol) miesto pareigūnai (Masačusetso valstija) išanalizavo pagrobimo aplinkybes bei gavo daugiau detalesnės informacijos, vienas iš jų, kartu su gelbėjimo komandos vadovu nutarė drauge surasti pagrobtą Natali. Mergaitės mobiliajame telefone įdiegtas GPS navigacinis modulis atvedė naujus porininkus, būtent į tą vietą, kurioje Rožė laikė savo anūkę.</p>
<p>Problemos prasidėjo tuomet, kada ponia Maltais pradėjo savaitgaliams pasiiminėti savo anūkę iš teisėtų globėjų, norint su ja daugiau pabendrauti. Pasak policijos vadovo Timočio Andersono (Timothy Anderson), Rožė Maltais kartu su mergaite paliko valstiją ir teigė neketinanti jos grąžinti.</p>
<p>Policija susisiekė su močiute, tačiau pokalbis buvo bevertis – senjorė negražino savo anūkės, kaip buvo pažadėjusi.</p>
<p>Pareigūnas Todas Nylas (Todd Neale) apsilankęs AT&T ryšio operatoriaus būstinėje, įteikė oficialų valdžios reikalavimą pateikti mergaitės mobiliojo telefono buvimo vietos informaciją. AT&T įvykdė reikalavimą ir suteikdavo tikslias GPS koordinatės, kas kart kai būdavo įjungiamas mobilusis.</p>
<p>Todas tuomet paskambino ugniagesių departamento vadovui Tomui Lozieriui (Thomas Lozier) ir paprašė pagalbos susekant mergaitės buvimo vietą, kadangi gelbėtojas turi nemenkos patirties navigacijos būdu ieškant žmonių bei yra ne kartą GPS pagalba vadovavęs savo ugniagesių būriui vykdant didelio mąsto gelbėjimo operacijas, kaip antai gesinant didelius miškų gaisrus.</p>
<p>Abudu vyrukai įvedė gautas koordinates į Google Street View programinę įrangą, kuri palydėjo gelbėtojus tiesiai į viešbutį, kuriame ir buvo surasta močiutė su Natali.</p>
<p>Nuo 2005-ųjų, pagal Jungitnių Valstijų teisės normas, mobiliųjų telefonų tiekėjai gavo reikalavimų surasti beveik 67 procentus vartotojų 100 metrų atstumu bei 95 procentus 300 metrų spinduliu. Dėl tokių ribotų galimybių, dauguma naujausių mobiliųjų telefonų turi integruotus GPS navigacinius lustus, kurie žymiai praplečia galimybes surasti įrenginio buvimo vietą. Kaip matome kartais tai yra tik į naudą patiems savininkams.</p>
<p>Policijos vadas Andersonas DailyTech žurnalistams paaiškino, kad šios naujų technologijų naudojimas itin teigiamai veikia teisėsaugos pareigūnų darbo kokybę. „Tai yra labai naudinga, tačiau tokia galimybę surasti telefono savininką mes galime panaudoti tik kritiškiausiais atvejais, kuomet yra ieškoma dingusio ar pagrobto žmogaus arba kai kyla grėsmė asmens gyvybei“. </p>
