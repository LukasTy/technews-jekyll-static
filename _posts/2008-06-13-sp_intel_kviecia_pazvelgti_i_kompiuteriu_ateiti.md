---
layout: post
status: publish
published: true
title: "(SP) Intel kviečia pažvelgti į kompiuterių ateitį"
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 1949
wordpress_url: http://localhost/site/new/sp_intel_kviecia_pazvelgti_i_kompiuteriu_ateiti/
date: '2008-06-13 12:57:43 +0300'
date_gmt: '2008-06-13 12:57:43 +0300'
categories:
- Naujienos
---
<p>Pasaulinis IT inovacijų taikymo lyderis „Intel“ JAV Kalifornijos valstijos Kompiuterių istorijos muziejuje pristatė daugiau nei 70 ateities projektų ir iniciatyvų. Pristatytos bendrovės laboratorijose kuriamos aplinkos ir sveikatos apsaugos, kompiuterijos, belaidžių technologijų ir kitų sričių inovacijos, į kurių plėtojimą „Intel“ kasmet investuoja 6 milijardus JAV dolerių.<br />
<br><br />
<br>Pristatydamas naujoves „Intel“ vyriausias technologas Džastinas Ratneris (Justin Rattner) pabrėžė apčiuopiamą jų įtaką kasdieniam gyvenimui, pakeisiančią bendravimo su kompiuteriu būdus ir aplinką. Pirmosios iš pristatomų naujienų gali būti pradėtos naudoti jau po penkerių metų.<br />
<br><br />
<br>Dž. Ratnerio teigimu, „Intel“ pasiryžimas investuoti į technologijų vystymą padeda formuoti bendrovės verslą ir jos įtakojamas rinkas. Didelio susidomėjimo sulaukęs „Intel Atom“ lustas yra nediduko „Intel“ laboratorijose plėtoto projekto darbiniu pavadinimu „Snocone“ rezultatas. Projekto metu buvo tiriamos galimybės sukurti itin mažai energijos vartojantį procesorių. „Intel“ laboratorijose gimė ir kitos reikšmingos informacinių technologijų srities naujovės, pavyzdžiui, pažangi verslo sistemoms skirta „Intel vPro“ technologija. Taip pat 1990 metais sukurta USB sąsaja, kuri plačiai naudojama kompiuterių išorinei įrangai – vaizdo kameroms, muzikos grotuvams, klaviatūroms ar kitokiems prietaisams jungti.<br />
<br><br />
<br>„Šimtų mūsų tyrėjų darbas ir glaudus bendradarbiavimas su kitomis technologijų bendrovėmis, mokslininkais, universitetais ir vyriausybėmis ženkliai pakeis aplinką jau per artimiausius penkerius metus. Per pastarąjį dešimtmetį padvigubinome tyrimams skiriamas lėšas. Tai paspartins mokslinių atradimų greitį, lems pokyčius aplinkos ir sveikatos apsaugos srityse, padės vartotojams visame pasaulyje įvertinti belaidžio interneto privalumus“, - sakė Dž. Ratneris.<br />
<br><br />
<br> <b>Lygiagretusis skaičiavimas naujiems sprendimams</b><br />
<br><br />
<br>Būsimuose „Intel“ procesoriuose bus naudojami du ir daugiau branduolių, augs ir lygiagrečiai vykdomų operacijų skaičius. Technologijų progresas paskatins techniniams resursams jautrių paslaugų plėtrą – lygiagrečiojo skaičiavimo privalumai bus naudojami kuriant interaktyvias trimates aplinkas.<br />
<br><br />
<br>„Intel“ drauge su bendrove „Neusoft“ pademonstravo sukurtą koncepcinį ateities automobilio modelį. Jame sumontuota pažangi sistema su kelių branduolių procesoriumi stebi aplinką naudodamasi integruotomis vaizdo kameromis, sparčiai apdoroja gaunamą informaciją ir ja remdamasi priima sprendimus. Ateities automobiliai gebės sparčiau pastebėti pėsčiuosius,  kitas transporto priemones ir įspėti vairuotoją apie pavojingai artėjančius objektus ar net imtis prevencinių veiksmų.<br />
<br><br />
<br>Iš kelių šaltinių gaunamai vizualinei informacijai sparčiai apdoroti reikia didelio techninės įrangos pajėgumo bei pritaikytų skaičiavimo algoritmų, parengtų atsižvelgiant į lygiagrečiojo skaičiavimo specifiką. Demonstruotame automobilyje naudojamas „Intel“ sukurtas programavimo kalbų „C/C++” plėtinys „Ct”, įgalinantis programas skaičiavimams naudoti nuo 2 iki 8 procesoriaus branduolių. Programuotojams šis patobulinimas leis išnaudoti lygiagrečiojo skaičiavimo privalumus ir reguliuoti incidentų prevencijos veiksmus, nekuriant papildomų programinių priemonių ar kompiliatorių.<br />
<br><br />
<br> <b>Technologijų įtaka aplinkai</b><br />
<br><br />
<br>„Intel“ tyrėjai aktyviai dirba siekdami sumažinti elektros sąnaudas, gamybos proceso įtaką aplinkai ir padidinti kompiuterių darbo spartą. Plėtojama nauja elektros energijos valdymo technologija galės iš naujo įvertinti elektros energijos reikmes ateities „Intel“ procesoriais grįstiems kompiuteriams.<br />
<br><br />
<br>Bendrovės specialistai plėtoja technologiją „Platform Power Management“, kurios naudojimas leis ženkliai sumažinti asmeninių kompiuterių energijos sąnaudas. Technologija stebi kompiuterio darbą ir automatiškai atjungia energijos tiekimą nenaudojamoms jo dalims, pavyzdžiui, laisviems USB lizdams, optinio disko įrenginiui. Bandymu metu nustatyta, kad ši technologija, kai sistema neapkraunama arba dirbami nesudėtingi darbai, gali sumažinti energijos sąnaudas daugiau nei 30 procentų. Artimiausiu metu „Intel“ specialistai tikisi technologiją patobulinti ir pasiekti 50 procentų mažesnį energijos suvartojimą kompiuteriui dirbant ne pilno apkrovimo sąlygomis. Energijos taupymui skiriamas didelis dėmesys visuose „Intel“ produktuose ateityje gali praversti plačiam „Intel“ produktų spektrui, pavyzdžiui, mobiliems interneto įrenginiams ar galingoms tarnybinėms stotims.<br />
<br><br />
<br> <b>Kompiuteriai ir technologijos sveikatos apsaugai</b><br />
<br><br />
<br>Beveik 10 metų „Intel“ tobulina pagyvenusių ir chroniškai sergančių asmenų kasdienybei namuose palengvinti skirtas technologijas. Jų taikymas padeda sumažinti ligonių priežiūros kaštus, kurių augimas pastebimas demografiškai senstančiose valstybėse.<br />
<br><br />
<br>„Intel“ darbo sveikatos apsaugos srityje pavyzdys – dalyvavimas „Technologijų tyrimai nepriklausomam gyvenimui“ (angl. Technology Research for Independent Living) programoje, kuri plėtojama bendradarbiaujant su Airijos vyriausybe. Programa siekia suteikti garbaus amžiaus sulaukusiems žmonėms galimybę lengviau pasirūpinti savimi. Viena iš naujausių programos inovacijų yra „BioMOBIUS“ technologija – nebrangi ir paprasta naudoti skaičiavimų platforma, pasitelkiama tyrimų įrankių kūrimui ir pritaikoma naudoti ribotas žinias šioje srityje turintiems vartotojams.<br />
<br><br />
<br>Kitas pažangus „Intel“ sprendimas sveikatos apsaugoje – kūno ir pėdos padėtį bei judėjimą stebinti technologija, kuri pagal surinktus duomenis įvertina kritimo ar suklupimo tikimybę. Šiuo metu kūrimo stadijoje esanti technologija galėtų supaprastinti judėjimo negalią turinčiųjų asmenų priežiūrą ir išplėsti jų savarankiškumo ribas.<br />
<br><br />
<br> <b>Kalbos atpažinimas mobiliuose įrenginiuose</b><br />
<br><br />
<br>„Intel“ procesoriams ir mobiliai įrangai mažėjant, tuo pat metu auga vartotojų poreikiai kompiuterių ir interneto spartai. „Intel“ tyrėjai daug dirba tobulindami technologijas, kurių dėka lengvi mobilūs interneto įrenginiai gali užmegzti ryšį su kita įranga ir tokiu būdu praplėsti savo galimybes.<br />
<br><br />
<br>Dėl ribotų informacijos įvesties galimybių nedidelių nešiojamų įrenginių rinkoje tikslinga naudoti kalbos atpažinimo technologiją. „Intel“ tyrėjai pademonstravo, kaip, naudojant belaidžio ryšio technologiją ir balso komandas, užmezgamas ryšys tarp dviejų įrenginių. Susijungę jie gali dalintis informacija ir resursais. Naudojant tokias technologijas ateityje vartotojai galės balsu nurodyti mobiliai įrangai sinchronizuoti duomenis su stacionaria buitine technika. Pavyzdžiui, vartotojai mažame nešiojamame kompiuteryje esančias nuotraukas kelių balso komandų dėka galės peržiūrėti plačiaekraniame televizoriuje.<br />
<br><br />
<br><br />
<br><br />
<br></p>
