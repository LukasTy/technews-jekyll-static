---
layout: post
status: publish
published: true
title: Nvidia planuoja žengti į x86 rinką
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3194
wordpress_url: http://localhost/site/new/nvidia_planuoja_zengti_i_x86_rinka/
date: '2009-03-04 17:18:37 +0200'
date_gmt: '2009-03-04 17:18:37 +0200'
categories:
- Naujienos
---
<p><i>Nvidia</i> šiuo metu yra vienintelis iš trijų stambiausių asmeniniams kompiuteriams skirtų mikroprocesorių gamintojų, neturintis x86 architektūros centrinio procesoriaus, ir, nors su grafikos procesorių gamyba ir pardavimais kompanijai sekasi ir neblogai, <i>Nvidia</i> planuoja žengti ir į x86 rinką.</p>
<p>Spėjimai, kad <i>Nvidia</i> gali mėginti tai padaryti, buvo girdimi jau ilgą laiką, tačiau vakar juos patvirtino <i>Nvidia</i> atstovas Maiklas Hara (Michael Hara), rašo <a class="ns" href="http://www.bit-tech.net/news/hardware/2009/03/04/nvidia-reveals-plans-for-x86-cpu/1"><i>Bit-Tech</i></a>. Tiesa, <i>Nvidia</i> procesoriai toli gražu nebus <i>AMD Phenom</i> ar <i>Intel Core i7</i> konkurentai, o labiau panašūs į <a class="ns" href="http://www.technews.lt/tekstas/Pristatyti_Nvidia_Tegra_procesoriai.html;;"><i>Tegra</i></a> gaminius, kurių pagrindinis taikinys - mobilieji interneto įrenginiai ir internetiniai nešiojamieji kompiuteriai. Pareiškimas neskamba labai oficialiai, tačiau tai pirmas kartas, kai <i>Nvidia</i> prabyla apie tokių procesorių poreikį.</p>
<p>Iš bet kurios pusės žvelgiant, <i>Tegra</i> yra „kompiuteris luste“ koncepcijos gaminys, o universalių procesorių rinka reikalauja, jog gaminiai būtų ekonomiški energijos suvartojimo atžvilgiu, maži, tačiau spartūs. Kadangi toks sprendimas (<i>Tegra</i> - red. past.) pasirodė tinkamas, jį logiška būtų kažkada perkelti ir į x86 architektūros lustų rinką, - teigė MaiklasM Hara.</p>
<p>Nepaslaptis, jog <i>Intel</i> taip pat ruošia analogiškus <i>Atom[/„kompiuteris luste“ gaminius kartu su Taivano gamintoja [i]TSMC</i>, su kuriais grafikos procesorių gigantės gaminiams ir tektų konkuruoti.</p>
<p>Kol kas nežinoma šių <i>Nvidia</i> procesorių pasirodymo data (minimas tik abstraktus galimo pasirodymo po 2 - 3 metų laikotarpis). Visgi jau greitai pasirodys ir <i>Nvidia ION</i>, o kiek vėliau ir <i>ION 2</i> platformos įrenginiai. Taip pat neaišku ir kaip kompanija gaus licenciją gaminti x86 procesorius. Kaip pirminis šios problemos sprendimas žurnalistų vis dar yra minimas kompanijos <i>VIA</i> ar jos dalies įsigijimas.</p>
