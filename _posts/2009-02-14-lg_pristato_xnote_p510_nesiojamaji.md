---
layout: post
status: publish
published: true
title: LG pristato Xnote P510 nešiojamąjį
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 348
wordpress_url: http://localhost/site/new/lg_pristato_xnote_p510_nesiojamaji/
date: '2009-02-14 16:36:09 +0200'
date_gmt: '2009-02-14 16:36:09 +0200'
categories:
- Naujienos
---
<p>Korėjos elektronikos industrijos gigantas <i>LG</i> vakar pristatė naujausią savo <i>Xnote</i> serijos kompiuterį. Šis aukštos klasės nešiojamasis turės 15,4“ įstrižainės ekraną bei pasižymės keletu kitų unikalių savybių.</p>
<p>Elegantiškai subtilus korpuso dizainas, guma aptraukti klaviatūros klavišai bei apšviestas ir vibracinę technologiją turintis lietimui jautrus laukelis – tai išskirtini naujojo produkto bruožai. <i>Xnote P510</i> rinkoje pasirodys trijose variacijose. Štai <i>P510-UP98K</i> modelyje darbuosis 2,98 GHz taktinio dažnio <i>Intel Core 2 Duo</i> procesorius bei 4 GB operatyviosios atminties. Kompiuteryje pastovius duomenis saugosime dviejuose diskuose – vienas bus įprastas, 500 GB talpos kietasis diskas veikiantis magnetiniu principu, kitas – 64 GB kietosios būsenos diskinis kaupiklis (angl. SSD). Grafikos apdorojimo darbus atliks <i>Nvidia GeForce GT 130M</i> integruotas vaizdo posistemis su 512 MB operatyviosios atminties. Visose trijose modelio versijose ekranai turės galinį LED panelės apšvietimą ir palaikys iki 1440 x 900 taškų raišką. Pirkėjai taip pat kiekvienoje iš variacijų ras jau įdiegtą <i>Windows Vista Premiuim</i> operacinę sistemą.</p>
<p><img src="http://ezx.technews.lt/images/Products/LG_Xnote_p510.jpg" /></p>
<p>Žemesniajam segmentui skirti modeliai, kitaip negu <i>UP98K</i>, dėl mažesnės kainos turės ir kiek mažesnę spartą. Juose veiks 2,66 ir 2,53 GHz <i>Core 2 Duo</i> šeimos procesoriai, taip pat bus atsisakyta SSD kaupiklių. Pastovioji talpa vartotojams bus siūloma tik 500 GB ir 320 GB kietuosiuose diskuose. Pati pigiausia versija teturės 2 GB operatyviosios atminties. </p>
<p><i>Xnote P510</i> taip pat turės ir integruotą optinį įrenginį, tačiau kol kas nėra žinoma ar jis palaikys tik DVD ar ir naujuosius Blu-Ray diskus. Kas be ko kompiuteryje taip pat bus įdiegtas WiFi modulis. Visos šios „gėrybės“ kartu su korpusu, pasak gamintojo, svers 2,27 kg.</p>
<p>Atitinkamai nuo versijos, produkto kainos svyruoja nuo 1860 iki 2800 JAV dolerių. Tiesa <i>LG</i> nepranešė jokios informacijos kada kompiuteriai pasirodys gimtosios Korėjos rinkoje ar kitų regionų parduotuvėse.<br /></p>
