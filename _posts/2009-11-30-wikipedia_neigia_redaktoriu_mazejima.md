---
layout: post
status: publish
published: true
title: Wikipedia neigia redaktorių mažėjimą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4321
wordpress_url: http://localhost/site/new/wikipedia_neigia_redaktoriu_mazejima/
date: '2009-11-30 15:23:37 +0200'
date_gmt: '2009-11-30 15:23:37 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:wx-UsyYbvp7OKM:http://upload.wikimedia.org/wikipedia/commons/thumb/6/63/Wikipedia-logo.png/600px-Wikipedia-logo.png"  /></div>
<p>Kaip žinia, pastarąją savaitę bemaž visuose interneto portaluose pasirodė pranešimai, jog savo darbą paliko daugybe laisvosios enciklopedijos Wikipedia redaktorių, tačiau mes asmeniškai į tai pažiūrėjome nerimtai ir apie tai nerašėme. Wikipedia dabar oficialiai neigia bet kokius pranešimus, kurie pasirodė spaudoje apie redaktorių mažėjimą.</p>
<p>Praėjusią savaitę buvo pranešta, jog 2009 metais Wikipedia paliko net dešimt kartų daugiau redaktorių nei tuo pačiu laiku praėjusiais metais. Tai atrodė tikrai stulbinantys ir nieko gero nežadantys skaičiai, tačiau enciklopediją valdančios Wikimedia Foundation grupės teigimu, žiniasklaida nelabai supranta, kas yra „redaktorius“. Pasak pranešimo spaudai, visus straipsnius galinčių redaguoti vyriausiųjų redaktorių skaičius išliko toks pat.</p>
<p>Wikimedia Foundation nesako, jog vieno iš analitikų, tai yra Felipės Oretegos, pranešimas žiniasklaidai buvo visiškai klaidingas, tačiau savo tinklaraštyje grupės vadovai rašė, jog analitikas nelabai supranta, kas yra „redaktorius“, nors jo nurodyti skaičiai aiškiai sako, jog Wikipedia turės susidoroti su kylančiais iššūkiais ir naujomis galimybėmis.</p>
<p>„Akivaizdu tai, kad iš didelės redaktorių grupės kas mėnesį nustoja rašyti keletas žmonių, tačiau į jų vietą ateina nauji.“ , - sako Wikimedia Foundation atstovai. Jie taip pat pridūrė, kad F. Ortega skaičiavo visus „redaktorius“. Jei registruotas vartotojas padarė pakeitimą, jis yra redaktorius, o tokių Wikipedia turi apie tris milijonus. Wikimedia Foundation redaktoriais vadina tik tuos, kurie yra padarę nuo 6 iki 10 ir daugiau stambių pakeitimų. Susumavus viską, Wikipedia redaguoja beveik milijonas vartotojų.</p>
<p>„Iš tiesų sunku nustatyti, kada redaktorius metė savo darbą ir ar jis daugiau niekad neberedaguos jokių straipsnių, tad dar sunkiau įvertinti ilgalaikes išeinančiųjų ir prisijungiančiųjų tendencijas. Bet kokiu atveju, mes ir toliau dirbsime su F. Ortega ir bandysime nustatyti ilgalaikes redagavimo tendencijas.“, - sakoma pranešime.<br /></p>
