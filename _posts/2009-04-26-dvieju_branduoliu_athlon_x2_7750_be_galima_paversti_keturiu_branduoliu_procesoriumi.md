---
layout: post
status: publish
published: true
title: Dviejų branduolių Athlon X2 7750 BE galima paversti keturių branduolių procesoriumi
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3444
wordpress_url: http://localhost/site/new/dvieju_branduoliu_athlon_x2_7750_be_galima_paversti_keturiu_branduoliu_procesoriumi/
date: '2009-04-26 10:58:32 +0300'
date_gmt: '2009-04-26 10:58:32 +0300'
categories:
- Naujienos
---
<p>Tikriausiai prisimenate anksčiau pasirodžiusias žinias apie galimybę atrakinti <a class="ns" href="http://www.technews.lt/tekstas/Phenom_II_X3___atrakintas_ketvirtasis_branduolys.html;;">ketvirtąjį</a> kai kurių <i>Phenom II 700</i> serijos procesorių ar visą <i>Phenom II 800</i> serijos procesoriaus <a class="ns" href="http://www.technews.lt/tekstas/Phenom_II_8**_gali_naudoti_6_MB_L3_atminties.html;;">L3 atmintį</a> pasinaudojant ACC su tam tikromis pagrindinėmis plokštėmis. Pasirodo, jog tai nėra vieninteliai procesoriai, kuriuos įmanoma taip „modifikuoti“.</p>
<p>Kaip žinome, <i>AMD</i> naujausiuose savo <i>Athlon X2</i> procesoriuose naudoja tuos pačius 65 nm branduolius, kaip ir pirmosios kartos <i>Phenom</i> procesoriuose. Du, dažniausiai neveikiantys, branduoliai yra tiesiog atjungiami. Nors dėl to procesoriai nepasižymi dideliu energijos taupumu, <i>AMD</i> iš naujo nereikia projektuoti dviejų branduolių procesoriaus.</p>
<p>Visgi papildomi branduoliai ne visada yra neveikiantys. Kaip skelbia, <a class="ns" href="http://www.techpowerup.com/92330/Athlon_X2_7750_BE_Unlocked_to_Quad-Core.html"><i>Techpowerup</i></a>, <a class="ns" href="http://gigglehd.com/zbxe/2245916#12"><i>GiggleHD</i></a> tinklapyje pasirodė informacija apie <i>Kuma</i> šerdį turintį ir mažiau nei 250 litų kainuojantį <i>Phenom 7750 BE</i> procesorių, kuris, BIOS derinimo programoje įjungus „Advanced Clock Calibration“, <i>ASRock A790GX/128M</i> pagrindinėje plokštėje buvo atpažintas kaip keturių branduolių procesorius. Apie visų keturių branduolių veikimą byloja ir <a class="ns" href="http://gigglehd.com/zbxe/2249831#7"><i>3D Mark 2006</i></a> testo rezultatai.</p>
<p>Kaip ir su trijų branduolių <i>Phenom II</i> procesoriais, nėra visiškai jokių garantijų, jog papildomus branduolius pavyks priversti veikti ir, kad jie veiks be sutrikimų. Visgi, jei turite šį procesorių, pagrindinę plokštę su <i>SB750</i> ar <i>SB710</i> pietiniu tiltu ir mėgstate spartinti savo kompiuterį, galite išmėginti šią modifikaciją ir pasidalinti rezultatais komentaruose.</p>
