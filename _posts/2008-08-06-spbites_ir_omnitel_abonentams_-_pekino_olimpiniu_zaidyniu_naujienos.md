---
layout: post
status: publish
published: true
title: "(SP)Bitės ir Omnitel abonentams – Pekino olimpinių žaidynių naujienos"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2265
wordpress_url: http://localhost/site/new/spbites_ir_omnitel_abonentams_-_pekino_olimpiniu_zaidyniu_naujienos/
date: '2008-08-06 15:06:42 +0300'
date_gmt: '2008-08-06 15:06:42 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:iR2ikCSQs-e9-M:http://www.chinadaily.com.cn/olympics/att/site1/20070427/xin_570404271049164621516.jpg" border="1"></div>
<p><br>Du mūsų šalies mobiliojo ryšio tiekėjai nusprendė pradžiuginti sporto mėgėjus. Vos tik prasidėjus Pekino olimpinėms žaidynėms, kurios vyks nuo rugpjūčio 8 iki 24 dienos, vieni iš didžiausių Lietuvos mobiliojo ryšio tiekėjų Bitė ir Omintel savo klientams pasiūlys sekti karščiausias naujienas, žiūrėti tiesiogines transliacijas ir reportažus iš Pekino olimpinių žaidynių.<br />
<br><br />
<br><b>Omnitel spaudos pranešimas:</b><br />
<br><br />
<br>Nuo rugpjūčio 8 d. mobiliųjų telekomunikacijų bendrovės &quot;Omnitel&quot; paslaugų vartotojai gaus visas Pekino olimpinių žaidynių naujienas tiesiai į savo telefonus. Tam tereikės užsisakyti olimpinių naujienų prenumeratą mobiliojo interneto portalo „Omni SurfPort“, adresu wap.sp.lt, skiltyje „Olimpiada“, arba išsiuntus SMS žinutę numeriu 1373.<br />
<br><br />
<br>Naujienų prenumerata visam olimpiados laikotarpiui rugpjūčio 8-24 d. kainuos tik 1 Lt.<br />
<br><br />
<br> „Šiemet galimybė sekti olimpines rungtis mobiliajame telefone itin aktuali. Dėl laiko skirtumo tarp Lietuvos ir Pekino, daug svarbių varžybų vyks dienos metu – tada, kai retas gali būti prie televizoriaus ekrano. Kur bebūtų – verslo susitikime ar pakeliui iš atostogų – „Omnitel paslaugų“ vartotojai apie visas pergales sužinos tą pačią akimirką,“ – sakė „Omnitel“ viceprezidentas komercijai Remigijus Štaras.<br />
<br><br />
<br>Užsisakę naujienų prenumeratą, vartotojai į savo telefoną periodiškai gaus SMS žinutes su tiesioginėmis nuorodomis į portale „Omni SurfPort“ esančias karščiausias olimpiados naujienas. Vartotojai galės pasirinkti, kokią informaciją iš Pekino žaidynių jie nori gauti - užsisakyti visas olimpines naujienas, tik su krepšiniu susijusias naujienas arba tik informaciją apie Lietuvos sportininkus ir jų rezultatus. Užsisakant naujienas SMS žinute, teksto laukelyje reikės įrašyti raktinį žodį „kre“ (norintiems gauti tik krepšinio naujienas), „ltu“ (norintiems gauti informaciją apie Lietuvos sportininkus) arba „oli“ (norintiems gauti visas olimpiados naujienas). 1 Lt mokestis galios vienai naujienų kategorijai, neribotam gaunamų žinučių skaičiui.<br />
<br><br />
<br>Portalo „Omni SurfPort“ lankytojai taip pat galės stebėti tiesiogines Olimpinių žaidynių vaizdo transliacijas. Jų metu perduodami duomenys bus apmokestinami pagal vartotojo turimo duomenų paketo įkainius. Vaizdo transliacijoms ir olimpinių naujienų skaitymui „Omnitel“ rekomenduoja užsisakyti mobiliųjų duomenų paketą „Connect Intro“, kuris už 12 Lt/mėn. suteikia net 100 MB duomenų.<br />
<br><br />
<br>Be naujienų prenumeratos ir tiesioginių vaizdo transliacijų, portalo „Omni SurfPort“ skiltyje „Olimpiada“ vartotojai ras vaizdo reportažus su krepšinio ekspertų komentarais, naujienas apie krepšinį, lietuvius olimpiadoje, bendras olimpines naujienas ir olimpiados tinklaraštį – „Omnitel“ reporterio pranešimus iš Pekino.<br />
<br><br />
<br><b>Bitės Lietuva pranešimas spaudai:</b><br />
<br><br />
<br>Telekomunikacijų bendrovė „Bitė Lietuva“ savo klientams suteiks galimybę trims savaitėms pasinerti į olimpines aistras naudojantis mobiliuoju telefonu – juo bus galima sekti karščiausius olimpiados įvykius, statistiką, olimpinių žaidynių istoriją, stebėti tiesioginę mobiliosios TV transliaciją, žiūrėti reportažus su Lietuvos olimpiečiais, dalyvauti konkursuose ir laimėti vertingų prizų.<br />
<br><br />
<br>„Dauguma lietuviams svarbių varžybų vyks vidury dienos, todėl savo klientams siekiame suteikti galimybę net ir darbų sūkuryje neatitrūkti nuo sporto įvykių, o azartą dar labiau kurstysime konkursais ir vertingais prizais“, – sako Šarūnas Chomentauskas, „Bitės“ produktų vystymo vadovas. Pasak jo, didžiausias dėmesys bus skiriamas populiariausiai sporto šakai Lietuvoje – krepšiniui, tačiau nenuskriausti liks ir kitų sporto rungčių gerbėjai – visa aktualiausia informacija bus pateikiama portale wap.biteplius.lt, o nemokamame „SMS olimpiniame dienoraštyje“ bus apžvelgiami visi tėvynainių rezultatai ir pagrindiniai įvykiai.<br />
<br><br />
<br>„Bitės“ klientai galės sekti visų krepšinio varžybų rezultatus telefone realiu laiku. Portale wap.biteplius.lt sirgalius pasieks nenutrūkstamas naujienų iš olimpiados srautas, karščiausi olimpinių rungčių rezultatai ir įspūdingiausios dienos akimirkos. Krepšinio gerbėjams čia bus pateikiamos tiesioginės statistikos transliacijos mobiliajame internete arba SMS žinutėmis, taip pat kas tris minutes bus galima gauti vykstančių rungtynių nuotrauką su svarbiausiais statistiniais duomenimis. Už 5 Lt savaitinį mokestį bus galima neribotai stebėti tiesiogines žaidynių transliacijas per mobiliąją televiziją. Aistringiausius sporto sirgalius visi olimpinių žaidynių rezultatai pasieks SMS žinute.<br />
<br><br />
<br>Be to, mobiliajame internete „Bitė“ pristatys ir nemokamą populiarų – krepšinio menedžerio žaidimą, kurį bus galima žaisti tiesiog mobiliajame telefone. Žaidėjai susikurs savo krepšinio komandą ir virtualiai valdys ją visos olimpiados metu. Daugiausia taškų surinkęs dalyvis laimės pagrindinį prizą – galimybę sudalyvauti „Žalgirio“ krepšinio komandos treniruotėje.<br />
<br><br />
<br>Azartiški krepšinio sirgaliai turės progą išbandyti ir savo intuiciją, spėdami krepšinio rungtynių rezultatą „Bitės“ organizuojame žaidime mobiliajame portale wap.biteplius.lt . Žaidimas vyks prieš kiekvienas Lietuvos krepšinio rinktinės rungtynes. Vienas laimingasis, atspėjęs rezultatą arba arčiausiai pataikęs, gaus „olimpinį“ telefoną „Samsung TOUCHWIZ (F480)“. Mobiliojo interneto portale „BITĖ plius“ „Bitės“ klientai taip pat gali dalyvauti olimpinėje viktorinoje – tereikia teisingai atsakyti į klausimus apie olimpines žaidynes. Trims daugiausiai teisingų atsakymų surinkusiems dalyviams atiteks krepšinio kamuoliai su pasirinktu „Žalgirio“ krepšinio komandos nario parašu.<br />
<br><br />
<br>Prisijungti prie mobiliojo interneto „BITĖ plius“ galima ir vienai parai (tai kainuoja 0,7 Lt) ar mėnesiui (tik 7 Lt). Pirmą kartą mobiliuoju telefonu sekti svarbius tarptautinius sporto įvykius „Bitė“ pasiūlė per Atėnų olimpiadą – jos metu „Bitės“ klientai taip pat galėjo dalyvauti įvairiuose konkursuose ir gauti informaciją apie vykstančias varžybas.<br />
<br><br />
<br></p>
