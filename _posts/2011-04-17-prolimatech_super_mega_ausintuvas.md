---
layout: post
status: publish
published: true
title: Prolimatech Super Mega aušintuvas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5781
wordpress_url: http://localhost/site/new/prolimatech_super_mega_ausintuvas/
date: '2011-04-17 21:04:58 +0300'
date_gmt: '2011-04-17 21:04:58 +0300'
categories:
- Aušinimas
- Apžvalgos
---
<p>Po dviejų mėnesių pertraukėlės sugrįžtame prie centrinio procesoriaus aušintuvo apžvalgos. Tiesa, į mūsų testavimo poligoną atkeliavęs Prolimatech gaminys Super Mega yra pritaikytas tik Intel centriniams procesoriams, tad jį bandysime ne mums įprastoje sistemoje.</p>
<p>>Šiek tiek apie Prolimatech<br />
<br />>Pakuotė<br />
<br />>Bendros specifikacijos<br />
<br />>Radiatorius<br />
<br />>Nėra ventiliatorių?<br />
<br />>Montavimas<br />
<br />>Testavimas<br />
<br />>Išvados</p>
<p><b>Šiek tiek apie Prolimatech</b></p>
<p>Kompanija Prolimatech yra gana naujas žaidėjas rinkoje, nes buvo įkurta visai neseniai, tiksliau 2008 metais, tačiau jau puikiai žinoma savo aukštos klasės aušinimo sprendimais skirtais centriniams procesoriams, vaizdo plokštėms ir darbinei atminčiai. Nors kompanija neturi didelio produktų profilio, tačiau to jai ir nereikia, nes ji orientuojasi į  technikos entuziastus.</p>
<p><b>Pakuotė</b></p>
<p>Prolimatech Super Mega aušintuvas, nors jo tokiu vadinti nereikėtų dėl kelių priežasčių, kurias paminėsiu kiek vėliau, atkeliavo gana kompaktiškoje, elegantiškoje baltoje dėžutėje. Priekinėje jos pusėje nurodoma, kad šis aušintuvas yra pritaikytas tik Intel centriniams procesoriams ir yra ankščiau pasirodžiusio Megahelms aušintuvo atnaujinta versija. Galinėje pakuotės pusėje nurodoma identiška informacija, viršutinėje dalyje yra permatomas plastmasinis langelis, kuris leidžia šiek tiek žvilgtelti į Prolimatech Super Mega radiatorių neatidarius produkto dėžutės.</p>
<p><a class="ns" href="http://technews.lt/SB/Super%20Mega/Dideles/2.jpg">
<div class="imgright"><img src="http://technews.lt/SB/Super%20Mega/Mazos/2.jpg"  /></div>
<p></a><a class="ns" href="http://technews.lt/SB/Super%20Mega/Dideles/1.jpg"><br /><img src="http://technews.lt/SB/Super%20Mega/Mazos/1.jpg" /><br /></a></p>
<p>Viename iš šonų nurodomos produkto specifikacijos, kurias galite pamatyti apačioje. Kitoje pusėje nurodyta informacija, jog Super Mega radiatorius palaiko 140mm ir 120mm ventiliatorius, perša mintį, kad pakuotėje nerasime jokių ventiliatorių, bei tai, kad radiatorius yra pagamintas iš vario bei aliuminio.</p>
<p><a class="ns" href="http://technews.lt/SB/Super%20Mega/Dideles/4.jpg">
<div class="imgright"><img src="http://technews.lt/SB/Super%20Mega/Mazos/4.jpg"  /></div>
<p></a><a class="ns" href="http://technews.lt/SB/Super%20Mega/Dideles/3.jpg"><br /><img src="http://technews.lt/SB/Super%20Mega/Mazos/3.jpg" /><br /></a></p>
<p>Atidarius dėžutę mano nuogąstavimai pasitvirtino – pakuotėje ventiliatorių nebuvo. Tiesa pasakius, ankščiau Prolimatech, kaip ir mūsų bandomu Super Mega aušintuvu, nesidomėjau, taigi nežinojau, jog kompanija pastarąjį modelį pardavinėja be ventiliatorių. Šią brangią pakuotę net neapsiverčia liežuvis vadinti centrinio procesoriaus aušintuvu – mes tiesiog turime sunkų radiatorių, tvirtinimo mechanizmus, termopastos tūbelę ir vartotojo vadovą. Tai nėra viskas, ko mums reikia norint ataušinti procesorių.</p>
<p><a class="ns" href="http://technews.lt/SB/Super%20Mega/Dideles/6.jpg">
<div class="imgright"><img src="http://technews.lt/SB/Super%20Mega/Mazos/6.jpg"  /></div>
<p></a><a class="ns" href="http://technews.lt/SB/Super%20Mega/Dideles/5.jpg"><br /><img src="http://technews.lt/SB/Super%20Mega/Mazos/5.jpg" /><br /></a></p>
<p><b>Bendros specifikacijos</b></p>
<p>• Dydis: 74(P) x 130(S) x 159(A) milimetrai<br />
<br />• Tipas: Prisilietimas naudojant varinį pagrindą<br />
<br />• Šiluminiai vamzdeliai: Šeši U raidės formos<br />
<br />• Medžiagos: Aliuminis, varis bei nikelio sluoksnis<br />
<br />• Ventiliatoriai: Nėra<br />
<br />• Svoris: 945 gramai tik radiatoriaus</p>
<p><b>Radiatorius</b></p>
<p>Prolimatech Super Mega radiatorius visų pirma yra labai sunkus ir net be ventiliatorių sveria 945 gramus, kai palyginimui ir taip gana masyvus Noctua NH-C14 aušintuvas jau su ventiliatoriais sveria kiek mažiau nei vieną kilogramą. Nors radiatorius yra bokšto tipo, atrodo gana kompaktiškas, tačiau jo svoris stebina – net ir laikant jį rankose jaučiau, jog tai vienas iš sunkiausių mano laikytų radiatorių.</p>
<p>Žvelgiant į radiatorių, kas be ko, pirmiausia dėmesį atitraukia keturios plokštelių grupės, kurios pagamintos ne kaip likusios iš aliuminio, tačiau iš vario. Vyresnysis brolis Megahelms tokio niuanso neturėjo, o Prolimatech primena, jog varis išsklaido šilumą geriau už aliuminį, taigi keturios varinių plokštelių grupės, kurią kiekvieną sudaro aštuonios atskiros plokštelės, turėtų padėti parodyti šiek tiek geresnius rezultatus, nei pirmtakas Megahelms, kuris, beje, buvo gana populiarius.</p>
<p><a class="ns" href="http://technews.lt/SB/Super%20Mega/Dideles/8.jpg">
<div class="imgright"><img src="http://technews.lt/SB/Super%20Mega/Mazos/8.jpg"  /></div>
<p></a><a class="ns" href="http://technews.lt/SB/Super%20Mega/Dideles/7.jpg"><br /><img src="http://technews.lt/SB/Super%20Mega/Mazos/7.jpg" /><br /></a></p>
<p>Radiatorių sudaro dvi nepriklausomos plokštelių grupės, kurias per vidurį skiria tuščia ertmė. Per abi aliumininių ir varinių plokštelių grupes eina šeši U formos šiluminiai vamzdeliai, kurie keliauja nuo pat apačioje esančio varinio pagrindo iki abiejų plokštelių grupių viršaus. Tiesa, minėtos plokštelės yra gana storos, šeši šiluminiai vamzdeliai taip pat prisideda prie to, jog radiatorius sveria labai daug, tačiau, pagal idėją, tai turėtų padėti išsklaidyti daugiau šilumos, nei kiti tokio tipo radiatoriai.</p>
<p><a class="ns" href="http://technews.lt/SB/Super%20Mega/Dideles/10.jpg">
<div class="imgright"><img src="http://technews.lt/SB/Super%20Mega/Mazos/10.jpg"  /></div>
<p></a><a class="ns" href="http://technews.lt/SB/Super%20Mega/Dideles/9.jpg"><br /><img src="http://technews.lt/SB/Super%20Mega/Mazos/9.jpg" /><br /></a></p>
<p>Kalbant apie varinį pagrindą, kuris liečiasi su centriniu procesoriumi, per jį eina visi minėti šeši šiluminiai U formos vamzdeliai, tačiau, žinoma, stebina ne tai. Mane nustebino labai gera varinio pagrindo nušlifavimo kokybė, kuri, mano nuomone, yra viena iš geriausių mūsų bandytuose aušintuvuose. Nepaisant to, kad po daugybės testų pastebėjome, jog tai retai rimtai įtakoja aušinimo rezultatus, tačiau čia Prolimatech gerai padirbėjo ir atkreipė dėmesį net į šį niuansą.</p>
<p><a class="ns" href="http://technews.lt/SB/Super%20Mega/Dideles/12.jpg">
<div class="imgright"><img src="http://technews.lt/SB/Super%20Mega/Mazos/12.jpg"  /></div>
<p></a><a class="ns" href="http://technews.lt/SB/Super%20Mega/Dideles/11.jpg"><br /><img src="http://technews.lt/SB/Super%20Mega/Mazos/11.jpg" /><br /></a></p>
<p>Pabaigai būtų galima pasakyti, kad visas radiatorius yra nikeliuotas ir jis labai, net labai panašus į savo vyresnįjį brolį Megahelms. Panaudoti tokį patį dizaino sprendimą nebuvo klaida, atvirkščiai, nes Megahelms demonstravo visai neblogus aušinimo rezultatus, tačiau išskyrus daugiau panaudotų varinių elementų, Super Mega būtų galima pavadinti kuo tikriausia Megahelms kopija.</p>
<p><b>Nėra ventiliatorių?</b></p>
<p>Prolimatech Super Mega aušintuvas tapo pirmuoju procesoriaus aušintuvu mūsų bandymų poligone, kuris atkeliavo be ventiliatorių pakuotėje, taigi juos reikės įsigyti papildomai. Montavimo rinkinuke yra keturi ventiliatorių laikikliai, kiekvienam po du, taigi prie bokšto tipo radiatoriaus galima pritvirtint iki dviejų ventiliatorių, kas, tokiu atveju, padarys visą procesoriaus aušinimo sistemą labai sunkią.</p>
<p>Sakykime, jog jūs nusprendėte užsidėti du Noctua NF-P14 ventiliatorius, taigi Prolimatech Super Mega radiatorius su šiais dvejais ventiliatoriais svers net 1,3 kilogramo, kas nėra mažai. Galima sugalvoti įvairių konfigūracijų, tačiau mes nusprendėme panaudoti du minėtus ventiliatorius ir pažiūrėti, kaip mūsų bandomas Prolimatech aušintuvas konkuruos su mūsų esamu testų lyderiu Noctua NH-C14.</p>
<p><b>Montavimas</b></p>
<p>Prolimatech Super Mega galima įdiegti tose pagrindinėse plokštėse, kurios turi puikiai žinomus Intel LGA 775, 1156 ir 1366 procesoriaus lizdus. Verta pastebėti, kad radiatoriaus montavimas nėra vienas iš lengviausių, tačiau tam ir yra skirtas vartotojo vadovas, tiesa?</p>
<p>Pats nesu didelis Intel sistemų gerbėjas, taigi mano patirtis montuojant aušintuvus Intel platformoms yra menka. Dėl tos priežasties vartotojo vadovą teko perskaityti gana atidžiai. Pirmiausia pagrindinės plokštės gale reikėjo pritvirtinti suteikiamą galinę plokštelę bei prisukti dvi aliuminines juosteles. Jas uždėjus, uždedamas ir radiatorius, tačiau reikia pritvirtinti dar vieną aliumininę juostelę išilgai jo.</p>
<p>O čia prasideda montavimo įdomumas. Prolimatech pakuotėje pateikė du skirtingus varžtų komplektus, su kuriais galutinai prisuksime radiatorių. Vieni iš varžtų yra sidabriniai, kiti – juodi. Sidabro spalvos varžtai, pasak vartotojo gido, yra skirti įprastiems vartotojams, kurie tiesiog nori pritirvinti radiatorių, tuo tarpu juodieji leidžia padidinti centrinio procesoriaus spaudimą variniu pagrindu. Gamintojas pataria juos naudoti tik tiems vartotojams, kurie žino, ką daro ir kompanija neatsako už jokius procesoriaus ar pagrindinės plokštės pažeidimus naudojant juoduosius varžtus – juos patariama naudoti savo nuožiūra. Nors jie ir turėtų užtikrinti geresnį varinio pagrindo ir procesoriaus kontaktą, persistengus galima sugadinti savo apartinę įrangą, blogiausiu atveju ir procesorių, ir pagrindinę plokštę.</p>
<p>Prisukus, savo nuožiūra, sidabrinius arba juodus varžtus telieka uždėti ventiliatorius, pasiriktinai vieną arba du. Šį kartą mes užmontavome du Noctua NF-P14 140mm skersmens ventiliatorius, kurie užsidėjo be didesnių problemų. Taip turėsime galimybę palyginti Noctua NH-C14 ir Prolimatech Super Mega aušintuvų rodomus rezultatus, nes jie naudos tuos pačius du Noctua ventiliatorius.</p>
<p><b>Testavimas</b></p>
<p>Testai vyko su Intel sistema. Procesorių aušintuvams rodomiems rezultatams įtakos neturėjo jokie pašaliniai veiksmai. Iš pradžių bandėme, kaip aušintuvai darbuojasi su Intel Core i7-920 jo standartiniuose nustatymuose, vėliau dažnį pakėlėme iki 3,5GHz. Ramybės rėžimu kompiuteris veikdavo 15 minučių, tada buvo „paimamas“ rezultatas, tiek pat laiko laukėme ir užkraudami procesorių su OCCT programine įranga. Viso testavimo metu naudojome Noctua NT-H1 termopastą, kuri buvo tepama iš naujo po kiekvieno bandymo. Dėl tos priežasties, jog norėjome išspausti viską iš Prolimatech Super Mega radiatoriaus, jį priveržėme su juodaisiais varžtais dėl didžiausio galimo kontakto su procesoriumi. Taip pat prie Prolimatech Super Mega kiek vėliau pridėjome ir tik vieną 2000RPM greičiu besisukantį ventiliatorių bei palyginome spartos rezultatus su dvejais NF-P14 ventiliatoriais.</p>
<p>Bandymų sistema: </p>
<p>• Centrinis procesorius: Intel Core i7 920 2.66GHz @ 3.5GHz<br />
<br />• Pagrindinė plokštė: Asus P6T SE<br />
<br />• Vaizdo plokštės: XFX Radeon HD 5770<br />
<br />• Darbinė atmintis: Apacer DDR3-1333MHz 4GB<br />
<br />• Kietasis diskas: WD Caviar Black 500GB<br />
<br />• Maitinimo blokas: Nexus RX-7000 700W</p>
<p><img src="http://technews.lt/SB/Super%20Mega/Testai/1.png" /></p>
<p><img src="http://technews.lt/SB/Super%20Mega/Testai/2.png" /></p>
<p>Prolimatech Super Mega demonstruoja gana neblogus rezultatus ir nors mūsų esamą testų lyderį AMD sistemoje Noctua NH-C14 lenkia vienu laipsniu naudojant tuos pačius du Noctua NF-P14 ventiliatorius, tai visgi yra persvara, o ne atsilikimas. Kambario temperatūra stengiausi išlaikyti kuo panašesnę, o abu aušintuvai parodė identišką rezultatą ramybės būsenoje. Tuo tarpu naudojant tik vieną 120mm 2000RPM dažniu besisukantį ventiliatorių, ramybės būsenoje procesorių aušintuvas aušino vienu laipsniu geriau, tačiau parodė identišką rezultatą apkrovus procesorių, kaip ir Noctua NH-C14.</p>
<p><img src="http://technews.lt/SB/Super%20Mega/Testai/3.png" /></p>
<p><img src="http://technews.lt/SB/Super%20Mega/Testai/4.png" /></p>
<p>Paspartinus Intel Core i7-920 centrinį procesorių iki 3,5GHz dažnio Prolimatech Super Mega persvara dar labiau išryškėjo ir pasiekė jau 1,5 laipsnio bei 0,5 laipsnio mažiau ramybės būsenoje su dvejais Noctua NF-P14 ventiliatoriais. Štai su vienu 120mm skersmens 2000RPM ventiliatoriumi Noctua NH-C14 buvo aplenktas labai mažu skirtumu, tik pusė laipsnio pagal Celsijų, o tai vargu ar yra pastebima persvara.</p>
<p><b>Išvados</b></p>
<p>Šiame bandyme dėl to, jog Prolimatech Super Mega netinka AMD sistemoms, turėjo galimybę susigrumti tik su Noctua NH-C14 aušintuvu, už kurį pasirodė šiek tiek geriau, tačiau pakalbėti apie abiejų šių procesoriaus aušinimo sprendimų kainas tiesiog būtina.</p>
<p>Kad galėtumėme objektyviai palyginti šiuos du aušintuvus, turėsime žvilgtelti į kainas užsienyje. Štai Europoje Prolimatech Super Mega galima įsigyti už 60 eurų, tačiau nereikėtų pamiršti, jog ši pakuotė už 60 eurų neturi ventiliatorių. Mūsų minėti du Noctua NF-P14 ventiliatoriai, kurie dirba ypač tyliai net ir maksimaliomis apsukomis, kainuoja dar papildomai 35 eurus, taigi bendra mūsų bandytos aušinimo sistemos kaina siektų apie 95 eurus, arba 330 litų. Tai yra milžiniška suma už oru pagrįstą aušinimo sprendimą.</p>
<p>Kaip minėjome Noctua NH-C14 apžvalgoje, šis aušinimo sprendimas Europoje kainuoja apie 67 eurus, o atsilieka nuo Prolimatech Super Mega su tais pačiais dvejais NF-P14 ventiliatoriais ne tiek ir daug. Jokia čia paslaptis, jog Noctua NH-C14 siūlo šiek tiek mažesnį našumą, tačiau pateikia geresnį kainos/kokybės santykį, o galimybė sutaupyti 100 litų tikrai suviliotų ne vieną pirkėją.</p>
<p>Visgi, atsisakius ypač tylių ir prabangių Noctua NF-P14 ventiliatorių bei įsigijus keletą pigesnių 1600RPM dažniu besisukančių ventiliatorių net neabejoju, kad Prolimatech Super Mega kainuotų tik apie 7-8 eurus daugiau už Noctua NH-C14, tačiau pasiūlytų geresnį našumą, nors, žinoma, ne tokią pačią tylą, kaip su NF-P14. Prolimatech Super Mega yra geras produktas, tačiau nevisiškai aišku, kodėl kompanija į pakuotę nepridėjo vieno ar dviejų ventiliatorių – tada mums nereikėtų laužyti galvos, kokį ventiliatorių pasirinkti, o ir palyginti kompanijos sprendimą būtų lengviau su konkurentų analogais.</p>
<p><img src="http://sb.technews.lt/Awards/renkasi.png" /></p>
