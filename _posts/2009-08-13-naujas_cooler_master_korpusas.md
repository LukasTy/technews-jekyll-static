---
layout: post
status: publish
published: true
title: Naujas Cooler Master korpusas
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 3894
wordpress_url: http://localhost/site/new/naujas_cooler_master_korpusas/
date: '2009-08-13 01:40:35 +0300'
date_gmt: '2009-08-13 01:40:35 +0300'
categories:
- Naujienos
---
<p>
<br />Įkvėpti Cosmos serijos sėkme, Cooler Master ruošia dar vieną aukščiausios klasės korpusą. Šįkart tai Cosmos Pure. Estetiniu požiūriu Cosmos Pure labai panašus į brangesnį Cosmos Black Label limited edition modelį. Korpuso panelės bei priekinės durelės pagamintos iš anglies pluoštą primenančio juodo metalo.</p>
<p>Naujasis Cooler Master gaminys sveria 16.9 kg, o matmenys siekia 266 x 598 x 628 mm. Tai užtikrina, jog į korpusą tilps didžiausios E-ATX pagrindinės bei pačios ilgiausios vaizdo plokštės. Grafikos akseleratoriams skirtas plotas yra aušinamas vėjo tunelio metodu. Korpuse esančių ventiliatorių gamą sudaro: vienas apačioje korpuso sumontuotas, orą įtraukiantis, ventiliatorius, du dėžės viršuje esantys 120mm skersmens, orą išpučiantys, bei vienas 120mm korpuso gale esantis, taip pat orą išpučiantis, ventiliatoriai. Cooler Master palieka galimybę įsidėti papildomą 120mm ventiliatorių HDD dėžutei aušinti.</p>
<p>HDD dėžutė iš viso gali talpinti penkis 3.5 HDD, o DVD-RW ir kitiems įrenginiams talpinti korpuse sumontuoti dar penki 5.25 stalčiai. Nepamirštas ir 3.5 į 5.25 perėjimas. Viršuje sumontuotas jungčių skydelis turi penkias USB, FireWire, eSata bei audio I/O jungtis.</p>
<p>Cosmos Pure kaina siekia 249 eurų.</p>
<p><img src="http://www.techpowerup.com/img/09-08-12/76b.jpg" /></p>
