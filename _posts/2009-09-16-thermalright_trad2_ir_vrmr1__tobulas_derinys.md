---
layout: post
status: publish
published: true
title: Thermalright T-Rad2 GTX ir VRM-R1 - tobulas derinys?
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4058
wordpress_url: http://localhost/site/new/thermalright_trad2_ir_vrmr1__tobulas_derinys/
date: '2009-09-16 20:14:35 +0300'
date_gmt: '2009-09-16 20:14:35 +0300'
categories:
- Aušinimas
- Apžvalgos
---
<p>Ko gero nemaža dalis čia besilankančių skaitytojų savo kompiuterių procesorių aušinimui naudoja ne standartinius prie <i>AMD</i> ar <i>Intel</i> pridedamus aušintuvus, o kiek efektyvesnius ar tylesnius produktus. Tačiau skaičius tų, kurie yra pakeitę kompiuterio vaizdo plokštės aušinimą į efektyvesnį, ko gero yra mažiau. Iš dalies tai tikriausiai susiję su pakankamai efektyviu gamykliniu grafikos plokščių aušintuvų pasirinkimu, iš dalies gal ir dėl vaizdo plokščių aušintuvų trūkumo ar didelių kainų. Visgi vaizdo plokštės kaip ir centrinio procesoriaus aušintuvas gali ir atvėsinti ir „pritildyti“ vaizdo plokštę pakankamai nemažai. Dėl to šiandien siūlome skaityti vieno iš galimų kandidatų, <i>Thermalright T-Rad2 + VRM-R1</i> derinį, kuris galėtų pakeisti jūsų vaizdo plokštės standartinį aušinimą, apžvalgą.</p>
<p><b>Apie gamintoją</b><br />
<br /><b>Pakuotės ir jų turinys</b><br />
<br /><b>Specifikacijos</b><br />
<br /><b>Kodėl vertėtų keisti standartinį vaizdo plokštės aušintuvą</b><br />
<br /><b>T-Rad2</b><br />
<br /><b>VRM-1</b><br />
<br /><b>Montavimas</b><br />
<br /><b>Testai</b><br />
<br /><b>Išvados</b></p>
<p><b>Apie gamintoją</b></p>
<div class="imgright"><img src="http://svarke.technews.lt/thermalright-logo.jpg"  /></div>
<p><i>Thermalright</i> dauguma jūsų pažįsta kaip vieną garsiausių aušintuvų kompiuteriams gamintojų. Nuo 2002 metų kompanija kuria procesorių, vaizdo plokščių lustų rinkinių bei kitus aušintuvus. Pagrindinis šios kompanijos taikinys – spartintojai, todėl visi šios Taivane įsikūrusios kompanijos aušintuvai yra orientuoti dideliam efektyvumui ir yra pelnę daug apdovanojimų.</p>
<p><b>Pakuotės ir jų turinys</b></p>
<p><i>Thermalright</i> savo įpakavimais tikrai nesiekia patraukti pirkėjų dėmesio. Abu aušintuvai atkeliauja paprastose rudose kartono dėžutėse be jokios informacijos, išskyrus <i>Thermalright</i> logotipus.  Viduje į putplastį saugiai įpakuoti abu produktai, o po jais randame ir visus priedus.</p>
<p><a class="ns" href="http://svarke.technews.lt/trad/2.jpg">
<div class="imgright"><img src="http://svarke.technews.lt/trad/s/2.jpg"  /></div>
<p></a><a class="ns" href="http://svarke.technews.lt/trad/1.jpg"><br /><img src="http://svarke.technews.lt/trad/s/1.jpg" /><br /></a></p>
<p><a class="ns" href="http://svarke.technews.lt/trad/4.jpg">
<div class="imgright"><img src="http://svarke.technews.lt/trad/s/4.jpg"  /></div>
<p></a><a class="ns" href="http://svarke.technews.lt/trad/3.jpg"><br /><img src="http://svarke.technews.lt/trad/s/3.jpg" /><br /></a></p>
<p><i>]T-Rad</i> atveju tai pora maišelių su varžtais, fiksatoriais ir kitais priedais aušintuvo montavimui, <i>Thermalright</i> lipdukas, švirkštas <i>Thermal Chill</i> termopastos ir pora lapų su montavimo instrukcijomis ir pakuotės turinio sąrašu.</p>
<p><a class="ns" href="http://svarke.technews.lt/trad/11.jpg">
<div class="imgright"><img src="http://svarke.technews.lt/trad/s/11.jpg"  /></div>
<p></a><a class="ns" href="http://svarke.technews.lt/trad/10.jpg"><br /><img src="http://svarke.technews.lt/trad/s/10.jpg" /><br /></a></p>
<p><a class="ns" href="http://svarke.technews.lt/trad/12.jpg"><br /><img src="http://svarke.technews.lt/trad/s/12.jpg" /><br /></a></p>
<p>Kartu su <i>VRM-R1</i> gamintojas taip pat prideda visus reikalingus tvirtinimo priedus, įskaitant varžtus, vielutes ventiliatoriaus fiksavimui ir vibracijas absorbuojančias juosteles, lapą su instrukcijomis bei lipduką.</p>
<p><b>Specifikacijos</b></p>
<p><img src="http://svarke.technews.lt/trad/specs1.PNG" /></p>
<p><span class="saltinis">T-Rad2 GTX</span></p>
<p><i>T-Rad2 GTX</i> suderinamumo su vaizdo plokštėmis sąrašą rasite <a class="ns" href="http://www.thermalright.com/new_a_page/product_page/vga/vga_page/trad2-gtx_mclt.html">čia</a>.</p>
<p><img src="http://svarke.technews.lt/trad/specs2.PNG" /></p>
<p><span class="saltinis">VRM-R1</span></p>
<p><b>Kodėl vertėtų keisti standartinį vaizdo plokštės aušintuvą</b></p>
<p>Prieš pradėdamas kalbėti apie produktą norėčiau užsiminti, kokiais atvejais vertėtų keisti grafikos plokštės aušintuvą. Užbėgdamas įvykiams už akių noriu pasakyti, jog <i>T-Rad2</i> aušintuvas bus testuojamas su <i>Radeon HD4870</i> vaizdo plokšte, todėl ji ir bus apkalbų objektas. <i>HD4870</i>, kaip žinome, pasižymi gana nemažomis energijos sąnaudomis, aukštomis temperatūromis ir gana triukšmingu veikimu. Visas šias savybes įtakoja keli veiksniai. Pirmasis jų - gana šiltas grafikos procesorius. <i>RV770</i>, nors yra sąlyginai nedidelis, naudoja nemažai energijos, o tai kartu reiškia, kad didelė jos dalis virsta šiluma. Kiti ypatingai karšti komponentai šioje plokštėje yra grafikos procesoriaus energijos tiekimo linijoje esantys įtampos valdikliai. Jų, kaip ir GPU maitinimo fazių, yra trys. Šių tranzistorių temperatūros su įprastu aušintuvu nesunkiai peržengia 100 laipsnių pagal Celsijų slenkstį. Dar dvi fazės skirtos atminčiai. Čia naudojamos kitos mikroschemos, kurių temperatūros programinės įrangos pagalba stebėti negalime.</p>
<p><a class="ns" href="http://svarke.technews.lt/trad/26.jpg">
<div class="imgright"><img src="http://svarke.technews.lt/trad/s/26.jpg"  /></div>
<p></a><a class="ns" href="http://svarke.technews.lt/trad/25.jpg"><br /><img src="http://svarke.technews.lt/trad/s/25.jpg" /><br /></a></p>
<p>Įprastinis <i>HD4870</i> aušintuvas iš esmės nėra blogas. Veikdamas didelėmis apsukomis jis gali gerai atvėsinti plokštės komponentus. Jis turi masyvų varinį pagrindą, besiliečiantį su grafikos procesoriumi, ir aliuminio radiatorių su dviem šiluminiais vamzdeliais. Taip pat su bendru radiatoriaus metaliniu pagrindu kontaktą turi ir atminties lustai, ir minėti tranzistoriai. Pastarieji, nors ir nėra aušinami to paties radiatoriaus, kaip grafikos procesorius, tačiau kaisdami taip pat nemažai šilumos perduoda ir kitiems komponentams.</p>
<p>Nuo visų šių metalinių radiatorių sklindančią šilumą šalina vienas reguliuojamų apsukų  ventiliatorius. Šis stumia visą karštą orą link plokštės galo, kur jis pašalinamas pro plokštės gale esančias groteles. Tam, kad srautas efektyviai tekėtų, virš radiatorių uždėtas plastmasinis gaubtas, kuris atlieka tunelio vaidmenį. Dėl jo ir dėl galinių grotelių, kai ventiliatorius dirba didelėmis apsukomis, ir yra girdimas "ošimas". Todėl stengiamasi balansuoti ties tylos ir efektyvaus aušinimo riba, tačiau įprastais aušintuvo ventiliatoriaus nustatymais ne visada tai pavyksta padaryti. Šias savybes dažnai geriau suderina efektyvesni trečiųjų šalių aušintuvai, kurie gali nutildyti vaizdo plokštę ir priversti ją veikti vėsiau.</p>
<p>Net jeigu nenorite skirti lėšų naujo aušintuvo savo <i>HD4870</i> plokštei pirkimui, verta įsijungus <i>Rivatuner</i> ar panašią programą paeksperimentuoti su ventiliatoriaus nustatymais, jog žaidžiant plokštė per daug nekaistų, tačiau ir būtų sąlyginai tyli.</p>
<p><b>T-Rad2</b></p>
<p><a class="ns" href="http://svarke.technews.lt/trad/5.jpg"><br /><img src="http://svarke.technews.lt/trad/s/5.jpg" /><br /></a></p>
<p>Šis vaizdo plokštės aušintuvas išlaiko jau kuris laikas <i>Thermalright</i> vyraujančią aušintuvų išvaizdą, kuri neleis supainioti jo su kitų kompanijų produktais. Aušintuvo dizainas iš esmės nėra sudėtingas. Varinis pagrindas (jis padengtas nikeliu) sujungtas su aliuminio plokštelių masyvu šešiais ilgais, 180 laipsnių sulenktais šiluminiais vamzdeliais. Kiekviena aliuminio plokštelė yra prilituota prie vamzdelių. Visi jie, išskyrus vieną, yra sukoncentruoti vienoje aušintuvo pusėje. Toks sprendimas priimtas greičiausiai dėl vietos taupymo, o tiksliau dėl noro padaryti aušintuvą kuo žemesnį. Tą ir padeda pasiekti toks išdėstymas. </p>
<p><a class="ns" href="http://svarke.technews.lt/trad/7.jpg">
<div class="imgright"><img src="http://svarke.technews.lt/trad/s/7.jpg"  /></div>
<p></a><a class="ns" href="http://svarke.technews.lt/trad/6.jpg"><br /><img src="http://svarke.technews.lt/trad/s/6.jpg" /><br /></a></p>
<p><a class="ns" href="http://svarke.technews.lt/trad/39.jpg"><br /><img src="http://svarke.technews.lt/trad/s/39.jpg" /><br /></a></p>
<p>Pagrindas yra labai arti radiatoriaus, todėl aušintuvas atrodo labai žemas. Varžtų tvirtinimui palikta po tris dvi vietas kiekviename iš keturių pagrindo kampų. Tiesa, reiktų atsiminti, jog ant jo papildomai reikės dėti ventiliatorius, kurie padidins jo ir kartu visos vaizdo plokštės aukštį dar 25 mm. Viršutinėje dalyje matome 10 skylučių varžtams, skirtiems aušintuvų fiksavimui, taigi tiek vieną 120 mm ventiliatorių, tiek pora 92 mm ventiliatorių galima uždėti tik vienu būdu.</p>
<p><a class="ns" href="http://svarke.technews.lt/trad/9.jpg">
<div class="imgright"><img src="http://svarke.technews.lt/trad/s/9.jpg"  /></div>
<p></a><a class="ns" href="http://svarke.technews.lt/trad/8.jpg"><br /><img src="http://svarke.technews.lt/trad/s/8.jpg" /><br /></a></p>
<p><b>VRM-1</b></p>
<p><a class="ns" href="http://svarke.technews.lt/trad/14.jpg">
<div class="imgright"><img src="http://svarke.technews.lt/trad/s/14.jpg"  /></div>
<p></a><a class="ns" href="http://svarke.technews.lt/trad/15.jpg"><br /><img src="http://svarke.technews.lt/trad/s/15.jpg" /><br /></a></p>
<p>Pirmąkart pamatęs šį aušintuvą pagalvojau, kad <i>Thermalright</i> truputį persistengė. Kelioms mikroschemoms aušinti toks įrenginys pasirodė tikrai per didelis. Iš aliuminio pagamintas pakankamai didelio paviršiaus ploto dviem šiluminiais vamzdeliais sujungtas su 90 laipsnių kampu pasuktu radiatoriumi, sudarytu iš 25 papildomai sutvirtintų plokštelių su kiaurymėmis , kurios matomos žiūrint iš viršaus.</p>
<p><a class="ns" href="http://svarke.technews.lt/trad/16.jpg">
<div class="imgright"><img src="http://svarke.technews.lt/trad/s/16.jpg"  /></div>
<p></a><a class="ns" href="http://svarke.technews.lt/trad/17.jpg"><br /><img src="http://svarke.technews.lt/trad/s/17.jpg" /><br /></a></p>
<p>Aušintuvo pagrindas puikiai pritaikytas įprastinės <i>Radeon HD4870/HD4890</i> energijos tiekimo grandinės aušinimui ir puikiai telpa po <i>T-Rad2</i> aušintuvu. Deja, tai reiškia, kad su praktiškai visomis kitokio dizaino <i>4870</i> ar <i>4890</i> šis aušintuvas yra nesuderinamas. Tiesa, gamindami savo plokščių versijas gamintojai ir patys dažniausiai pasirūpina efektyvesniu šių komponentų aušinimu.</p>
<p><b>Montavimas</b></p>
<p><i>T-Rad2</i></p>
<p><i>Thermalright</i> prie abiejų produktų pateikia nedidelius lapus su instrukcijomis, kaip montuoti aušintuvus. Jos nėra ypatingai detalios, tačiau kelti problemų šiek tiek anglų kalbą mokantiems žmonėms neturėtų. Gamintojas supranta, jog šį produktą pirks daugiausia kompiuterių technikoje kiek geriau besiorientuojantys žmonės. Pirmiausia reikės nuimti standartinį plokštės aušintuvą. Tam reikia atjungti ventiliatoriaus maitinimo kabelį ir atsukti 13 varžtų plokštės gale. Pažiūrėjus į "pliką" vaizdo plokštę ir aušintuvo dugną iškart matyti, kokie komponentai reikalauja aušinimo. Vartotojo vadovas tiksliai grafiškai parodo, kaip uždėti grafikos procesorių ir atminties radiatorius, tačiau jame visiškai neužsimenama apie papildomą aušinimą energijos tiekimu besirūpinantiems komponentams. Tiesa, kadangi aliuminio radiatorių komlpekte yra tikrai nemažai, kažką išsirinkti bus tikrai įmanoma.</p>
<p><a class="ns" href="http://svarke.technews.lt/trad/40.jpg">
<div class="imgright"><img src="http://svarke.technews.lt/trad/s/40.jpg"  /></div>
<p></a><a class="ns" href="http://svarke.technews.lt/trad/32.jpg"><br /><img src="http://svarke.technews.lt/trad/s/32.jpg" /><br /></a></p>
<p><a class="ns" href="http://svarke.technews.lt/trad/30.jpg">
<div class="imgright"><img src="http://svarke.technews.lt/trad/s/30.jpg"  /></div>
<p></a><a class="ns" href="http://svarke.technews.lt/trad/29.jpg"><br /><img src="http://svarke.technews.lt/trad/s/29.jpg" /><br /></a></p>
<p>Pirmiausiai nulupus apsauginę plėvelę užklijuojami lipnų padą turintys nedideli radiatoriai. Tuomet galima pereiti link plokštės galo. Plokštės gale esantiems induktoriams nereikalingas papildomas aušinimas. Standartiniame aušintuve jų vietoje yra tiesgiog kiaurymė. O štai įtampą reguliuojantiems <i>Volterra</i> VR moduliams papildomas aušinimas tikrai nepamaišytų. Tam tinkamiausi pasirodė pora ilgesnių radiatorių.</p>
<p><a class="ns" href="http://svarke.technews.lt/trad/33.jpg">
<div class="imgright"><img src="http://svarke.technews.lt/trad/s/33.jpg"  /></div>
<p></a><a class="ns" href="http://svarke.technews.lt/trad/37.jpg"><br /><img src="http://svarke.technews.lt/trad/s/37.jpg" /><br /></a></p>
<p><a class="ns" href="http://svarke.technews.lt/trad/43.jpg">
<div class="imgright"><img src="http://svarke.technews.lt/trad/s/43.jpg"  /></div>
<p></a><a class="ns" href="http://svarke.technews.lt/trad/41.jpg"><br /><img src="http://svarke.technews.lt/trad/s/41.jpg" /><br /></a></p>
<p>Galiausiai lieka pritvirtinti pagrindinį aušintuvą. Tam nuo juo pagrindo reikia nulupti apsauginę plėvelę, į jo pagrindą įsukti keturis varžtus, uždėti ant jų tarpines, užtepti termopastą ant grafikos procesoriaus, uždėti aušintuvą`ant plokštės ir prisukti varžtus. Tai geriausia atlikti po truputį sukant abiem iškart po du varžtus įstrižai, pereinant nuo vienų varžtų prie kitų ir atgal.</p>
<p><a class="ns" href="http://svarke.technews.lt/trad/53.jpg">
<div class="imgright"><img src="http://svarke.technews.lt/trad/s/53.jpg"  /></div>
<p></a><a class="ns" href="http://svarke.technews.lt/trad/44.jpg"><br /><img src="http://svarke.technews.lt/trad/s/44.jpg" /><br /></a></p>
<p><a class="ns" href="http://svarke.technews.lt/trad/45.jpg">
<div class="imgright"><img src="http://svarke.technews.lt/trad/s/45.jpg"  /></div>
<p></a><a class="ns" href="http://svarke.technews.lt/trad/46.jpg"><br /><img src="http://svarke.technews.lt/trad/s/46.jpg" /><br /></a></p>
<p>Reikia atminti, jog <i>Thermalright</i> neprideda ventiliatorių prie šio aušintuvo, o vien pasyvus aušintuvas nėra pakankamas tokios plokštės, kaip <i>HD4870</i> aušinimui, todėl prie plokštės reikia pritvirtinti vieną 120 mm arba du 92 mm skersmens ventiliatorius. Pastarieji tvirtinami įprastai, prisukant kiekvieną jų keturiais varžteliais. 120 mm ventiliatoriaus tvirtinimas kiek įdomesnis. Vieną ventiliatoriaus pusę galima prisukti dviem pridėtais varžtais, tačiau, kadangi jo ventiliatoriaus plotis viršija radiatoriaus plotį, dalis ventiliatoriaus išsikiša, ir priešingos dalies fiksavimui tenka panaudoti du iš metalinės vielos padarytus fiksatorius, kurių vienas galas užsikabina už ventiliatoriaus montavimo skylės, o kitas - tiesiog už pirmojo "heatpipe" vamzdelio. Belieka įdėti vaizdo plokštę į kompiuterį ir nepamiršti prijungti aušintuvo (-ų) kabelių.</p>
<p><a class="ns" href="http://svarke.technews.lt/trad/47.jpg">
<div class="imgright"><img src="http://svarke.technews.lt/trad/s/47.jpg"  /></div>
<p></a><a class="ns" href="http://svarke.technews.lt/trad/49.jpg"><br /><img src="http://svarke.technews.lt/trad/s/49.jpg" /><br /></a></p>
<p><a class="ns" href="http://svarke.technews.lt/trad/50.jpg">
<div class="imgright"><img src="http://svarke.technews.lt/trad/s/50.jpg"  /></div>
<p></a><a class="ns" href="http://svarke.technews.lt/trad/51.jpg"><br /><img src="http://svarke.technews.lt/trad/s/51.jpg" /><br /></a></p>
<p>Kaip matote, vaizdo plokštė su aušintuvu užima net tris praplėtimo lizdus, jau nepaisant per centimetrą išsikišusių varžtų galų plokštės galinėje pusėje. Naudojant 120 mm ventiliatorių papildomų rūpesčių gali kelti ir kai kurių korpusų šone esantys ventiliatoriai, o tiksliau tai, kad vaizdo plokštės ventiliatorius remsis į juos.</p>
<p><a class="ns" href="http://svarke.technews.lt/trad/52.jpg">
<div class="imgright"><img src="http://svarke.technews.lt/trad/s/52.jpg"  /></div>
<p></a><a class="ns" href="http://svarke.technews.lt/trad/57.jpg"><br /><img src="http://svarke.technews.lt/trad/s/57.jpg" /><br /></a></p>
<p><a class="ns" href="http://svarke.technews.lt/trad/58.jpg"><br /><img src="http://svarke.technews.lt/trad/s/58.jpg" /><br /></a></p>
<p><i>VRM-R1</i></p>
<p>Šio aušinimo elemento montavimas nėra sudėtingas. Vietoje to, kad ieškotume radiatorių <i>T-Rad2</i> komplekte, tiesiog uždedame <i>VRM-R1</i> ant prieš tai nedideliu kiekiu termopastos pateptų VRM'ų ir prisukame du varžtus, stengdamiesi išlaikyti lygų spaudimą. Ventiliatorius prie šio radiatoriaus taip pat nepridedamas, tačiau <i>Thermalright</i> palieka galimybę ant jo uždėti papildomą 80 x 80 mm ventiliatorių, tam panaudojus vielinius fiksatorius.</p>
<p><a class="ns" href="http://svarke.technews.lt/trad/54.jpg">
<div class="imgright"><img src="http://svarke.technews.lt/trad/s/54.jpg"  /></div>
<p></a><a class="ns" href="http://svarke.technews.lt/trad/55.jpg"><br /><img src="http://svarke.technews.lt/trad/s/55.jpg" /><br /></a></p>
<p><a class="ns" href="http://svarke.technews.lt/trad/56.jpg">
<div class="imgright"><img src="http://svarke.technews.lt/trad/s/56.jpg"  /></div>
<p></a><a class="ns" href="http://svarke.technews.lt/trad/59.jpg"><br /><img src="http://svarke.technews.lt/trad/s/59.jpg" /><br /></a></p>
<p>VRM-R1 atrodo tikrai masyviai ir leidžia apskritai pamiršti apie <b>Crossfire</b> su plokštėmis, kurios naudoja <b>T-Rad2 + VRM-R1</b> kombinaciją. Papildomas ventiliatorius ant šio aušintuvo taip pat gali sukelti problemų mažesnių korpusų savininkams, kadangi korpuso durys su <i>VRM-R1</i> ir 80 mm ventiliatoriumi ant jo gali paprasčiausiai neužsidaryti. Pabandžius jį pritvirtinti iš kitos pusės tapo aišku, kad pridėtos vielutės tam nėra labai gerai pritaikytos. Be to, oro srautą nukreipus į korpuso sienelę, jeigu joje nėra aušinimo angų, ventiliatoriaus efektyvumas kris, ir atsiras papildomas triukšmas.</p>
<p><a class="ns" href="http://svarke.technews.lt/trad/60.jpg">
<div class="imgright"><img src="http://svarke.technews.lt/trad/s/60.jpg"  /></div>
<p></a><a class="ns" href="http://svarke.technews.lt/trad/61.jpg"><br /><img src="http://svarke.technews.lt/trad/s/61.jpg" /><br /></a></p>
<p><a class="ns" href="http://svarke.technews.lt/trad/62.jpg"><br /><img src="http://svarke.technews.lt/trad/s/62.jpg" /><br /></a></p>
<p><b>Testai</b></p>
<p>Šiandieniniai testai susidės iš kelių dalių. Pirmiausiai bus fiksuojamos vaizdo plokštės temperatūras su standartiniu aušinimu. Pirmame teste, aušintuvui veikiant automatiniu režimu, o po to - privertus jį suktis maksimaliomis apsukomis. Tolesni bandymai atlikti su <i>Thermalright</i> aušintuvais: su <i>T-Rad2</i>, veikiančiu su dviem 92 x 92 mm ventiliatoriais (3000 RPM <i>NorthQ</i> ir taip pat gana pajėgus „noname“ ventiliatorius, apie kurį informacijos, deja, neturiu) bei vienu 120 mm ventiliatoriumi (<i>Nexus D12SL-12</i>, 1700 RPM). Atmintis ir energijos tiekimo grandinė grandinė šiuo atveju buvo aušinami panaudojus prie <i>T-Rad2</i> pridėtais nedideliais radiatoriais. Tolimesniuose testuose aliuminio radiatorius ant VR modulių buvo pakeistas <i>VRM-R1</i> radiatoriumi. Jis buvo išbandytas tiek pasyviu režimu, tiek ir naudojant 80 mm ventiliatorius. Tam pasirinktas buvo <i>Noctua NF-R8</i> ventiliatorius. Visų radiatorių testams naudota <i>Noctua NT-H1</i> termopasta. Kompiuterio konfigūraciją galite matyti lentelėje:</p>
<p><img src="http://svarke.technews.lt/trad/setup.png" /></p>
<p>Korpuse be vaizdo plokštės aušintuvo veikė tik <i>Gelid Silent Spirit</i> procesoriaus aušintuvas (2900~3000 RPM) ir maitinimo bloko aušintuvas iš <i>Nexus RX-850</i> bloko. Vaizdo plokštės aušintuvų keliamas triukšmo lygis matuotas 0,5 m atstumu nuo korpuso. Vaizdo plokštei apkrauti naudotas 10 minučių trukmės testas <i>FurMark 1.7</i> programa. <i>RV770</i> grafikos procesorius turi tris temperatūros daviklius grafikos procesoriuje, kurie identifikuoja skirtingų lusto dalių temperatūras. Dažniausiai programinė įranga praneša tik pirmojo, t.y. DispIO sensoriaus parodymus, tačiau diagramose bus pateikiami visų sensorių duomenys. Taip pat atskiri davikliai yra ir VR moduliuose, kurių parodymus taip pat matysite tose pačiose diagramose.</p>
<p><i>Rezultatai</i></p>
<p><img src="http://svarke.technews.lt/trad/idle.PNG" /></p>
<p><img src="http://svarke.technews.lt/trad/load.PNG" /></p>
<p>Testų rezultatai pakankamai įdomūs. Visų pirma aišku, kad automatinėmis apsukomis šiltą dieną vaizdo plokštę įkaitinti įmanoma iki labai didelių temperatūrų. Pasikartosiu, jog tiesiog žaidžiant žaidimus vaizdo plokštės temperatūros bus keliais laipsniais mažesnės, nei su <i>FurMark</i> programa, tačiau net ir kiek žemesnės temperatūros žaidžiant ko gero nelabai džiugintų. <i>FurMark</i> priverčia į grafikos procesorių plūsti didžiules sroves, todėl VRM grandinėje temperatūros nesunkiai peržengia 100 laipsnių ribą. Taip, šie komponentai pritaikyti didelėms temperatūroms ir nė viename iš šiandienos testų vaizdo plokštė "nelūžo", bet ilgaamžiškumo tokios temperatūros tikrai neprideda.</p>
<p><img src="http://svarke.technews.lt/trad/dba.PNG" /></p>
<p>Situacija visiškai pasikeičia, kai aušintuvo apsukos pakyla iki lubų. Temperatūros krinta gana drastiškai, taip pat pakyla ir triukšmo lygis. <i>T-Rad</i> ventiliatoriai visą laiką sukosi maksimaliomis apsukomis, todėl triukšmo lygio rezultatai identiški tiek apkrovus plokštę, tiek ir jai veikiant 2D aplinkoje. <i>T-Rad2</i> triukšmo lygis priklauso tik nuo pasirinktų ventiliatorių, kurie šiuo atveju nebuvo patys tyliausi.</p>
<p><i>T-Rad2</i> pajėgė dar labiau sumažinti temperatūras tiek su vienu 120 mm, tiek su dviem 92 mm ventiliatoriais, išlaikant mažesnį tiukšmo lygį. <i>VRM-R1</i> pademonstruotas rezultatas tikrai puikus, tačiau atsižvelgiant į tai, kaip atrodo pats radiatorius, panašaus rezultato buvo galima tikėtis. Ventiliatorius dar keliais laipsniais padidina <i>VRM-R1</i> efektyvumą, tačiau tikrai nėra būtinas. <i>VRM-R1</i> taip pat keliais laipsniais sumažina GPU temperatūras, tačiau skirtumas nėra žymus.</p>
<p>Vienintelė temperatūra, kuri su <i>T-Rad2</i> buvo didesnė už įprastinio aušintuvo, yra įtampos reguliatorių. Nedideli radiatoriai nesugeba atvėsinti reguliatorių net iki tokios temperatūros, kaip standartinis <i>4870</i> aušintuvo masyvas, ir tai yra praktiškai vienintelis akmuo į <i>T-Rad</i> daržą, žvelgiant iš aušinimo efektyvumo pusės. Kitas trūkumas, kuris daugiau ar mažiau pasireiškia ir į kitų tokio tipų aušintuvų daržą, yra našumo kritimas naudojant dar vieną plokštę iškart po <i>T-Rad2</i> aušintuvu. Šiam aušintuvui naudojami ventiliatoriai visą oro srautą turi paimti iš apačios, o, kadangi iškart apačioje yra dar viena plokštė, šviežio oro ten tikrai sumažėja. Čia panaudota pakankamai nedidelė <i>Riva TNT2</i> PCI plokštė, todėl galima tikėtis, jog žemiau esant identiškai <i>HD4870</i> plokštei, galima laukti ir didesnio temperatūrų pakilimo ne tik dėl papildomai išskiriamos antros plokštės šilumos, bet ir dėl sumažėjusio pirmosios plokštės aušintuvo efektyvumo. Temperatūros plokštei veikiant 2D režimu nesikeičia, tačiau apkrovus ją matome pakilusias temperatūras. Nesikeičia tik VRM temperatūra, kadangi <i>VRM-R1</i> radiatoriui papildoma plokštė visiškai neužstoja šviežio oro. Dėl šios ir visų anksčiau montavimo skiltyje minėtų priežasčių <i>Crossfire</i> ir <i>SLI</i> palaikymo galimybe tampa sunku pasinaudoti.</p>
<p><img src="http://svarke.technews.lt/trad/noair.PNG" /></p>
<p><i>Spartinimas</i></p>
<p>Įdomumo dėlei nusprendžiau išbandyti ir vaizdo plokštės spartinimo rezultatus su nauju aušintuvu. Jeigu atsimenate šios <i>XFX HD4870</i> <a class="ns" href="http://www.technews.lt/tekstas/XFX_Radeon_HD4870_XXX_ir_HD4850_XXX.html;;">apžvalgą</a>, grafikos procesorių su standartiniu aušintuvu, veikiančiu maksimaliomis apsukomis, pavyko paspartinti iki 832 MHz, o atminį - iki 1125 MHz. <i>T-Rad2</i> nesuteikė geresnių rezultatų GPU spartinimo rezultatų, tačiau atmintį pavyko kilstelti dar 25 MHz.</p>
<p><i>ATI</i> rekomendaciniu dizainu paremtos <i>HD4870 naudoja [i]Voltera VT1165MF</i> valdiklį, o jis, spartintojų džiaugsmui, leidžia reguliuoti grafikos plokštės įtampą tiesiog programiškai. Deja, grafikos procesoriaus įtampą pakėlus nuo 1.2625V iki 1.35 V, pastebimo dažnio prieaugio nebuvo. Teko pasitenkinti papildomais 10 MHz, kas, atsižvelgus į įtampos prieaugį, tikrai nėra daug. Reiktų paminėti, jog galima įtampą kilstelti dar truputėlį, tačiau bent jau šio <i>HD4870</i> egzemplioriaus rezultatai neskatino to imtis, juolab, kad grafikos procesoriaus temperatūros pastebimai pakilo.</p>
<p><img src="http://svarke.technews.lt/trad/vmod.PNG" /></p>
<p><b>Išvados</b></p>
<p><i>T-rad2 GTX</i> rodomi rezultatai yra tikrai labai geri. Galbūt diagramose skirtumai ir nėra astronominiai lyginant su maksimaliomis apsukomis besisukančiu standartiniu ATI plokštės aušintuvu, tačiau pažiūrėjus, kaip skiriasi aušintuvų skleidžiamas triukšmas ir turint omenyje, jog triukšmas priklausys nuo pasirinktų ventiliatorių, <i>T-Rad2 GTX</i> atrodo vykęs kandidatas pakeisti <i>Radeon HD4870</i> aušintuvą.</p>
<p>O dabar apie blogąsias gaminių savybes. Gamintojas teigia, jog <i>T-Rad2</i> yra suderinamas su <i>SLI</i> ir <i>Crossfire</i>, tačiau šis suderinamumas daugiau teorinis. Kartu su <i>T-Rad2</i> ir ventiliatoriais vaizdo plokštė užima tris lizdus, jau nekalbant apie veržles, kyšančias kitoje plokštės pusėje. Be to, kadangi ventiliatoriai vėsų orą įtraukia ir pučia vertikaliai, reikalinga atvira erdvė tam orui pasiekti. Priešingu atveju, kaip rodo testai, aušinimo efektyvumas pastebimai krinta. Taip pat, tiesiog nederamai tokios klasės gaminiui atrodo už įprastinio aušintuvo, veikiančio automatinėmis apsukomis, VRM tranzistorių temperatūros. Vientisas visus tranzistorius uždengiantis aliuminio radiatorius su aukštesniais didesniu paviršiaus plotu neturėtų ženkliai padidinti bendros gaminio kainos. Nedidelis <i>NVIO</i> radiatorius taip pat būtų labai sveikintinas sprendimas. Šis komponentas kaista nedaug, tačiau specialiai jam pritaikytas nedidelis radiatorius tikrai praverstų. Visgi <i>T-Rad2 GTX</i> leidimas turėtų garantuoti visišką suderinamumą su <i>GTX 260/275/280/285</i> serijos vaizdo plokštėmis, kurios ir turi <i>NVIO</i> lustą. Kita svarbus minusas yra kaina, kuri siekia 45 eurus, o dar šiek tiek papildomų lėšų reikalaus ir ventiliatoriai. Paminėkime galimas montavimo problemas nedidelių korpusų savininkams ir sąrašas bus baigtas.</p>
<p>Kalbant apie <i>VRM-R1</i> visų pirma būtina pabrėžti jo puikiai atliekamą darbą. Jis puikiai aušina <i>VRM</i> tiek su ventiliatoriumi, tiek ir be jo. Ventiliatorius jam, tiesą sakant netgi nėra būtinas, ypač jeigu nerandate tylaus modelio ir turite mažų matmenų korpusą su šonine panele be ventiliacijos grotelių. Kita vertus, jis masyvus, ir tikrai sužlugdys visus planus naudoti du tokius aušintuvus ant <i>HD4870/4890 Crossfire</i> režime. <i>VRM-R1</i> kaina siekia 25 eurus, kas taip pat nėra mažai.</p>
<p>Bendrai šie gaminiai yra gana problemiški, ir net nesitikėjau, kad neigiamų savybių sąrašas bus toks ilgai. Kalbant apie teigiamas savybes iš esmės lieka tik vienas punktas - efektyvumas. Bet, tiesą sakant, suprasčiau, jeigu nemaža dalis entuziastų į jas žiūrėtų pro pirštus ir kažkodėl netgi pats norėčiau rekomenduoti šių aušintuvų komplektą <i>HD4870/HD4890</i> plokščių savininkams, kurie spartina savo plokštes, nori žemų temperatūrų ir neketina kartu naudoti dviejų grafikos plokščių. Bet tai daryti yra gana sunku, dar kartą peržiūrėjus į neigiamas savybes, tačiau tikrai nepulsiu atkalbinėt nuo jo pirkimo tų, kurie pasiruošę su šiais trūkumais gyventi. Kaip ir dauguma <i>Thermalright</i> produktų, šie taip pat yra skirti pakankamai siaurai grupei žmonių, kuriems kompiuteris yra ir hobis.<br /></p>
