---
layout: post
status: publish
published: true
title: XFX atsisako gaminti GeForce GTX 400 serijos produktus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4706
wordpress_url: http://localhost/site/new/xfx_atsisako_gaminti_geforce_gtx_400_serijos_produktus/
date: '2010-03-30 14:58:52 +0300'
date_gmt: '2010-03-30 14:58:52 +0300'
categories:
- Naujienos
---
<div class="imgright"><img src="http://www.part.lt/img/0796581546124b8b381c93ff8ca2db15777.jpg"  /></div>
<p>Kai praėjusią savaitę nVidia pristatė naujosios GTX 400 serijos produktus, visi kompanijos partneriai naujienų portalus užtvindė spaudos pranešimų lavina apie savo plėtojamus, Fermi lustu pagrįstus vaizdo posistemius, bet tarp jų nebuvo XFX.</p>
<p>Keisčiausia veikiausiai buvo tai, kad kompanija <a class="ns" href="http://technews.lt/tekstas/geforce_gtx_400_serijos_specifikacijos_fotografijos.html;;">buvo sukūrusi vaizdo plokščių dėžutes ir vaizdo plokštes</a>, kurių fotografijos nutekėjo į internetą, ir, pasak kompanijai artimų šaltinių, yra tikri jos sukurti darbai. XFX nepateikė jokių žinių iki pat šiandienos, ką ji žada daryti su naująja nVidia GeForce GTX 400 serija.</p>
<p>Technikos portalams susisiekus su kompanija ši patvirtino, kad nepristatys nVidia GeForce GTX 470 ir GTX 480 vaizdo posistemių tiek Šiaurės Amerikoje, tiek ir kitose pasaulio rinkose. Gamintojas pasakė, kad sprendimas priimtas korporaciniu lygmeniu. Kompanija nepasakė ir turbūt nepasakys, kodėl priėmė tokį sprendimą, tačiau tai akivaizdus smūgis tiek nVidia, tiek ir jos fanams, kurie tikėjosi sulauksią XFX produktų.</p>
<p>Bet mes, technikos entuziastai, turime savo minčių. Galime spėti, kad XFX išgąsdino ne menkas naujos kartos vaizdo plokščių pajėgumas, bet jų nežmoniškos energijos sąnaudos ir kaitimas. XFX mėgsta aukštos klasės gaminiams Šiaurės Amerikos rinkoje suteikti „viso gyvenimo“ garantiją (angl. Lifetime Warranty), o gali būti, jog vidiniai kompanijos testai parodė, jog nVidia GeForce GTX 470 ir GTX 480 negali dirbti tiek ilgai, kiek norėtųsi.</p>
<p>Tiesa, XFX visiškai nenusisuks nuo nVidia. Gamintojas patvirtino, kad nori tęsti vidutinės ir žemos klasės nVidia produktų gamybą ir prekybą, tad bus nieko keisto, jei ateityje pasirodžius vidutinės klasės GF100 architektūros produktams XFX logotipą ant jų visgi išvysime. Bet kokiu atveju, kažkada išskirtiniu buvęs partneris linksta į AMD pusę. Ar kažkas iš partnerių ketina pasielgti panašiai?<br /></p>
