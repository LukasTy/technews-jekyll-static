---
layout: post
status: publish
published: true
title: "„Windows 10“ populiarėjimo tempas lėtėja"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 20085
wordpress_url: http://www.technews.lt/portal/?p=20085
date: '2016-05-03 08:00:25 +0300'
date_gmt: '2016-05-03 05:00:25 +0300'
categories:
- Naujienos
---
<p>Paskutinė analizė, apimanti stalinius kompiuterius, parodė, jog „Windows 10“ operacinė sistema didina savo populiarumą patikimos geros „Windows 7“ versijos sąskaita. Tiesa, šviežiausiai „Microsoft“ operacinei sistemai tenkanti rinkos dalis didėja labai po truputėlį.</p>
<p>„<a href="http://netmarketshare.com/operating-system-market-share.aspx?qprid=10&amp;qpcustomd=0">NetMarketShare</a>“ pateikta balandžio mėnesio ataskaita atskleidė, kad „Windows 10“ įsitvirtino antroje populiariausių operacinių sistemų vietoje, užimant 14,35 % rinkos, tačiau procentinis padidėjimas lyginant su kovo mėnesiu nėra solidus - viso labo 0,2 procento. Pavertus procentinę išraišką į skaičius praėjusį mėnesį kompanijos „Microsoft“ buvo skelbta, kad „Windows 10“ aktyvuota daugiau nei 270 mln įrenginių.</p>
<p>Tuo tarpu „Windows 7“ ima sparčiau prarasti savo pozicijas: per mėnesį šiai operacinei sistemai tenkanti pyrago dalis sumažėjo nuo 51,89 iki 48,79 procento. Tokie tendencija neturėtų labai stebinti, nes dar praėjusį mėnesį 64 bitų „Windows 10“ versija tapo populiaresne už 64 bitų „Windows 7“ versiją tarp „Steam“ žaidėjų. Skirtumas balandį tik dar padidėjo. Žemyn sparčiai ritasi ir „Windows XP“, kurios populiarumas susitraukė nuo 10,9 iki 9,66 procento.</p>
<p>Priminsime, vis dar apie „Windows 10“ tebegalvojantys „Windows 7“ ir „Windows 8.1“ savininkai turi galimybę nemokamam atnaujinimui iki birželio 29 dienos.</p>
<p><a href="http://www.technews.lt/portal/wp-content/uploads/2016/05/windowsmarketshareapril2016.jpg"><img class="aligncenter wp-image-20086" src="http://www.technews.lt/portal/wp-content/uploads/2016/05/windowsmarketshareapril2016.jpg" alt="windowsmarketshareapril2016" width="650" height="466" /></a></p>
<p>&nbsp;</p>
