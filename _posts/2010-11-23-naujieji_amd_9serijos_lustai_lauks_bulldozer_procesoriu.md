---
layout: post
status: publish
published: true
title: Naujieji AMD 9-serijos lustai lauks Bulldozer procesorių
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5255
wordpress_url: http://localhost/site/new/naujieji_amd_9serijos_lustai_lauks_bulldozer_procesoriu/
date: '2010-11-23 12:36:21 +0200'
date_gmt: '2010-11-23 12:36:21 +0200'
categories:
- Naujienos
---
<div class="imgright"><img src="http://www.part.lt/img/05d49121802208cbd9a050d6485c2c0c672.jpg"  /></div>
<p>Nieko nuostabaus, kad pasirodžius informacijai apie tai, kad AMD Bulldozer architektūros centriniai procesoriai pasirodys kitais metais, šį kartą pranešama apie pagrindinėms plokštės skirtus lustų rinkinius, kurie palaikys šiuos procesorius.</p>
<p>Teigiama, kad naujieji lustų rinkiniai bus paženklinti 9-serija ir pasirodys prieš AMD Bulldozer architektūra pagrįstus centrinius procesorius. Nutekėjusioje informacijoje nurodoma, kad AMD planuoja keturis skirtingus lustus – 980G su integruota grafika bei 990FX, 990X ir 970, kurie neturės tokios ypatybės, tai yra integruoto grafinio lusto. Visi šie lustų rinkiniai pasižymės AM3+ lizdu, į kurį išskirtinai statysis AMD Bulldozer centriniai procesoriai.</p>
<p>Priklausomai nuo lusto, jie bus sujungti su SB950 arba SB920 pietiniais tiltais. Abu pietiniai tiltai pasiūlys iki šešių SATA 6.0 Gbps jungčių ir net iki 14 USB 2.0 jungčių. Brangiausiose pagrindinėse plokštėse būsiantis SB950 pietinis tiltas taip pat pridės RAID palaikymą ir papildomas dvi PCI-Express 2.0 linijas.</p>
<p>AMD 980G lustu rinkiniu pagrįstos pagrindinės plokštės pasižymės DirectX 10.1 grafiniu lustu, tad jos iš karto turės DVI, HDMI ir DisplayPort jungtis. Tiesa, į tokią pagrindinę plokštę bus galima įsidėti ir galingesnę diskretinę vaizdo plokštę, nes joje rasime vieną PCI-Express x16 lizdą. AMD 970 ir 990X bus gana panašūs lustų rinkiniai, tiesiog neturės integruoto grafinio lusto ir palaikys CrossFireX technologiją su galimybe sujungti dvi vaizdo plokštes. Tik flagmanas AMD 990FX galės turėti iki keturių PCI-Express x8 jungčių.<br /></p>
