---
layout: post
status: publish
published: true
title: Ubisoft su nauja DRM apsauga tikisi pažaboti piratus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4545
wordpress_url: http://localhost/site/new/ubisoft_su_nauja_drm_apsauga_tikisi_pazaboti_piratus/
date: '2010-01-27 20:44:42 +0200'
date_gmt: '2010-01-27 20:44:42 +0200'
categories:
- Naujienos
---
<div class="imgright"><img src="http://t2.gstatic.com/images?q=tbn:IzCmPytbn_owrM:http://mtvgames.typepad.com/mtv_video_games_blog/images/ubisoft_logo_1.jpg"  /></div>
<p>Vienas iš didžiausių kompiuterinių žaidimų rinkos žaidėjų, kompanija Ubisoft oficialiai pranešė, kad jos naujieji žaidimai pasirodysiantys 2010 metais naudos naują DRM apsaugos sistemą.</p>
<p>Ubisoft pareiškė, kad neabejotinai nori prisidėti prie piratavimo mažinimo, kuris yra neregėto masto asmeninių kompiuterių rinkoje. Kompanija pareiškė, kad naujoji DRM sistema netikrins, ar kompaktas yra originalus, taip pat bus galima įsirašyti žaidimą į tiek kompiuterių, kiek norimą. Visgi, žaisti jį bus galima tik vienam žaidėjui – jungiant žaidimą, žaidėjas privalės būti įsijungęs internetą ir patvirtinti, jog turi originalią žaidimo pakuotę. Tai reiškia, jog interneto neturintys žaidėjas naujausių Ubisoft žaidimų pažaisti negalės.</p>
<p>„Tyrimai parodė, kad žaidėjai beveik visą laiką būna prisijungę prie interneto. Taigi, mes manome, kad viskas bus tvarkoje.“, - sakė Ubisoft atstovas spaudai.</p>
<p>Ubisoft ir daugiau užsiminė apie naująją sistemą. Kiekvienas asmeninio kompiuterio žaidėjas privalės susikurti sąskaitą gamintojo svetainėje, nes ji bus reikalinga tikrinant žaidimą. Kalbama, jog žaidžiant nereikės DVD kompaktinio disko, tačiau norint pasijungti žaidimą, ką minėjome, vis tiek reikės prisijungti prie savojo vartotojo. Jeigu netikėtai dingtų interneto ryšys, žaidimas yra automatiškai sustabdomas, jūsų progresas išsaugomas ir galėsite jį tęsti tada, kai vėl atsiras interneto ryšys.</p>
<p>Tikėtina, kad naujoji DRM apsauga bus jau su greitai pasirodysiančiu The Settlers 7 žaidimu, labai tikėtina, kad Assasin‘s Creed 2 taip pat turės šią apsaugą, kuri gali būti net ir sustiprinta, nes kompanija ankščiau yra pareiškusi, jog dėl pirmosios žaidimo versijos piratinių versijų prarado dešimtis milijonų JAV dolerių.<br /></p>
