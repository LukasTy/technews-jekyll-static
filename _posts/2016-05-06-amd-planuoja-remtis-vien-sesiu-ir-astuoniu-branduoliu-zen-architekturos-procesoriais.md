---
layout: post
status: publish
published: true
title: AMD planuoja remtis vien šešių ir aštuonių branduolių „Zen“ architektūros procesoriais
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 20184
wordpress_url: http://www.technews.lt/portal/?p=20184
date: '2016-05-06 08:00:54 +0300'
date_gmt: '2016-05-06 05:00:54 +0300'
categories:
- Naujienos
---
<p>Panašu į tai, kad „Summit Ridge“ platformai bus skirti vien šešių ir aštuonių branduolių „Zen“ architektūrą naudojantys procesoriai, papildomai turintys SMT technologiją ir galintys padvigubinti aktyvių gijų skaičių.</p>
<p>Tai reiškia, jog AMD neketina vartotojams pateikti dviejų ir keturių branduolių „Zen“ modelių, tačiau būtent toks branduolių skaičius yra numatytas „Bristol Ridge“ procesoriams, kurie turės ir integruotą grafikos posistemę. Tiesa, šie procesoriai naudos ne „Zen“, bet „Excavator“ architektūrą, kurią galima pavadinti ketvirtos kartos „Bulldozer“ evoliucija. Visgi neatmetama galimybė, jog OEM rinkai gali būti pasiūlyti keturių branduolių „Summit Ridge“ procesoriai, tačiau tik tuo atveju, jei AMD susidurs su labai prastu gamybos našumu.</p>
<p>Taigi, kažkada šių metų antroje pusėje laukiami „Summit Ridge“ procesoriai, kurie bus statomi į AM4 lizdą, palaikys DDR4 atmintį, o ~95 W TDP bandys išskirstyti naujos kartos „Wraith“ aušintuvai.</p>
<p><a href="http://www.technews.lt/portal/wp-content/uploads/2016/05/ZenSummitRidgeCPUs.jpg"><img class="size-full wp-image-20185 aligncenter" src="http://www.technews.lt/portal/wp-content/uploads/2016/05/ZenSummitRidgeCPUs.jpg" alt="ZenSummitRidgeCPUs" width="635" height="357" /></a></p>
<p>&nbsp;</p>
