---
layout: post
status: publish
published: true
title: AC Accelero Twin Turbo Pro aušintuvas
author:
  display_name: Linas
  login: Linas
  email: rasykmani@pm.lt
  url: ''
author_login: Linas
author_email: rasykmani@pm.lt
wordpress_id: 5436
wordpress_url: http://localhost/site/new/arctic_cooling_accelero_twin_turbo_pro_ausintuvas/
date: '2011-01-10 22:49:03 +0200'
date_gmt: '2011-01-10 22:49:03 +0200'
categories:
- Aušinimas
- Apžvalgos
---
<p><img src="http://sb.technews.lt/Accelero TWIN TURBO Pro/TITLE.png" /></p>
<p>Sveiki visi, brangūs Technews.lt lankytojai, po maždaug metus trukusios, ilgos pertraukos, grįžtu su savo pirmąją apžvalga šiais, 2011 metais. Pradėsiu, kaip man įprasta, nuo aušinimui skirtų produktų, o tiksliau - vaizdo posistemio aušintuvo.</p>
<p>Pastaruoju metu vaizdo plokščių gamintojai pristatė nemažai naujų vaizdo plokščių. Todėl šiandien aprašysiu būtent šiems įrenginiams skirtą aušintuvą. Produktas, kurį šiandien pristatysiu, nebus naujokas rinkoje, gal greičiau jaunesnysis-atnaujintas brolis ankščiau pasirodžiusio.</p>
<p>Taigi, šiandien pristatau jums Accelero Twin Turbo Pro, tai yra atsinaujinusi versiją senesniojo brolio <a class="ns" href=" http://technews.lt/naujiena/n/a/Accelero_Twin_Turbo_apzvalga.html">Accelero Twin Turbo</a>, apie kurį esu rašęs gerokai anksčiau. Pirmoji Accelero Twin Turbo versija, kaip byloja mūsų apžvalga, pasirodė puikiai, tad šiandieną palyginsime, ką gi kompanija Arctic Cooling atnaujino šiame modelyje ir, žinoma, išbandysime jų pajėgumus.</p>
<p><b>Apie Arctic Cooling</b></p>
<p>Arctic Cooling – privati kompanija, įkurta 2001 metais. Jos atstovybės yra išskirstytos po visą pasaulį – ofisai Hong Konge, Amerikoje, gamyklos Azijoje ir galų gale vadovybė Šveicarijoje. Arctic Cooling gamina įvairius ventiliatorius, radiatorius, skirtus procesoriaus, vaizdo plokštės ar korpuso aušinimui. Taip pat įmonė gamina korpusus, maitblokius, termo pastas.</p>
<p><b>Turinys</b></p>
<p>» Produkto pakuotė ir komplektacija<br />
<br />» Specifikacijos ir savybės<br />
<br />» Ventiliatorių ir radiatoriaus konstrukcija<br />
<br />» Montavimas<br />
<br />» Testavimo sąlygos ir metodai<br />
<br />» Testų rezultatai<br />
<br />» Išvados</p>
<p><b>Pakuotė</b></p>
<p>Apie pakuotę daug nerašysiu, žinau, kad jums tai nėra labai aktualu, nes ir taip viskas matyti nuotraukose, taigi trumpai apie ją ir vėliau apie tai, kas ją sudaro, žinoma.</p>
<p>Kaip ir pirmtakas Accelero Twin Turbo, įpakuotas kompaktiškoje, skaidrioje pakuotėje, o aš tai pavadinčiau tiesiog plastikiniu „lukštu“. Net neatidarius pakuotės, puikiausiai matosi priekinė produkto dalis. Taip, kad tikrai žinote, ką laikote rankose, jeigu jį pasiimtumėte iš parduotuvės lentynos. Pakuotė pakankamai paprasta ir nėra primarginta liepsnomis, drakonais ar dar velniai žino kuom. Tik gal kiek suabejočiau pakuotės (lukšto) apsauga, visgi plastikinė pakuotė nesunkiai gniuždosi ir viduje nematyti jokių kitų smūgius absorbuojančių dalių. Tačiau, nepaisant pakuotės kokybės, produktas atkeliavo visiškai sveikas ir nepažeistas.</p>
<p><a class="ns" href="http://sb.technews.lt/Accelero TWIN TURBO Pro/2.jpg">
<div class="imgright"><img src="http://sb.technews.lt/AC%20Turbo%20Pro/1.jpg"  /></div>
<p></a><a class="ns" href="http://sb.technews.lt/Accelero TWIN TURBO Pro/2.jpg"><br /><img src="http://sb.technews.lt/AC%20Turbo%20Pro/1.jpg" /><br /></a></p>
<p>Galinėje pakuotės dalis - neskaidri, uždengta popierine brošiūra. Čia taip pat nerandame kompiuteriu sumodeliuotų merginų ar kitų futuristinių paveikslėlių, kuriuos dažnai randame ant Scythe ar vaizdo posistemių pakuočių, kuriais norima atkreipti pirkėjo dėmesį. AC liko santurūs.</p>
<p>Paprastai juodu ant balto pateikta jums labiausiai rūpima informacija. Išvardinti pagrindiniai produkto privalumai, net yra nedidelės diagramos, kuriose palyginami aušinimo rezultatai su standartiniu ATI Radeon HD 4870 aušintuvu ir mūsų bandomu. Dešinėje pusėje pateikta lentelė, kurioje aprašomos produkto specifikacijos ir žemiau vaizdžiai pavaizduoti aušintuvo priedai bei jų kiekis.</p>
<p><a class="ns" href="http://sb.technews.lt/Accelero TWIN TURBO Pro/4.jpg">
<div class="imgright"><img src="http://sb.technews.lt/AC%20Turbo%20Pro/4.jpg"  /></div>
<p></a><a class="ns" href="http://sb.technews.lt/Accelero TWIN TURBO Pro/3.jpg"><br /><img src="http://sb.technews.lt/AC%20Turbo%20Pro/3.jpg" /><br /></a></p>
<p>Užbėgant už akių, kampe ryškiai matyti skaičius 6, tai reiškia, kad gamintojas suteikia net 6 metų garantiją šiam aušintuvui, kas, mano nuomone, tokiam mechaniniam įrenginiui yra išties daug. Čia dedame riebų pliusą Arctic Cooling kompanijai už ilgą garantiją. Tiek būtų apie pakuotę ir judame toliau prie pakuotės turinio.</p>
<p><b>Pakuotės turinys</b></p>
<p>Atlenkus protingai paslėptas, viršutinę pakuotės dalį, laikančias auseles, atidarome ją. Atidarius, vaizdas menkai pasikeičia, dėl ir taip skaidrios pakuotės, išimame aušintuvą ir pažiūrėkime, ką mes randame viduje.</p>
<p><a class="ns" href="http://sb.technews.lt/Accelero TWIN TURBO Pro/6.jpg">
<div class="imgright"><img src="http://sb.technews.lt/AC%20Turbo%20Pro/6.jpg"  /></div>
<p></a><a class="ns" href="http://sb.technews.lt/Accelero TWIN TURBO Pro/5.jpg"><br /><img src="http://sb.technews.lt/AC%20Turbo%20Pro/5.jpg" /><br /></a></p>
<p>Po aušintuvu slėpėsi visos gėrybės, kurias gauname su aušintuvu. Tvarkingai sudėliotus priedus ištraukiame ir trumpai apžvelkime, ką gi mes čia turime. Randame kelias metalines plokšteles su angomis, kurios montuojamos galinėje korpuso dalyje, šalia vaizdo plokštės. Tai turėtų dar labiau padidinti aušinimo efektyvumą pašalinant šiltą orą lauk. Deja, šioms plokštelėms montuoti pasigedau varžtų, tad gali kilti šiokių tokių problemėlių, neturintiems savo „montavimo atsargų“.</p>
<p>Žinoma, kompanija pagalvojo ne tik apie vaizdo posistemio lusto, tačiau ir kitų komponentų aušinimą. Čia matome 8 mažus, aliuminius radiatorius, skirtus aušinti vaizdo posistemio RAM lustus. Ypatingai pravers tiems, kurie mėgsta spartinti vaizdo plokštę iki maksimalios galimybių ribos.</p>
<p><a class="ns" href="http://sb.technews.lt/Accelero TWIN TURBO Pro/22.jpg">
<div class="imgright"><img src="http://sb.technews.lt/AC%20Turbo%20Pro/22.jpg"  /></div>
<p></a><a class="ns" href="http://sb.technews.lt/Accelero TWIN TURBO Pro/20.jpg"><br /><img src="http://sb.technews.lt/AC%20Turbo%20Pro/20.jpg" /><br /></a></p>
<p>Čia kiek neįprastas, ilgas radiatorius, taip pat skirtas RAM moduliams aušinti. Senesnio Accelero Twin Turbo modelio komplektacijoje, šio radiatoriaus nebuvo.</p>
<p>Komponentų aušinimas RAM lustais neužsibaigia. Štai čia randame kiek mažesnius, dviejų tipų ir dvi poras radiatorių. Šie skirti aušinti plokštės įtampos keitiklius (angl. Voltage Regulator, VR). Pabrėžiu, jog Accelero Twin Turbo modelis turėjo 4 vienodus radiatorius. Visi šie maži radiatoriai yra nesunkiai priklijuojami ant komponento paviršiaus, nuplėšus apsauginę plėvelę nuo pagrindo.</p>
<p>Žemiau pateiktoje nuotraukoje matome iš pirmo žvilgsnio aušintuvo maitinimo laidą su „Molex“ jungtimi. Tačiau čia yra savotiška gudrybė, šis kabeliukas gali aušintuvui tiekti 12V arba 7 voltų srovę. Pažvelgus atidžiau, viskas tampa labai aišku, tiesiog 7V jungtis sukryžminta su „Molex“ 12V neigiamu kontaktu.<br />
<br />Šis priedas pravers tiems, kurių vaizdo plokštės negali reguliuoti aušintuvo apsisukimų skaičiaus, tad su šiuo primityviai galėsite turėti du rėžimus, t.y. pusė pajėgumo arba visą.</p>
<p>Toliau, galbūt netokie įdomūs, tačiau nemažiau reikšmingi dalykėliai. Mažame maišelyje sudėti varžteliai, tarpinės ir mažyčiai žiedeliai, kurie reikalingi montuojant aušintuvą. Dar yra nematytas specialus šablonas su kuriuo galite patikrinti ar netrukdys jokie kyšantys vaizdo plokštės komponentai montuojant aušintuvą. Ir, žinoma, tradiciškai Arctic Cooling lipdukas su kompanijos logotipu.</p>
<p>Kaip ir senasis brolis, taip ir šis turi galimybę keisti pagrindo poziciją. Tačiau čia jau yra paruoštos skylės, kuriomis galima keisti 5mm intervalu pagrindo poziciją. Primenu, jog pirmtakas turėjo mažus bėgelius, kuriais galėjo važinėti kiek plačiau ir pasirinkimas galėjo būtų kiek lankstesnis. Žemiau pateikiu brėžinius, kad jums visiems būtų aiškiau apie ką eina kalba.</p>
<p><img src="http://sb.technews.lt/Accelero TWIN TURBO Pro/b.PNG" /></p>
<p><b>Specifikacijos ir savybės</b></p>
<p><img src="http://sb.technews.lt/Accelero TWIN TURBO Pro/specifikacijos.png" /></p>
<p>Kaip matyti specifikacijose, aušintuvas net tik ūgtelėjo ir pasunkėjo, tačiau išaugo ir aušintuvų pajėgumas.</p>
<p><img src="http://sb.technews.lt/Accelero TWIN TURBO Pro/savybes.png" /></p>
<p><b>Ventiliatoriai</b></p>
<p>Aušintuvo konstrukcija daugiau ar mažiau liko panaši i senesnįjį brolį (Accelero Twin Turbo), tačiau turi ir šiokių tokių skirtumų. Pradėkime nuo viršutinės dalies, dengiančios masyvų radiatorių.</p>
<p>Aiškiai pasikeitęs dizainas nuo senojo, tačiau išlaikytas agresyvumo įvaizdis su mažomis skylutėmis, tarsi būtų pagamintas iš metalinės konstrukcijos. Ventiliatorius nuspręsta nudažyti baltai, kas atrodo išties puikiai ir pabrėžia ventiliatorių dydį. Turbūt nereikia patiklios akies, kad pastebėti ventiliatorių diametro pasikeitimą. Taip, jie dabar didesni, nuo 80 milimetrų padidinti net iki 92mm, taigi 12mm didesni ventiliatoriai, tai vienas iš didesnių pasikeitimų šiame aušintuve. Atitinkamai išaugo ir ventiliatorių oro tėkmės našumas, nuo 68 iki 92 kūbinių metrų per valandą.</p>
<p><a class="ns" href="http://sb.technews.lt/Accelero TWIN TURBO Pro/12.jpg">
<div class="imgright"><img src="http://sb.technews.lt/AC%20Turbo%20Pro/12.jpg"  /></div>
<p></a><a class="ns" href="http://sb.technews.lt/Accelero TWIN TURBO Pro/9.jpg"><br /><img src="http://sb.technews.lt/AC%20Turbo%20Pro/9.jpg" /><br /></a></p>
<p>Kaip minėjau anksčiau, jie maitinami 12V srove arba pasirinktinai. Galima prijungti prie 4 arba 3 kontaktų vaizdo posistemio aušintuvo jungties. Ventiliatoriai yra gan ilgaamžiai, nes kaip teigia gamintojas, juose sumontuoti hidrostatiniai guoliai arba „fluid Dynamics bearings“, kas garantuoja ilgą tarnavimo laiką ir tylų darbą. Visa plastikinė dalis yra nesunkiai pašalinama nuo radiatoriaus, tereikia atsegti dvi auseles - tai labai padeda valant dulkes iš radiatoriaus vidaus.</p>
<p><b>Radiatorius</b></p>
<p>Radiatorius sudarytas iš 35 aliuminių plokštelių, kurios pervertos keturiais šiluminiais vamzdeliais (heatpipe). Juntamai sunkesnis ir masyvesnis radiatorius, nei buvo sumontuotas Accelero Twin Turbo modelyje. Visas aušintuvas ne tik padidėjo, bet ir pasunkėjo net 100 gramų, kas išties yra gana daug.</p>
<p>Pasikeitusi ir pagrindo konstrukcija, nes jeigu sename variante montavimo rėmas buvo amortizuojantis, drugelio formos, tai šį sudaro storas ir vientisas keturkampis su montavimo skylėmis. Sunku pasakyti ar tai geriau, ar blogiau, tačiau iš pirmo žvilgsnio atrodo kur kas tvirčiau. Nuotraukoje matyti ir pasikeitusi pagrindo pozicija, tai būtent pagrindinė priežastis kodėl kilo problemų su kai kuriomis, naujomis plokštėmis.</p>
<p><a class="ns" href="http://sb.technews.lt/Accelero TWIN TURBO Pro/11.jpg">
<div class="imgright"><img src="http://sb.technews.lt/AC%20Turbo%20Pro/11.jpg"  /></div>
<p></a><a class="ns" href="http://sb.technews.lt/Accelero TWIN TURBO Pro/18.jpg"><br /><img src="http://sb.technews.lt/AC%20Turbo%20Pro/18.jpg" /><br /></a></p>
<p>Ant pagrindo randame jau paruoštą Arctic MX-2 termo pastą, tad nereikia suktu galvos dėl termo pastos trūkumo, po nuimto standartinio vaizdo posistemio aušintuvo.</p>
<p><a class="ns" href="http://sb.technews.lt/Accelero TWIN TURBO Pro/8.jpg"><br /><img src="http://sb.technews.lt/Accelero TWIN TURBO Pro/8_visa.png" /><br /></a></p>
<p>Kaip ir senasis brolis, taip ir šis turi galimybę keisti pagrindo poziciją. Tačiau čia jau yra paruoštos skylės, kuriomis galima keisti 5mm intervalu pagrindo poziciją. Primenu, jog pirmtakas, turėjo mažus bėgelius, kuriais galėjo važinėti kiek plačiau ir pasirinkimas galėjo būtų kiek lankstesnis. Žemiau pateikiu brėžinius, kad būtų aiškiau apie ką eina kalba.</p>
<p><a class="ns" href="http://sb.technews.lt/Accelero TWIN TURBO Pro/drawing1.PNG"><br /><img src="http://sb.technews.lt/Accelero TWIN TURBO Pro/drawing1_m.png" /><br /></a><br />
<br /><a class="ns" href="http://sb.technews.lt/Accelero TWIN TURBO Pro/drawing2.PNG"><br /><img src="http://sb.technews.lt/Accelero TWIN TURBO Pro/drawing2_m.png" /><br /></a><br />
<br /><a class="ns" href="http://sb.technews.lt/Accelero TWIN TURBO Pro/drawing3.PNG"><br /><img src="http://sb.technews.lt/Accelero TWIN TURBO Pro/drawing3_m.png" /><br /></a></p>
<p><b>Montavimas</b></p>
<p>Aušintuvą montuosiu ant MSI kompanijos pagamintos HD 5770 vaizdo plokštės. Būtent todėl buvo išleista atnaujinta šio aušintuvo versija, kad atitiktų naujų vaizdo plokščių standartus ir tuo pačiu patobulinti jo efektyvumą</p>
<p>Nuėmus gamyklinį aušintuvą nuvalome seną termo pastą, kad neįtakotų aušintuvo efektyvumo. Kaip matyti nuotraukose žemiau, gamyklinis aušintuvas atrodo tiesiog juokingai prieš šį monstrą.</p>
<p><a class="ns" href="http://sb.technews.lt/Accelero TWIN TURBO Pro/10.jpg">
<div class="imgright"><img src="http://sb.technews.lt/AC%20Turbo%20Pro/10.jpg"  /></div>
<p></a><a class="ns" href="http://sb.technews.lt/MSIR5770/Dideles/11.JPG"><br /><img src="http://sb.technews.lt/AC%20Turbo%20Pro/25.jpg" /><br /></a></p>
<p>Iš esmės montavimas išliko lygiai toks pats, kaip ir su senuoju variantu, tik šį kartą neklijavau mažų radiatorių ant RAM ir įtampos keitimo komponentų - tiesiog nebuvo tam būtinybės.</p>
<p>Patikrinus, kad aušintuvo pagrindo pozicijos nereikės keisti, tai yra aušintuvas nesirems į pagrindinę plokštę, nedvejodamas nusprendžiau viską sumontuoti. Prieš uždedant aušintuvą ant plokštės reikia prilipinti mažus žiedelius, kurie sudarys reikiamą tarpą. Prieš tai reikia įsitikinti, koks montavimo skylių plotis yra ant jūsų plokštės. Galimi du variantai - A (53mm.) arba B (43mm.), mūsų atveju tai bus siauresnis B variantas.</p>
<p>Kaip matyti ant tvirtinimo pagrindo, kampuose yra apsauginės plėvelės, kurias nulupus, prilipiname ant pasirinktų montavimo skylių minėtus žiedelius. Prilipinus žiedelius, galime pradėti aušintuvo montavimo darbus, kurie yra labai paprasti. Tereikia prisukti keturis varžtus tokia kombinacija - 3-2-4-1.</p>
<p><a class="ns" href="http://sb.technews.lt/Accelero TWIN TURBO Pro/14.jpg">
<div class="imgright"><img src="http://sb.technews.lt/AC%20Turbo%20Pro/14.jpg"  /></div>
<p></a><a class="ns" href="http://sb.technews.lt/Accelero TWIN TURBO Pro/13.jpg"><br /><img src="http://sb.technews.lt/AC%20Turbo%20Pro/13.jpg" /><br /></a></p>
<p><a class="ns" href="http://sb.technews.lt/Accelero TWIN TURBO Pro/16.jpg">
<div class="imgright"><img src="http://sb.technews.lt/AC%20Turbo%20Pro/16.jpg"  /></div>
<p></a><a class="ns" href="http://sb.technews.lt/Accelero TWIN TURBO Pro/15.jpg"><br /><img src="http://sb.technews.lt/AC%20Turbo%20Pro/15.jpg" /><br /></a></p>
<p>Štai aušintuvas jau puikuojasi ant mūsų vaizdo plokštės. Kaip matyti, naujasis aušintuvas geriau suprojektuotas naujesnėms vaizdo kortoms, nei buvo pirmtakas.</p>
<p><b>Testavimo sąlygos ir metodai</b></p>
<p>Tikiuosi jokių kitų, svarbių detalių nepamiršau ir paminėjau visas jums rūpėjusias. Tad keliaujame išbandyti aušintuvą ir įsitikinti ar pasiteisino visi paminėti patobulinimai.</p>
<p><b>Sąlygos</b></p>
<p>Visi trys aušintuvai, bus testuojami su MSI Radeon HD 5770 1GB vaizdo plokšte. Korpusas visų testų metu liks atidarytas, kad neįtakoti aušinimo rezultatų. Kambaryje įprasta temperatūra apie 21 laipsnių pagal Celsijų. Gamykliniam MSI ir pirmtakui Twin Turbo bus naudojama Noctua NT-H1 termo pasta, o Twin Turbo Pro bus palikta originali MX-2.</p>
<p><b>Metodai</b></p>
<p>Vaizdo plokštės apkrovimui bus naudojama FurMark 1.8.2 programos versija, jos parametrus matote nuotraukoje. Temperatūrai matuoti pasitelksiu <i>Catalyst Control Center</i> ir Everest Ultimate programas, kurios dirbs Windows 7 32bit operacinėje sistemoje su išjungta <i>Aero</i> aplinka.</p>
<p><img src="http://sb.technews.lt/Accelero TWIN TURBO Pro/CCC.PNG" /></p>
<p><img src="http://sb.technews.lt/Accelero TWIN TURBO Pro/FurMark.PNG" /></p>
<p>Visi testai vyks 10 minučių intervalu, tiek pat skirs laiko tarpas vaizdo plokštės temperatūros normalizavimuisi. Teste aušintuvus nustatysime dirbti keliais rėžimais, tai yra 50% ir 100% našumu.</p>
<p>Tikėdamiesi pakelti vaizdo plokštės temperatūra, mes ją paspartinsime nuo standartinių 850/1200MHz iki 925/1350MHz procesoriaus ir atminties dažnių. Spartinimui panaudojome gamintojo pateiktą programinę įrangą MSI Afterburner.</p>
<p><img src="http://sb.technews.lt/Accelero TWIN TURBO Pro/afterburner.png" /></p>
<p><b>Testų rezultatai</b></p>
<p><img src="http://sb.technews.lt/Accelero TWIN TURBO Pro/diagrama1.png" /></p>
<p><img src="http://sb.technews.lt/Accelero TWIN TURBO Pro/diagrama2.png" /></p>
<p><b>Išvados</b></p>
<p>Kaip matome iš pateiktų rezultatų, Arctic Cooling kompanijos aušintuvo modifikavimas pasiteisino ir galime drąsiai teigti, jog atnaujinta versija aušina kur kas geriau. Ką jau kalbėti apie MSI kompanijos sumontuotą originalų aušintuvą, Twin Turbo Pro jį tiesiog sutriuškino.</p>
<p>Tikiu, jog kai kurie iš jūsų sakysite, jog ne tokius aušintuvus montuoti ant 5770 vaizdo posistemio, kuris ir taip nėra iš mėgstančių kaisti grupės. Ir tikrai aš su tuo sutiksiu, tačiau norėjau pateisinti naujojo aušintuvo patobulinimus ir efektyvumą, lyginant senąjį. Tačiau esu tikras, kad šis aušintuvas pažabos net labiausiai kaistančias plokštes ir dar liks rezervo jų spartinimui.</p>
<p>Taigi, tai dar vienas, puikus vaizdo plokštės aušintuvas iš Arctic Cooling kompanijos. Tiek aušintuvo komplektacija ir kokybė tikrai džiugina, montuojant ar bandant nepastebėta jokių problemų ar minusų. Šį aušintuvą Lietuvos parduotuvėse galima nusipirkti už maždaug 125Lt, sutikite, tai protinga kaina už tokį gaminį ir kokybę. Dėka gero suderinamumo ir ilgaamžiškumo, toks aušintuvas "pergyvens" ne vieną vaizdo plokštę, todėl savo kainos tikrai vertas. Dar kartą lenkiu galvą Arctic Cooling kompanijai ir dėkoju už suteiktą galimybę jį išbandyti.</p>
<p><img src="http://www.technews.lt/upl/Failai/renkasi.png" /></p>
<p><img src="http://svarke.technews.lt/Arctic-Cooling/Accelero-TWIN-TURBO/AC_LOGO.jpg" /></p>
