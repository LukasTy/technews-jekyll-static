---
layout: post
status: publish
published: true
title: Google neleidžia modifikuoti Android 3.0?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5753
wordpress_url: http://localhost/site/new/google_neleidzia_modifikuoti_android_30/
date: '2011-04-07 01:39:10 +0300'
date_gmt: '2011-04-07 01:39:10 +0300'
categories:
- Naujienos
---
<div class="imgright"><img src="http://technews.lt/upload/Android-Honeycomb-3.01.jpg"  /></div>
<p>Kaip praneša įvairūs šaltiniai internete, interneto gigantas Google nebeskelbia naujosios Android 3.0 Honeycomb operacinės sistemos kodo, o pati kompanija tvirtina, kad programinis kodas bus atskleistas kiek vėliau ir šiuo metu jis nėra prieinamas.</p>
<p>Kaip žinia, Android 3.0 operacinė sistema šiuo metu yra pritaikyta išskirtinai planšetiniams kompiuteriams. Google ją optimizavo du branduolius turintiems procesoriams, tokiems, kaip nVidia Tegra 2, bei dideliais sensoriniais ekranais pasižymintiems įrenginiams.</p>
<p>Nors oficialioji žinia yra ta, jog Android 3.0 reikia modifikuoti patiems Google, jog ši veiktų ir išmaniuosiuose telefonuose, tačiau kalbama, jog priežastis yra kita – kompanija nenori leisti modifikuoti operacinės sistemos nepaisant to, jog ji atvirojo kodo. Štai Samsung pranešė, kad naujuose Galaxy Tab planšetuose nematysime TouchWiz vartotojo sąsajos, o tuo tarpu HTC kompanijos Flyer planšetas naudos ne Android 3.0 operacinę sistemą, tačiau Android 2.3, nes Taivano gamintojas nori panaudoti savo Sense vartotojo sąsają.<br /></p>
