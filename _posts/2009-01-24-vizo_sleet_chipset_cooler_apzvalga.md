---
layout: post
status: publish
published: true
title: VIZO Sleet Chipset Cooler apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 93
wordpress_url: http://localhost/site/new/vizo_sleet_chipset_cooler_apzvalga/
date: '2009-01-24 00:16:37 +0200'
date_gmt: '2009-01-24 00:16:37 +0200'
categories:
- Aušinimas
- Apžvalgos
---
<p>Lustų rinkiniai - tie pagrindinių plokščių komponentai, kuriems nereikėtų gailėti dėmesio, ypač jeigu kompiuteris yra spartinamas. Bepigu tiems, kurių pagrindinės ploštės turi masyviu radiatorių masyvu, tačiau ką daryti tiems, kurių "Čipsetai" karštom vasaros dienom "prakaituoja" po nedideliais aliuminio radiatoriais? Jums jau pažįstama kompanija <i>VIZO</i> siūlo galima sprendimo variantą - <i>VIZO Sleet Chipset Cooler (NBC-101-CPR)</i>  aušintuvą. Be jo čia pažvelgsime ir į <i>CPS-22 </i> RAM radiatorius.</p>
<p>Lustų rinkinių aušintuvai keičiami pakankamai retai. Ir dažniausiai ne dėl prasto aušinimo (tuo daugiausiai rūpinasi spartintojai), o dėl per didelio skleidžiamo triukšmo. Kaip pavyzdį galima paimti <i>Nforce 4</i> serijos lustų rinkinius turinčias pagrindines plokštes, kurių dauguma naudojo nedidelius ir kartais gana triukšmingus ventiliatorius (ypač po kiek laiko, kai nusidėvėdavo guolis). Naujausiose pagrindinėse plokštėse ventiliatorių ant lustų rinkinio sutikti galima nedažnai. Juos pakeitė masyvūs radiatoriai, sujungti šiluminiais vamzdeliais. Tokių pagrindinių plokščių savininkų <i>VIZO Sleet Chipset Cooler</i> greičiausiai nesudomins, tačiau senesnių pagrindinių plokščių savininkai galėtų į jį atkreipti dėmesį. Taip pat, kaip jau minėjau, čia bus išbandyti ir <i>VIZO</i> RAM lustų radiatorius.</p>
<p><b>Pakuotės ir jų turinys</b><br />
<br /><b>Žvilgsnis iš arčiau</b><br />
<br /><b>Instaliavimas</b><br />
<br /><b>Testavimas</b><br />
<br /><b>Išvados</b></p>
<p><b>Pakuotės ir jų turinys</b></p>
<p><i>VIZO</i> Sleet Chipset Cooler pakuotė paprasta. Pro permatomą plastiką matyti visi komponentai, o galinėje jos pusėje surašytos lustų rinkinio savybės bei specifikacijos.</p>
<p><a class="ns" href="http://www.technews.lt/upl/Failai/ChipsetCoxBack.jpg">
<div class="imgright"><img src="http://www.technews.lt/upl/Failai/ChipsetCoxBacksmall.jpg" border="1" /></div>
<p></a><a class="ns" href="http://www.technews.lt/upl/Failai/ChipsetBoxFront.jpg"><br /><img src="http://www.technews.lt/upl/Failai/ChipsetBoxFrontsmall.jpg" /><br /></a></p>
<p><img src=" http://www.technews.lt/upl/Failai/NBC-101%20specs.PNG" /></p>
<p><a class="ns" href="http://www.technews.lt/upl/Failai/Chipset%20CoolerBundle.jpg"><br /><img src="http://www.technews.lt/upl/Failai/Chipset%20CoolerBundlesmall.jpg" /><br /></a></p>
<p>Kartu su pačiu šiaurinio tilto aušintuvu pridedami du papildomi radiatoriai (nors ir vario spalvos, tačiau pagaminti iš aliuminio), kuriuos galima panaudoti pietinio tilto aušinimui (jų tvirtinimui pridedami du lipnūs padai), du lustų rinkinio aušintuvo tvirtinimo fiksatoriai, maitinimo adapteris (iš trijų kontaktų aušintuvo kištuko į molex) bei <i>"Nano Silver"</i> termopasta. Atskiro lankstinuko su instaliavimo instrukcijomis nėra, tačiau jas galima rasti atvertus kartoninį lapą su specifikacijomis.</p>
<p><a class="ns" href="http://www.technews.lt/upl/Failai/ChipsetInstructions.jpg"><br /><img src="http://www.technews.lt/upl/Failai/ChipsetInstructionssmall.jpg" /><br /></a></p>
<p>RAM radiatoriai taip pat priklauso tai pačiai <i>Sleet Chipset Cooler</i> serijai. Taigi pakuotės stilius gana panašus. Pro permatomą plastiką matyti aštuoni radiatoriai, o galinėje pusėje - keli žodžiai apie gaminį ir specifikacijos.</p>
<p><img src=" http://www.technews.lt/upl/Failai/CPS22%20specs.PNG" /></p>
<p><a class="ns" href="http://www.technews.lt/upl/Failai/Ramsinksback.jpg">
<div class="imgright"><img src="http://www.technews.lt/upl/Failai/Ramsinksbacksmall.jpg" border="1" /></div>
<p></a><a class="ns" href="http://www.technews.lt/upl/Failai/Ramsinksfront.jpg"><br /><img src="http://www.technews.lt/upl/Failai/Ramsinksfrontsmall.jpg" /><br /></a></p>
<p><b>Žvilgsnis iš arčiau</b></p>
<p><i>VIZO Sleet</i> lustų rinkinio aušintuvas pagamintas iš vario (išskyrus ventiliatoriaus apsaugą - ji pagaminta iš aliuminio). Paėmus jį į rankas juntama, kad jis kur kas masyvesnis už panašius aušintuvus iš aliuminio. <i>VIZO</i> gamina ir šio aušintuvo versiją iš aliuminio, ir ji sveria dvigubai mažiau už varinę. Tiesa, ventiliatoriaus apsauga pagaminta iš aliuminio.</p>
<p>Aušintuvo šonuose yra skylės plastmasiniams fiksatoriams su spyruoklėmis, skirtiems aušintuvo tvirtinimui ant pagrindinės plokštės. Tačiau skylės nėra visiškai apvalios. Taip yra todėl, kad aušintuvą būtų galima fiksuoti ant skirtingą atstumą tarp montavimo skylių (59 arba 54.6 mm) turinčių pagrindinių plokščių.</p>
<p>Gamintojas pasistengė preciziškai nupoliruoti aušintuvo pagrindą, kad aušintuvas kuo geriau kontaktuotų su aušinamu lustu, ir už tai jį galima pagirti, tačiau kažkodėl nepasirūpinta jo apsauga. Ant aušintuvo pagrindo nebuvo užklijuota jokios apsauginės plėvelės. Kaip galima matyti nuotraukoje, aušintuvo pagrindas beveik veidrodinis, tačiau turi daug smulkių įbrėžimų.</p>
<p><a class="ns" href="http://www.technews.lt/upl/Failai/ChipsetCoolerBase.jpg"><br /><img src="http://www.technews.lt/upl/Failai/ChipsetCoolerBasesmall.jpg" /><br /></a></p>
<p>Aušintuvas prie pagrindinės plokštės jungiamas įprastiniu trijų kontaktų aušintuvo kabeliu. Visgi kontaktų iš tiesų yra tik du - trūksta laido, suteikiančio informaciją apie aušintuvo apsukas.</p>
<p>RAM lustų aušintuvai labai paprasti. Tradicinės formos radiatoriai pagaminti iš vario, o jų apačioje, po popierine apsauga, uždėtas lipnus padas. Gamintojo teigimu, šie radiatoriai skirti aušinti RAM lustus. Pagrindinės kompiuterio atmintinės RAM jais aušinti ko gero nebūtų pats patogiausias variantas, mat radiatorių aukštis siekia 9mm, todėl RAM moduliai taptų labai "stori". Tačiau, be abejo, jie tinkami vaizdo plokštės atminčiai.</p>
<p><a class="ns" href="http://www.technews.lt/upl/Failai/RamsinkCloseup.jpg">
<div class="imgright"><img src="http://www.technews.lt/upl/Failai/RamsinkCloseupsmall.jpg" border="1" /></div>
<p></a><a class="ns" href="http://www.technews.lt/upl/Failai/Ramsinks.jpg"><br /><img src="http://www.technews.lt/upl/Failai/Ramsinkssmall.jpg" /><br /></a></p>
<p><b>Instaliavimas</b></p>
<p>Nors, kaip minėjau, <i>CPS-22</i> ir skirti atminties lustams, juos bandymams įrengiau kitoje vietoje - ant šalia procesoriaus esančių tranzistorių, atsakingų už procesoriaus įtampos reguliavimą. Kai kurių pagrindinių plokščių įtampos valdymo zonos kaista ypatingai stipriai, ypač jei procesoriai yra spartinami.</p>
<p>Radiatorių montavimas visiškai paprastas. Užtenka tik nulupti popierių nuo jo apačios ir uždėti radiatorių, kuris prilimpa be vargo.</p>
<p><a class="ns" href=" http://www.technews.lt/upl/Failai/RAMSinkBack.jpg">
<div class="imgright"><img src=" http://www.technews.lt/upl/Failai/RAMSinkBacksmall.jpg" border="1" /></div>
<p></a><a class="ns" href="http://www.technews.lt/upl/Failai/RAMsinksInstalled.jpg"><br /><img src="http://www.technews.lt/upl/Failai/RAMsinksInstalledsmall.jpg" /><br /></a></p>
<p>Lustų rinkinio aušintuvo montavimas pareikalaus kur kas daugiau pastangų. Pakeisti senam aušintuvui pirmiausiai reikia nuimti senąjį, o tam pagrindinę plokštę reikia išimti iš kompiuterio korpuso. Lustų rinkinio aušintuvai dažniausiai būna pritvirtinti plastmasiniais fiksatoriais su spyruoklėm. Juos išimti patogu jų galus suspaudus smailianosėmis replėmis. </p>
<p><a class="ns" href="http://www.technews.lt/upl/Failai/P965.jpg">
<div class="imgright"><img src="http://www.technews.lt/upl/Failai/P965small.jpg" border="1" /></div>
<p></a><a class="ns" href="http://www.technews.lt/upl/Failai/whiteclipssmall.jpg"><br /><img src="http://www.technews.lt/upl/Failai/whiteclipsmall.jpg" /><br /></a></p>
<p>Visgi ir po to lustų rinkinio aušintuvas gali lengvai nenusiimti dėl "prikepusios" termopastos. Tačiau keliskart pabandžius aušintuvą paskuti į šonus jis atsikabina. Tuomet belieka nuvalyti kristalą, užtepti pridėtos termopastos ir uždėti <i>VIZO Sleet Chipset Cooler</i>, naudojantis pateiktomis instrukcijomis. Tereikia uždėti aušintuvą ant lustų rinkinio ir, į tinkamas skyles įdėjus fiksatorius, juos įspausti ir užfiksuoti ir aušintuvo maitinimo laidą įjungti į pagrindinę plokštę (arba pasinaudoti adapteriu, ir prijungti laidą tiesiai prie maitinimo bloko).</p>
<p><a class="ns" href="http://www.technews.lt/upl/Failai/Vizo%20installed.jpg"><br /><img src="http://www.technews.lt/upl/Failai/Vizo%20installedsmall.jpg" /><br /></a></p>
<p>Deja, tikslaus sąrašo su pagrindinėmis plokštėmis, kurios suderinamos su lustų rinkinio aušintuvu, gamintojas nepateikia. Net jeigu atstumas tarp fiksavimo skylių pagrindinėje plokštėje yra tinkamas aušintuvo montavimui, reikėtų atkreipti dėmesį, ar aušintuvui nemaišys pagrindinės plokštės kondensatoriai ar kiti komponentai. Montuojant aušintuvą ant <i>Gigabyte 965P-DS3P</i> pagrindinės plokštės problemų nekilo.</p>
<p><b>Testavimas</b></p>
<p>Iš karto turiu pasakyti, jog testavimui naudotos 965P-DS3P pagrindinės plokštės lustų rinkinio temperatūros tinkamai neatpažino programinė įranga. Nepriklausomai nuo apkrovos ji visą laiką buvo fiksuota ties 41 laipsniu pagal Celsijų. Todėl temperatūros matavimui ant lustų rinkinio aušintuvo pagrindo teko įtaisyti termodaviklį. RAM radiatorių efektyvumą taip pat galėjau įvertinti tik papildomų daviklių pagalba. </p>
<p><img src=" http://www.technews.lt/upl/Failai/Vizosensorsmall.jpg" /></p>
<p>Temperatūros matuotos su standartiniu plokštės lustų rinkinio aušintuvu ir su <i>VIZO Sleet Chipset Cooler</i>. Praėjus pusvalandžiui nuo kompiuterio įjungimo buvo fiksuotos temperatūros ramybės būsenoje, po to buvo paleistos dvi <i>Super PI 1.5</i> (32M) instancijos siekiant apkrauti lustų rinkinį. Po 20 minučių darbo fiksuotos apkrovos temperatūros. Aplinkos temperatūra siekė 25 laipsnius. Tos pačios sąlygos buvo ir testuojant RAM radiatorius. Procesoriaus magistralės dažnis siekė 400 MHz (1600 MHz efektyvi), šiaurinio tilto įtampa buvo standartinė. Kompiuterio konfigūracija pateikiama žemiau.</p>
<p><img src=" http://www.technews.lt/upl/Failai/PCConfigSleet.PNG" /></p>
<p>Testų rezultatai:</p>
<p><img src=" http://www.technews.lt/upl/Failai/NBC-101%20chart.png" /></p>
<p><img src=" http://www.technews.lt/upl/Failai/CPS-22%20Chart.png" /></p>
<p>Kaip galite matyti, kustų rinkinys smarkiai nekaito net su standartiniu iš aliuminio pagamintu <i>Gigabyte</i> aušintuvu, tačiau <i>VIZO</i> aušintuvas apkrovos metu sumažino temperatūrą 3 laipsniais. Dirbant be apkrovos skirtumas buvo mažesnis ir siekė 2 laipsnius.</p>
<p>Kitaip nei prieš tai bandyti <i>VIZO</i> aušintuvai, šis visgi skleidžia didesnį triukšmą. Jis nėra erzinantis, tačiau toks nedidelis ventiliatorius, besisukdamas daugiau nei 5000 per minutę greičiu sukelia lengvą ošimą.</p>
<p>Radiatoriai sumažino temperatūrą gana pastebimai - 7 laipsniais apkrautu ir 6 laipsniais neapkrautu režimu. Tai suprantama, turint omenyje, tai, kad prieš tai jie nebuvo papildomai aušinami. Variniai radiatoriai padėjo efektyviau išsklaidyti susikaupusią šilumą.</p>
<p><b>Išvados</b></p>
<p>Nors bandytos pagrindinės plokštės lustų rinkinys ir nėra iš "karščiausių", ir standartinis aušintuvas jį gali atvėsinti be problemų, <i>NBC-101-CPR</i> dar keliais laipsniais sumažino lustų rinkinio temperatūrą. Varis, iš kurio pagamintas aušintuvas, suteikia jam puikų šiluminį laidumą. Visgi turiu priekaištų <i>VIZO</i> už tai, jog <i>Sleet Chipset Cooler</i> aušintuvo pagrindas nėra apsaugotas nuo įbrėžimų. Tylesnis ventiliatoriaus veikimas taip pat būtų privalumas. <i>NBC-101-CPR</i> kainuoja apie 14 JAV dolerių.</p>
<p>RAM radiatoriams iš tiesų neturiu jokių priekaištų. Jie pagaminti iš vario, be problemų prilimpa prie aušinamo paviršiaus ir gerai atlieka savo darbą. Tiesa, jų kaina siekia 19 JAV dolerių.</p>
<p>Norėtume padėkoti <a class="ns" href="http://www.vizo.com.tw"><i>VIZO</i></a> už suteiktą galimybę išbandyti šiuos gaminius.</p>
<p></p>
