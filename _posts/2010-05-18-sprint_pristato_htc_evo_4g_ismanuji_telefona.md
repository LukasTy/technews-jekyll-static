---
layout: post
status: publish
published: true
title: Sprint pristato HTC EVO 4G išmanųjį telefoną
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4811
wordpress_url: http://localhost/site/new/sprint_pristato_htc_evo_4g_ismanuji_telefona/
date: '2010-05-18 15:46:52 +0300'
date_gmt: '2010-05-18 15:46:52 +0300'
categories:
- Naujienos
---
<div class="imgright"><img src="http://www.part.lt/img/d0b2966ba86d8c986c82a85b2cc6003f148.png"  /></div>
<p>Vienas iš didžiausių JAV telekomunikacinių gigantų, kompanija Sprint, kartu su gerai žinomu išmaniųjų telefonų gamintoju HTC ketina pristatyti visų už Atlanto laukiamą, pirmąjį rinkoje 4G/WiMax ryšį palaikantį išmanųjį telefoną.</p>
<p>HTC EVO 4G vardu žinomą įrenginį varys pati naujausia Android 2.1 operacinė sistema, o, pasak Sprint, telefoną bus galima įsigyti jau birželio 4 dieną. Šis kainuos 200 JAV dolerių su dviejų metų kontraktu. Kalbant apie technines savybes, į akis labiausiai krinta ypač didelis 4.3 colio WVGA daugiajutiminis ekranas bei spartus Qualcomm Snapdragon procesorius.</p>
<p>Išmaniajame HTC EVO 4G telefone taip pat išvysime daugybe ryšių, o įrenginys galės dirbti kaip mobili interneto prieigos zona Wi-Fi bevielį ryšį turintiems įrenginiams. Pats telefonas į internetą galės pasijungti ne tik minėtu Wi-Fi bevieliu ryšiu, tačiau ir 3G/4G ryšiais. Neužmirškime GPS navigacijos, skaitmeninio kompaso ir Bluetooth 2.1 sąsajos.</p>
<p>Įdomus niuansas ir tas, jog HTC EVO 4G pasižymės HDMI išvestimi. Šis mažas galiūnas gebės rodyti 720p HD kokybės vaizdą į jūsų televizorių ar kitą įrenginį. Integruota 8MP kamera su autofokusu ir dviguba LED blykste taipogi leis vaizdą įrašyti ta pačia 720p HD kokybe.</p>
<p>HTC EVO 4G varys jau minėtas Qualcomm Snapdragon 1GHz procesorius, įrenginys turės 1GB ROM ir 512MB RAM. Kalbama, kad šio telefono versiją galime išvysti ir Europoje, bet tik tuo atveju, jei mums kažką labai panašaus pasiūlys patys HTC savarankiškai.<br /></p>
