---
layout: post
status: publish
published: true
title: nVidia GeForce 400 serija kol kas neįveiks Radeon HD 5970?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4628
wordpress_url: http://localhost/site/new/nvidia_geforce_400_serija_kol_kas_neiveiks_radeon_hd_5970/
date: '2010-02-25 20:45:26 +0200'
date_gmt: '2010-02-25 20:45:26 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:SwocC1QqLSUvDM:http://www.techchee.com/wp-content/uploads/2009/11/HD-5970-video-card-450x359.jpg"  /></div>
<p>Kiek ankščiau šią savaitę nVidia oficialiai pranešė, kad formaliai pristatys naujos kartos GeForce GTX 400 serijos vaizdo plokštes jau kovo 26 dieną, PAX East renginyje Bostone. Kaip žinia, naujieji produktai palaikys DirectX 11 aplikacijas.</p>
<p>Taigi, liko kiek daugiau nei mėnesis iki to, kol mes išvysime tikrąjį GeForce GTX 400 serijos produktų pajėgumą. Tiesa, šaltiniai, kurie turėjo ar vis dar turi priėjimą prie paskutinių bandomųjų pavyzdžių, jau piešia galimą spartos grafiką. Prie viso šito daugiau pakalbėta ir apie pačius GeForce GTX 480 ir GTX 470 grafinius posistemius.</p>
<p>Kaip žinia, tiek GeForce GTX 480, tiek ir GTX 470 vaizdo plokštės bus varomos nVidia GF100 lustu, kuris pilnai turės 512 CUDA branduolius, 16 geometrinių vienetų, 64 TMU ir 48 ROP vienetus bei 384 bitų GDDR5 atminties pralaidą. Tikėtina, kad tai galios tik galingiausiam GTX 480 posistemiui, kai GTX 470 gali turėti kiek mažesnius skaičius – tiek kalbant apie CUDA branduolius ar atminties pralaidą, tiek ir apie taktinius dažnius.</p>
<p>Žinoma, galbūt apie spartą kalbėti kiek per anksti, bet tai jau daroma. Rašoma, kad kol kas GeForce GTX 470 yra kažkur tarp HD 5850 ir HD 5870 vaizdo posistemių. Viliamasi, kad po išleidimo GTX 470 ir HD 5870 eis koja kojon, ar pirmoji kiek išsiverš. Flagmanas GeForce GTX 480 turėtų būti labai panašaus pajėgumo kaip dviguba GeForce GTX 295 vaizdo plokštė, kas naujajam nVidia produktui leis tapti greičiausiu vieno lusto gaminiu rinkoje.</p>
<p>Visgi, tai reiškia, jog AMD liks viršūnėje. AMD Radeon HD 5970 ir toliau turėtų likti greičiausia vaizdo plokšte pasaulyje skirta galutiniams vartotojams. Jei taip iš tiesų nutiks, neaišku, kaip turėtų elgtis AMD. Spėjama, kad GTX 480 gali kainuoti apie 700 JAV dolerių, kai, sakykime, spartesnė Radeon HD 5970 dabar tekainuoja 650 JAV dolerių, tad vargu, ar jos kaina kris.<br /></p>
