---
layout: post
status: publish
published: true
title: Ypač plonas Samsung TV su jutikliniu valdymo pulteliu
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4878
wordpress_url: http://localhost/site/new/ypac_plonas_samsung_tv_su_jutikliniu_valdymo_pulteliu/
date: '2010-06-20 17:58:30 +0300'
date_gmt: '2010-06-20 17:58:30 +0300'
categories:
- Naujienos
---
<div class="imgright"><img src="http://www.part.lt/img/93b74773869d2082bdc6c6e829c04aff501.JPG"  /></div>
<p>Lietuvos rinkoje jau netrukus bus galima įsigyti įspūdingą Samsung 3D televizorių, kurio plotis – vos 7,79 mm. Tai ploniausias iš visų kada nors pagamintų televizorių, be to, dar su 3D funkcija. 140 cm skersmens televizoriaus kaina sieks apie 21 000Lt. </p>
<p>9000-osios serijos Premium klasės Full HD 3D LED televizorius yra harmoningas dizaino ir technologijų derinys. „Jį lengva bei patogu valdyti, jis atkuria neįtikėtinai tikroviškus 3D ir įprastus vaizdus, o kurdami jo išvaizdą dizaineriai labiausiai koncentravosi į vartotojų emocijas”, – sakė Miroslavas Ramanavičius, Samsung vadovas Lietuvoje.</p>
<p>Televizoriaus korpuso paviršius pagamintas iš nerūdijančio plieno, o valdomas jis jutikliniu nuotoliniu pulteliu Touch Control, kuriame įmontuotas atskiras spalvotas ekranas. Tokiame ekrane galima žiūrėti transliuojamas laidas, Blue-ray ar DVD įrašus laisvai judant po namus, nepriklausomai nuo to, ką rodo televizorius.  </p>
<p>Touch Control pultas atrodo bei veikia kaip išmanusis telefonas. Jame yra jungtis ausinėms, QWERTY klaviatūra, be to, įdiegta funkcija AllShare, Wi-Fi ryšys ir infraraudonųjų spindulių technologija. Naudojant šias funkcijas, vaizdo ir muzikos įrašus į televizoriaus ekraną galima perduoti iš kompiuterio, mobiliojo telefono ar skaitmeninės kameros bevieliu ryšiu.</p>
<p>Atkurti kokybišką judantį vaizdą televizoriaus ekrane padeda technologija Clear Motion Rate 800, o integruotas trimatis Hyper Real Engine procesorius leidžia žiūrėti visų formatų trimačius Blu-ray įrašus.</p>
<p>Beje, trimatį vaizdą, esant poreikiui, vieno mygtuko spustelėjimu galima pakeisti į dvimatį. Kaip ir ankstesnėse serijose, 9000-osios serijos Premium televizoriuose įdiegta Internet@TV funkcija ir Samsung Apps sistema, kuri leidžia iš įvairių tinklalapių parsisiųsti ir žiūrėti norimus įrašus.</p>
<p>Televizoriuje įrengtos keturios HDMI sąsajos ir USB jungtis, per kurią galima atkurti vaizdus iš atminties rakto arba standžiojo disko. 9000-osios serijos Samsung televizoriai taip pat įvertinti Eco Label ženklu ir yra pripažinti draugiškiausiais aplinkai Full HD LED televizoriais.</p>
<p><img src="http://www.part.lt/img/ee4d77e05d9283fb2d82daf69507a21d979.JPG" /></p>
