---
layout: post
status: publish
published: true
title: Intel Ivy Bridge IGP spartos rezultatai
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 6378
wordpress_url: http://localhost/site/new/intel_ivy_bridge_igp_spartos_rezultatai/
date: '2012-02-21 00:02:33 +0200'
date_gmt: '2012-02-21 00:02:33 +0200'
categories:
- Naujienos
---
<p>Šį pavasarį dabartinius „Sandy Bridge“ procesorius pakeisiantys „Ivy Bridge“ kodinį pavadinimą turintys modeliai (gaminami naudojant 22 nm technologinį procesą) turės ir atnaujintą grafikos posistemį. Kompiuterinės technikos naujienų tinklaraštis <a class="ns" href="http://en.expreview.com/2012/02/19/ivy-bridge-core-i5-3570k-engineering-sample-test/21214.html">Expreview.com</a> šiandien paviešino viename iš šios šeimos lustų esančio „Intel HD 4000“ vaizdo posistemio spartos rezultatus.</p>
<p>Testuotas buvo „Intel Core i5-3570k“ keturių branduolių procesoriaus inžinerinis pavyzdys, veikiantis 3,3 GHz taktiniu dažniu (33 x 100 MHz) ir nepalaikantis „Hypbraner-Threading“ technologijos. Jame esantis „HD 4000“ grafikos posistemis turi 16 grafikos apdorojimo branduolių (EU) ir, jeigu tikėsime BIOS pateikiama informacija, veikia 1150 MHz dažniu. Penkiuose žaidimuose bei „3D Mark Vantage“ teste jis palygintas su „Core i5-2500k“ (HD3000 IGP su 12 EU) lustu, veikiančiu tokiu pačiu dažniu bei gerokai senstelėjusia „GeForce GT 240“ (96 CUDA branduoliai) grafikos plokšte.</p>
<p style="text-align: center;"><img src="http://itguru.lt/vs2500k-2.png" alt="" width="600" height="613" /><br />
<br /><em>„Intel HD 4000“ palyginimas su „HD 3000“. Expreview.com iliustracija</em></p>
<p>Pirminiai rezultatai rodo, jog „Ivy Bridge“ grafikos posistemis gerokai pranoksta „Sandy Bridge“ IGP (skirtumai žaidimuose siekia nuo 30 iki 84 % su vidutiniais-aukštais grafikos nustatymais 720p raiškoje). Tiesa, kaip pastebima <a class="ns" href="http://semiaccurate.com/forums/showpost.php?p=153673&postcount=23">SemiAccurate forume</a> pastebima, kad „Sandy Bridge HD 3000“ grafikos posistemis gali rodyti ir žymiai aukštesnius rezultatus, tačiau panašu, jog testuotose kompiuterių konfigūracijose su parinktais testų fragmentais „Ivy Bridge“ yra žymiai pajėgesnis. </p>
<p>Tuo tarpu rezultatai, kuriuose „HD 4000“ lyginama su „GeForce GT 240“, atrodo kur kas prasčiau. „HD 4000“ tuose pačiose žaidimuose minėtai vaizdo plokštei pralaimi 35 - 54 % skirtumu. </p>
<p>Kaip ir „Sandy Bridge“ atveju, tik sparčiausi „Ivy Bridge“ procesoriai turės „Intel HD 4000“ IGP. Silpnesnių modelių savininkai turės tenkintis integruotais „Intel HD 2500“ posistemiais turinčiais 8 EU.<br /></p>
