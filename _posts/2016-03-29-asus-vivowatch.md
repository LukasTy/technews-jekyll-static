---
layout: post
status: publish
published: true
title: "„Asus VivoWatch“ - gyvenimo ritmu"
author:
  display_name: egliosha
  login: egliosha
  email: eklumbe@yahoo.com
  url: ''
author_login: egliosha
author_email: eklumbe@yahoo.com
wordpress_id: 9768
wordpress_url: http://www.technews.lt/portal/?p=9768
date: '2016-03-29 10:00:40 +0300'
date_gmt: '2016-03-29 07:00:40 +0300'
categories:
- Multimedia įrenginiai
- Apžvalgos
---
<p style="text-align: justify;">Kompanija „Asus“ – Taivane įsikūręs IT įrangos gamintojas, siūlantis nešiojamuosius kompiuterius, jų dalis, mobiliuosius telefonus ir t.t. Šiandien mums jis pamėtėjo išmanųjį laikrodį „Asus VivoWatch“. Šis „Asus“ gaminys, kaip teigiama, yra varomas Kood – visiškai kitokios programinės įrangos nei „Android Wear“ ir gali pasigirti net 10 dienų akumuliatoriaus gyvavimo laiku. „Android Wear“ ir „Apple“ laikrodžių operacinės sistemos reikalauja nemažai energijos, leidžia įrenginiu naudotis ilgiau.</p>
<p style="text-align: justify;">Šis laikrodis labiau yra išmanioji apyrankė, nei išmanusis laikrodis, bet solidus dizainas ir naujos technologijos paverčia šį produktą išmaniuoju įrenginiu. Gamintojas „VivoWatch“ vartotojui siūlo funkcijas, kurios yra būdingos išmaniosioms apyrankėms, sekančioms sudegintas kalorijas, nueitus žingsnius, širdies ritmą ir miego kokybę. Visi šie rodikliai susiejami į vieną vienetą, vadinamą laimės indeksu. Skamba išties įdomiai ir neįprastai.</p>
<p style="text-align: justify;"><strong>Pakuotė ir komplektacija</strong></p>
<p style="text-align: justify;">Laikrodis pristatomas popierinėje dėžutėje, kuri nėra labai informatyvi, tačiau patvari ir elegantiška. Laikrodis neturi jokio laikiklio, tiesiog įdėtas į specialiai iškirptą ir suformuotą „lizdą“, aplink kurį slepiasi papildomi priedai – vartotojo instrukcija, tarptautinės garantijos kortelė, jungtis įkrovimui ir micro USB kabelis.</p>
<p style="text-align: center;"><a href="http://www.technews.lt/portal/wp-content/uploads/2016/03/Asus-vivowatch-1.jpg"><img class="alignnone wp-image-9827" src="http://www.technews.lt/portal/wp-content/uploads/2016/03/Asus-vivowatch-1-500x500.jpg" alt="Asus vivowatch (1)" width="300" height="300" /></a><a href="http://www.technews.lt/portal/wp-content/uploads/2016/03/Asus-vivowatch-2.jpg"><img class="alignnone wp-image-9833" src="http://www.technews.lt/portal/wp-content/uploads/2016/03/Asus-vivowatch-2-500x333.jpg" alt="Asus vivowatch (2)" width="302" height="201" /></a></p>
<p style="text-align: justify;"><strong>Specifikacijos</strong></p>
<p style="text-align: justify;">„Asus VivoWatch“ turi labai patrauklų vartotojui (taupumo prasme) 1,28 colio LED ekraną, turintį Corning Gorilla Glass 3 stiklą. Tai juodai baltas LCD ekranas su atmintimi. Ši technologija leidžia sumažinti pikselių judėjimą ekrane, kai juda tik tie pikseliai, kurie yra paliesti, t.y., paveikslėliai ir piktogramos persijungia be mirktelėjimo – užgęsta tik tos paveikslėlio dalys, kurios yra nereikalingos. Šitaip gamintojas papildomai prailgino akumuliatoriaus gyvavimo laiką. Pikseliai ekrane ryškūs, matomi ir stipriai apšviesti saulės. Tamsoje naudotis laikrodžiu taip pat ne problema – atrakinus ekranas sušvinta švelnia melsva šviesa.</p>
<p style="text-align: justify;">„VivoWatch“ yra varomas visiškai naujos operacinės sistemos, kurią kūrė pats gamintojas, kuris pavadino ją Kood.  Mažiau energijos sunaudojama dar ir todėl, kad laikrodyje yra ne procesorius, o mikrovaldiklis. Taigi, „Asus“ buvo ypač suinteresuoti, kad išskirtinis „VivoWatch“ bruožas būtų būtent žemas energijos suvartojimas, kas leido į laikrodį sumontuoti mažesnį akumuliatorių nei „Asus ZenWatch“ (369 mAh, 2 dienos veikimo). „VivoWatch“ laikrodyje yra sumontuotas 123 mAh Li-Ion akumuliatorius, kuris, pasak gamintojo, leidžia naudotis įrenginiu iki 10 dienų. Bandant laikrodį jis iš tiesų tiek laiko ir tarnavo.</p>
<p style="text-align: justify;">Mažesnės energijos sąnaudos leido šį įrenginį priartinti prie klasikinio, įprasto laikrodžio – ciferblatas visada rodo valandas, datą ir akumuliatoriaus lygį.</p>
<p style="text-align: justify;">Laikrodis su telefonu susiejamas per Bluetooth 4.0 versiją. Išmanioji programėlė yra pritaikyta Android 4,3+, iOS 7+, Windows PC ir MAC operacinėms sistemoms.</p>
<p style="text-align: justify;">Išorinių jungčių nebuvimas leido pasiekti IP67 atsparumo vandeniui ir dulkėms klasę.</p>
<p style="text-align: justify;">Laikrodis turi 3 ašių akselerometrą, kuris skaičiuoja žingsnius, sudegintas kalorijas ir tiria miego laiką bei kokybę. Optinis širdies ritmo matuoklis su „ASUS VivoPulse“ technologija leidžia visą parą sekti širdies ritmą ir pagal tris kriterijus (fizinį aktyvumą, sudegintas kalorijas ir miego trukmę) paskaičiuoti naudotojo laimės indeksą. Ekrano apačioje esantys taškai matuoja UV spindulių stiprumą.</p>
<p style="text-align: justify;"><img class="aligncenter wp-image-9836 size-full" src="http://www.technews.lt/portal/wp-content/uploads/2016/03/specifikacijos-1.jpg" alt="specifikacijos" width="639" height="244" /></p>
<p style="text-align: justify;"><strong>Išorinis dizainas</strong></p>
<p style="text-align: justify;">Savo dizainu laikrodis yra šiek tiek panašus į savo pirmtaką „ZenWatch“ – juodą kvadratinį Gorilla Glass 3 ekraną apvaliais kampais supa  plieninis korpusas. Priekinėje dalyje matomi du taškai – UV spindulių jutikliai – ir indikacinė pailga lemputė, šviečianti žaliai arba raudonai, kai laikrodis kraunamas arba sportuojant (mankštinimosi režimu), kai padidėja širdies ritmas.</p>
<p style="text-align: justify;">Ekrano stiklas su apsauga nuo subraižymų labai kokybiškai išpjautas užapvalinant tiek kampus, tiek patį stiklą šalia rėmelio, braukyti pirštu ypač malonu, pirštų antspaudų lieka minimaliai. Labiau nusičiupinėja metalinė korpuso dalis, nei stiklas.</p>
<p style="text-align: justify;">Dešinėje korpuso pusėje yra įmontuotas vienintelis plieninis laikrodžio mygtukas, turintis „namų“, atrakinimo ir mankštinimosi režimo įjungimo funkcijas. Jis įdiegtas plastikiniame galiniame dangtelyje, kuris prisukamas keturiais varžteliais. Vidinėje laikrodžio pusėje  yra širdies ritmo jutiklis ir jungtis įkrovimo priedui. Skirtinguose kraštuose apyrankės pusėse  galima pamatyti dvi įpjovas plastiko dangtelyje – už jų kabinasi įkrovimo adapteris.</p>
<p style="text-align: center;"><a href="http://www.technews.lt/portal/wp-content/uploads/2016/03/Asus-vivowatch-3.jpg"><img class="alignnone wp-image-9828" src="http://www.technews.lt/portal/wp-content/uploads/2016/03/Asus-vivowatch-3-500x333.jpg" alt="Asus vivowatch (3)" width="375" height="250" /></a><a href="http://www.technews.lt/portal/wp-content/uploads/2016/03/Asus-vivowatch-4.jpg"><img class="alignnone wp-image-9829" src="http://www.technews.lt/portal/wp-content/uploads/2016/03/Asus-vivowatch-4-500x333.jpg" alt="Asus vivowatch (4)" width="375" height="250" /></a></p>
<p style="text-align: justify;">Laikrodžio apyrankė yra standartinio 22 mm pločio, tad ją esant poreikiui galima pasikeisti kita. Komplektacijoje esanti apyrankė yra silikoninė, užsegimo skylutės pritaikytos tiek moteriškam, tiek vyriškam riešui, vidinėje pusėje banguota, kad neliptų prie odos, išorinėje pusėje smulkios faktūros, kuri man pasirodė didžiausias laikrodžio trūkumas, nes mažulytėse skylutėse greit kaupiasi purvas, kurį sudėtinga išvalyti. Apyrankė šiuo atveju yra silpnoji dalis, aš ją tikrai pasikeisčiau į praktiškesnę arba bent jau išvaizdesnę, nes gamintojas suteikė tokią galimybę.  Sagtelė – patvari plieninė.</p>
<p style="text-align: justify;">Pats laikrodis nėra didelis, 11 mm korpuso aukštis leidžia nedraskant megztinio paslėpti patį laikrodį po rankove, nėra problemos rengiantis, net jei striukės rankogaliai siauri.</p>
<p style="text-align: center;"><a href="http://www.technews.lt/portal/wp-content/uploads/2016/03/Asus-vivowatch-5.jpg"><img class="alignnone wp-image-9826" src="http://www.technews.lt/portal/wp-content/uploads/2016/03/Asus-vivowatch-5-500x333.jpg" alt="Asus vivowatch (5)" width="375" height="250" /></a><a href="http://www.technews.lt/portal/wp-content/uploads/2016/03/Asus-vivowatch-7.jpg"><img class="alignnone wp-image-9831" src="http://www.technews.lt/portal/wp-content/uploads/2016/03/Asus-vivowatch-7-500x333.jpg" alt="Asus vivowatch (7)" width="375" height="250" /></a></p>
<p style="text-align: center;">[youtube https://youtu.be/JTaOeLLcOao]</p>
<p style="text-align: justify;"><strong>Naudojimas</strong></p>
<p style="text-align: justify;">Laikrodžio įdiegimas yra visiškai elementarus, tam labai pasitarnauja ir lietuviška programėlė, kuri paaiškina susiejimą su telefonu ir naudojimosi ypatumus. <strong> </strong>Skirtumas nuo anksčiau bandytų telefonų tik tas, kad susiejant laikrodį su telefonu laikrodyje pasirodo skaičiukai, kuriuos reikia suvesti į telefoną, kad įrenginiai būtų susieti. Beje, pati programėlė labai maloniai nustebino savo vizualiniu patrauklumu ir lietuvių kalba. Ji tikrai išsiskyrė iš anksčiau naudotų įrenginių programėlių. Visus surinktus fizinius duomenis laikrodis siunčia į debesį.</p>
<p style="text-align: justify;">Laikrodžio ciferblatas visada yra aktyvus ir rodo valandas, tai yra didžiulis pliusas naudotojui, nes nereikia aktyvuoti laikrodžio kas kart, norint sužinoti, kiek dabar valandų. Ciferblato dizainą  galima pasikeisti telefone į priimtiniausią vartotojui. Programėlėje taip pat galima nustatyti žadintuvą, priminimus judėti, pranešimus iš telefono, fizinio aktyvumo tikslus ir pan.</p>
<p style="text-align: center;"><a href="http://www.technews.lt/portal/wp-content/uploads/2016/03/asus.jpg"><img class="alignnone wp-image-9840 size-medium" src="http://www.technews.lt/portal/wp-content/uploads/2016/03/asus-500x296.jpg" alt="asus" width="500" height="296" /></a></p>
<p style="text-align: justify;">Naudojimasis pačiu laikrodžiu yra paprastas ir labai patogus – braukiant į šonus ekranėlyje keisis duomenys apie širdies ritmą, žadintuvą, UV indeksą ir mankštinimosi režimą; braukiant aukštyn žemyn pamatysite duomenis apie nueitus žingsnius, suvartotas kalorijas, miego informaciją, laimės indeksą.</p>
<p style="text-align: justify;">Laimės indeksas yra pagrindinis „HiVivo“ išmaniosios programėlės elementas. Nors tai gal kiek ir nereikalinga, tačiau atrodo išsiskiriančiai. Kuo didesnis laimės indeksas, tuo turėtum jaustis geriau. Tai vienas pirmų dalykų, kuris iššoka atnaujinant laikrodžio surinktus fizinio aktyvumo ir kitus duomenis, jis kyla ar mažėja priklausomai nuo to, kiek laiko miegojote, kaip gerai miegojote, kiek laiko buvote aktyvus – kiek žingsnių nuėjote, kiek kalorijų sudeginote, koks buvo maksimaliausias širdies ritmas.</p>
<p style="text-align: center;"><a href="http://www.technews.lt/portal/wp-content/uploads/2016/03/asus1.jpg"><img class="alignnone wp-image-9841 size-medium" src="http://www.technews.lt/portal/wp-content/uploads/2016/03/asus1-500x295.jpg" alt="asus1" width="500" height="295" /></a></p>
<p style="text-align: justify;">Visus šiuos duomenis galima stebėti programėlėje ir peržvelgti kasdienius pasiekimus bei sudarytose savaitinėse diagramose. Ši informacija labai patraukliai pateikiama kiekvienam matuojamam rodikliui.</p>
<p style="text-align: center;"><a href="http://www.technews.lt/portal/wp-content/uploads/2016/03/asus2.jpg"><img class="alignnone wp-image-9842 size-medium" src="http://www.technews.lt/portal/wp-content/uploads/2016/03/asus2-500x295.jpg" alt="asus2" width="500" height="295" /></a><br />
<a href="http://www.technews.lt/portal/wp-content/uploads/2016/03/asus3.jpg"><img class="alignnone wp-image-9843 size-medium" src="http://www.technews.lt/portal/wp-content/uploads/2016/03/asus3-500x295.jpg" alt="asus3" width="500" height="295" /></a></p>
<p style="text-align: justify;">Kalbant apie mankštinimosi režimą, laikrodis gali sekti tik vieno tipo mankštinimąsi – bėgimą. „VivoWatch“ neseka nubėgti atstumo, taigi jei mėgstate žymėtis kur kiek nubėgote, gali tekti nusivilti. Tačiau laikrodis turi širdies ritmo matuoklį, kurio technologija, vadinama „Vivo Pulse“ seka širdies ritmą tam tikrais intervalais (kad saugotų akumuliatorių)24 valandas per parą, taigi tai yra didelis pliusas šalia vieno minuso. Įjungus mankštinimosi režimą širdies ritmo matuoklis stebi pulsą viso užsiėmimo metu.</p>
<p style="text-align: justify;">Ir paskutinė, bet tikrai labai nebloga išmaniojo laikrodžio funkcija – įeinančių skambučių, sms žinučių ir socialinių tinklų žinučių pranešimai. Šioje srityje „VivoWatch“ veikia be priekaištų. Gavus pranešimą laikrodis suvibruoja ir ekrane pasirodo iš telefono atkeliaujanti informacija: jei tai skambutis – skambinančiojo informacija, jei žinutės – jas galima skaityti čia pat, laikrodžio ekranėlyje. Galima perskaityti tiek sms, tiek, tarkim, asmenines Facebook žinutes ir pranešimus.</p>
<p style="text-align: justify;"><strong>Išvados</strong></p>
<p style="text-align: justify;">„Asus VivoWatch“ yra netgi labai patrauklus išmaniojo laikrodžio/fizinio aktyvumo sekimo variantas. Jis puikiai atrodo ant rankos, nėra griozdiškas, visada aktyvus ciferblatas yra neabejotinai didžiulis pliusas naudotojui, nes nereikia gaišti laiko aktyvinant ekraną (skubant tai labai nepatogu). Technikai šį aparatą taip ištobulino, kad mažučio akumuliatoriaus gyvavimo laikas tiesiog džiugina. Ir taupydami energijos resursus nenuskriaudė vartotojo. Už palyginti nedidelę kainą gausite kokybišką daiktą, kuris nenusileis išmaniosioms apyrankėms. Kartu su fizinių duomenų sekimu gamintojas siūlo UV jutiklį, kuris asmeniškai man pasirodė kiek nereikalingas mūsų geografinėje zonoje, kai tos vasaros tiek ir tėra, bet kaip sakoma – smulkmena, bet malonu. Prie to paties gauname nuolatinį širdies ritmo matuoklį, atsparumą vandeniui ir dulkėms ir akselerometrą. Deja, tačiau pastarasis nematuoja nueitų atstumų, o mankštinimo režimas pripažįsta tik bėgiojimą.</p>
<p style="text-align: justify;">Tačiau galiausiai kainos ir kokybės santykis svarstykles nusveria į teigiamą pusę, renkantis kitą išmanųjį laikrodį labai stipriai apsvarstyčiau „VivoWatch“ kandidatūrą.</p>
<p style="text-align: justify;">Laikrodį galite įsigyti <a href="https://www.asusshop.lt/asus-vivowatch-ismanusis-laikrodis.html" target="_blank">www.asusshop.lt</a></p>
<p style="text-align: justify;"><u>Pliusai:</u></p>
<p style="text-align: justify;">Ilgas akumuliatoriaus gyvavimo laikas.</p>
<p style="text-align: justify;">Didelis naudingo ekrano plotas.</p>
<p style="text-align: justify;">Ciferblatas visada rodo valandas, net nesinaudojant laikrodžiu.</p>
<p style="text-align: justify;">Corning Gorilla Glass 3 ekrano apsauga nuo įbrėžimų.</p>
<p style="text-align: justify;">Daug duomenų, rodomų pačiame laikrodyje.</p>
<p style="text-align: justify;">UV spindulių jutiklis.</p>
<p style="text-align: justify;">Rodo ne tik sms žinutės, tačiau ir pranešimus iš socialinių tinklų. Šioje srityje laikrodis labai tikslus.</p>
<p style="text-align: justify;">Įdomi ir labai informatyvi išmanioji programėlė.</p>
<p style="text-align: justify;">Gera kaina už tokį kokybišką daiktą.</p>
<p style="text-align: justify;"><u>Minusai:</u></p>
<p style="text-align: justify;">Apyrankė labai linkusi dėvėtis, dėl savo faktūros greitai išsipurvina ir sunkiai valosi.</p>
<p style="text-align: justify;">Laikrodis nematuoja nueitų atstumų ir neturi GPS.</p>
