---
layout: post
status: publish
published: true
title: AverMedia AverTV Hybrid Volar HX apžvalga
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3746
wordpress_url: http://localhost/site/new/avermedia_avertv_hybrid_volar_hx_apzvalga/
date: '2009-07-14 14:36:12 +0300'
date_gmt: '2009-07-14 14:36:12 +0300'
categories:
- Multimedia įrenginiai
- Apžvalgos
---
<p>
<br />Dažną kartą TV tiuneriai mums asocijuojasi su PCI jungtimi ir retą kartą pagalvojame apie alternatyvus produktus, kurie yra kiek brangesni – tai USB sąsaja veikiantys produktai. Šį kartą <i>AverMedia</i> mums pristato vidutinės klasės vieną iš naujausių savo produktų <i>AverTV Hybrid Volar HX</i>, kuris būtent ir veikia pastarąją jungtimi.</p>
<p>Turinys:<br />
<br /><b>Šiek tiek apie AverMedia</b><br />
<br /><b>Pakuotė ir turinys</b><br />
<br /><b>AVerTV Hybrid Volar HX tiuneris</b><br />
<br /><b>Pasiruošimas darbui</b><br />
<br /><b>Testavimas ir rezultatai</b><br />
<br /><b>Kitos įdomios ypatybės</b><br />
<br /><b>Išvada</b></p>
<p>Šiek tiek apie <i>AverMedia</i></p>
<p>Kompanija <i>AVerMedia</i> buvo įkurta 1990 metais. Daugumai jūsų ji geriausiai pažįstama kaip TV tiunerių gamintoja. Iš tiesų kompanijai šiuos produktus gaminti ir pardavinėti sekasi gana neblogai, tačiau be įvairių vidinių ir išorinių, analoginių ir skaitmeninių TV imtuvų kompiuteriams <i>AVerMedia</i> prekiauja ir profesionalią įrangą prezentacijų rengimui bei įrangą patalpų ir objektų stebėjimui. Pastarosios produkcijos kūrimu nuo 2008 metų rūpinasi atskilęs AVerMedia Information padalinys, o <i>AVerMedia Technologies</i> koncentruojasi ties daugialypės terpės įrenginiais namų vartotojams.</p>
<p><b>Pakuotė ir turinys</b></p>
<p><i>AverTV Hybrid Volar HX</i> man į rankas pakliuvo ganėtinai standartinėje ir spalvingoje dėžutėje, kuri nepasirodė nei per didelė, nei per maža. Daugybe informacijos ant priekinės dėžutės pusės – pavaizduotas pats produktas bei daugybė jo savybių, apie kurias pakalbėsime kiek vėliau. Kitoje dėžutės pusėje keliomis kalbomis parašytos funkcijos, kurios nebuvo įvardintos dėžutės priekinėje pusėje. Produktas skirtas rytų Europai, Lietuvių ir Estų kalbas čia matome, o Latvių – ne. Galime bent tiek pasidžiaugti,<br />
<br />kad mūsų niekas neužmiršo.</p>
<p><a class="ns" href="http://svarke.technews.lt/AverMedia%20Volar%20HX/1.jpg">
<div class="imgright"><img src="http://svarke.technews.lt/AverMedia%20Volar%20HX/Mazos/1.jpg"  /></div>
<p></a><a class="ns" href="http://svarke.technews.lt/AverMedia%20Volar%20HX/2.jpg"><br /><img src="http://svarke.technews.lt/AverMedia%20Volar%20HX/Mazos/2.jpg" /><br /></a></p>
<p>Neatidarę pakuotės jau žinome kas mūsų laukia – skyrelyje „Package Included“ aiškiai nurodyti visi priedai, kuriuos gausime: imtuvas, instaliacijos diskas, S-Video/Composite kabelis, FM ir TV antenas bei valdymo pultas. Afišuojamas šūkis „Specialiai sukurtas nešiojamiesiems!”. Iš tiesų TV anteną prie nešiojamojo LCD ekrano lengva pritvirtinti.</p>
<p>Greito įdiegimo gidas taip pat pateikiamas mūsų gimtąja lietuvių kalba, tad nekils keblumų ir pradedantiems kompiuterininkams. Gide aprašomos TV imtuvo galimybės, nuotolinio pulto funkcijos ir programinės įrangos įdiegimo instrukcijos. Visa tai užima vos 7 knygutės puslapius.</p>
<p><a class="ns" href="http://svarke.technews.lt/AverMedia%20Volar%20HX/4.jpg">
<div class="imgright"><img src="http://svarke.technews.lt/AverMedia%20Volar%20HX/Mazos/4.jpg"  /></div>
<p></a><a class="ns" href="http://svarke.technews.lt/AverMedia%20Volar%20HX/3.jpg"><br /><img src="http://svarke.technews.lt/AverMedia%20Volar%20HX/Mazos/3.jpg" /><br /></a></p>
<p><b>AVerTV Hybrid Volar HX tiuneris</b></p>
<p>Mūsų apžvelgiamas <i>AverMedia</i> USB TV imtuvas yra vienas iš <i>Hybrid DVB-T</i> serijos produktų, tad priima tiek analoginį, tiek ir skaitmeninį signalus. Žinoma, <i>AverMedia</i> siūlo ir tik analoginiams signalams skirtus produktus, ar tik skaitmeniniam, tačiau manau, kad didesnę vertę turi hibridiniai gaminiai. Perkant imtuvą reiktų atkreipti dėmesį, ar jis tinką jūsų regionui, nes jei nusipirksite DHM-TH ar ATSC imtuvus, Lietuvoje jie neveiks. Žinoma, mūsų prekeiviai iš tiesų tuo ir turėtų pasirūpinti, tad perkantieji internetu neapsigaukite.</p>
<p><a class="ns" href="http://svarke.technews.lt/AverMedia%20Volar%20HX/12.jpg">
<div class="imgright"><img src="http://svarke.technews.lt/AverMedia%20Volar%20HX/Mazos/12.jpg"  /></div>
<p></a><a class="ns" href="http://svarke.technews.lt/AverMedia%20Volar%20HX/13.jpg"><br /><img src="http://svarke.technews.lt/AverMedia%20Volar%20HX/Mazos/13.jpg" /><br /></a></p>
<p>Dažnas USB TV imtuvas turi tokias pat galimybes ir specifikacijas, tačiau mes pabandysime pažvelgti plačiau ir pažiūrėti, ką unikalaus ir gero mus gali pasiūlyti <i>AverTV Hybrid Volar HX</i>. Visų pirma tai, kaip minėjome, yra hibridinis modelis – jokių problemų naudojant analoginę ir skaitmeninę televizijas. <i>Volar HX</i> taip pat yra suderintas su <i>Windows Media Center</i> programine įranga, kas kas greičiausiai patiks namų kino idėjos šalininkams. Svarbus ir HDTV H.264 bei MPEG-2 formatų palaikymas iki atitinkamai 1080i bei 720p raiškų, aplinkai „draugiškas“ elektros suvartojimas bei transliacijų įrašymas H.264 formatu.</p>
<p>Imtuvas nėra didelis, sveria vos 25 gramus, o jo dydis ganėtinai standartinis – ne ką didesnis už USB flash kaupiklio. Atkeliauja jis juodame plastmasiniame korpuse, kuriame, pasirodo, nėra jokių vėsinimo angų. Kilo klausimas, ar jis neturės problemų su kaitimu? Tai išsiaiškinsime testavimo metu.</p>
<p>Be būtinų USB ir antenos jungčių, šis imtuvas pasižymi dar viena: AV/S-Video įvestimi, kuri skirta S-Video/Composite signalui priimti. Ją panaudojus galima prijungti DVD, VCD ar VHS grotuvus, <i>Xbox 360, PlayStation 3</i> žaidimų kompiuterius ir panašiai. Man asmeniškai Samsung DVD grotuvą pajungti pavyko, bet <i>Xbox 360</i> – niekaip. Taip pat patiko laidų išdėstymas – visi jie sujungti į vieną kabelį, kas yra visai patogu.</p>
<p><a class="ns" href="http://svarke.technews.lt/AverMedia%20Volar%20HX/16.jpg">
<div class="imgright"><img src="http://svarke.technews.lt/AverMedia%20Volar%20HX/Mazos/16.jpg"  /></div>
<p></a><a class="ns" href="http://svarke.technews.lt/AverMedia%20Volar%20HX/15.jpg"><br /><img src="http://svarke.technews.lt/AverMedia%20Volar%20HX/Mazos/15.jpg" /><br /></a></p>
<p>Kaip ir daugelis kitų USB TV imtuvų, <i>AverTV Hybrid Volar HX</i> atkeliauja su nuotolinio valdymo pultu. Pastarasis yra pilno dydžio, 27 mygtukų. Jį gavę galime iškart naudoti – pakuotėje pateikiamos ir dvi, neaiškios firmos AAA tipo baterijos. Tenka pastebėti faktą, kad, pasak greito įdiegimo gido ir <i>AverMedia</i> svetainės, pakuotėje turėjome rasti ir mažesnį bei grakštesnį 18 mygtukų pultą, tačiau šis, kaip pavyko sužinoti, teikiamas ne visose regionuose.</p>
<p><a class="ns" href="http://svarke.technews.lt/AverMedia%20Volar%20HX/10.jpg">
<div class="imgright"><img src="http://svarke.technews.lt/AverMedia%20Volar%20HX/Mazos/10.jpg"  /></div>
<p></a><a class="ns" href="http://svarke.technews.lt/AverMedia%20Volar%20HX/11.jpg"><br /><img src="http://svarke.technews.lt/AverMedia%20Volar%20HX/Mazos/11.jpg" /><br /></a></p>
<p>Išorinę televizijos anteną, kuri pateikiama pakuotėje, galima pritvirtina dvejais būdais – arba su fiksatoriumi prie nešiojamojo ekrano, arba gumos pagalba prie stalo. FM radijo antena atrodo palaida bei padrika. Norit ją tinkamai kažkur pakabinti, prireiktų vinies.</p>
<p>[b]Pasiruošimas darbui[b]</p>
<p>Pradėti naudotis <i>AverTV Hybrid Volar HX</i> yra paprasta, tiesiog reikia prijungti USB imtuvą ir anteną. Tiek <i>Windows Vista</i>, tiek ir <i>Windows 7</i> viską sukonfigūruoja pačios, tereikia įsirašyti programinę įrangą, kurią randame kompaktiniame diske. Prijungus pakuotėje įdėtą anteną jau galime pradėti darbą, bet patarčiau pasinaudoti kambarine ar kabeline – naudojant pastaruosius du būdus gaunama žymiai geresnė kokybė. Mini antena „streikavo“ Kaune, o ką jau bekalbėti apie miestelius ir panašiai, tad iš tiesų geriau naudoti kiek geresnę anteną. Su FM antena nekilo jokių problemų – „sugaudžiau“ visas radijo stotis, kurias klausiau ir per kitą įrangą.</p>
<p><a class="ns" href="http://svarke.technews.lt/AverMedia%20Volar%20HX/7.jpg">
<div class="imgright"><img src="http://svarke.technews.lt/AverMedia%20Volar%20HX/Mazos/7.jpg"  /></div>
<p></a><a class="ns" href="http://svarke.technews.lt/AverMedia%20Volar%20HX/9.jpg"><br /><img src="http://svarke.technews.lt/AverMedia%20Volar%20HX/Mazos/9.jpg" /><br /></a></p>
<p>Programinės įrangos įdiegimas toks pat paprasta, kaip ir aparatinės įrangos. Instaliavimas, priklausomai nuo kompiuterio konfigūracijos, užtrunka nuo 5 iki 10 minučių. Užbaigę ir šį procesą, galime pradėti naudotis USB imtuvu.</p>
<p><b>Testavimas ir rezultatai</b></p>
<p>Tik baigę programinė įrangos instaliavimą ir ją paleidus, sutinkame dvi atskiras programas – viena iš jų yra <i>AverTV6</i>, kita – <i>AverQuick</i>. Pirmoji skirta radijo klausymuisi ir televizijos peržiūroms, tuo tarpu kita ne ką mažesnės svarbios ir yra pagalbininkas pasirenkant tinkamus nustatymus. </p>
<p>Atsidarius <i>AverQuick</i> mus pasitinka programinė įrangos langas, kuris teigia, kad įrenginys, kurį naudojame, yra <i>AverMedia A827 Hybrid USB DVB-T</i> imtuvas. Pateikiamas palaikomų signalų sąrašas, kurį galite pamatyti fotografijoje, bei šalies/regiono pasirinkimas. </p>
<p><a class="ns" href="http://svarke.technews.lt/AverMedia%20Volar%20HX/Soft5.png">
<div class="imgright"><img src=" http://svarke.technews.lt/AverMedia%20Volar%20HX/Mazos/Soft5.jpg"  /></div>
<p></a><a class="ns" href="http://svarke.technews.lt/AverMedia%20Volar%20HX/Soft6.png"><br /><img src="http://svarke.technews.lt/AverMedia%20Volar%20HX/Mazos/Soft7.jpg" /><br /></a></p>
<p>Atkreipkite dėmesį, kad skaitmeninių ir analoginių kanalų paieška suskirstyta į du atskirus langus. Viename iš jų ieškosime analoginių, kitame – skaitmeninių. AM/FM radijo skiltis taip pat yra, tad viskas suskirstyta patogiai ir racionaliai. Visgi, nustatymu meniu man nepasirodė išvaizdus, bet prie jo priprasti galima.</p>
<p><a class="ns" href="http://svarke.technews.lt/AverMedia%20Volar%20HX/Soft1.png">
<div class="imgright"><img src=" http://svarke.technews.lt/AverMedia%20Volar%20HX/Mazos/Soft1.jpg"  /></div>
<p></a><a class="ns" href="http://svarke.technews.lt/AverMedia%20Volar%20HX/Soft2.png"><br /><img src=" http://svarke.technews.lt/AverMedia%20Volar%20HX/Mazos/Soft2.jpg" /><br /></a></p>
<p>Žinoma, siūlomos ir tokios įprastinės ypatybės, kurios matomos ir kitose TV imtuvuose – tai nuotraukų darymo galimybės transliacijų metu, jų formatas, dažnis per sekundę, rezoliucija ir panašūs dalykai. <i>AverTV</i> taip pat siūlo du skirtingus grotuvo tipus, tačiau standartinis <i>AverTV6</i> man labiausiai ir įtiko. <i>Storage</i> skiltyje nieko doro, išskyrus failų įkėlimo skirsnio pasirinkimą, nenuveiksime.</p>
<p><a class="ns" href="http://svarke.technews.lt/AverMedia%20Volar%20HX/Soft3.png">
<div class="imgright"><img src=" http://svarke.technews.lt/AverMedia%20Volar%20HX/Mazos/Soft3.jpg"  /></div>
<p></a><a class="ns" href="http://svarke.technews.lt/AverMedia%20Volar%20HX/Soft4.png"><br /><img src=" http://svarke.technews.lt/AverMedia%20Volar%20HX/Mazos/Soft4.jpg" /><br /></a></p>
<p>Įjungus <i>AverTV6</i> pasiklysti nėra kur. Užvedus ant bet kurio mygtuku išlenda užrašas su paaiškinimu, kokia funkcija šis atlieka. Paspaudus laikrodžio skydelyje dešinį pelės klavišą, mums iššoka langas, kuris leidžia pasirinktą norimą vaizdo šaltinį – analoginę TV, S-Video, DVB-TV ir kt. Kanalų perjungimas yra kiek nervinantis dalykas, tačiau naudojant pultą (o kam jis dar gali būti skirtas?) visos problemos išnyksta.</p>
<p><img src="http://svarke.technews.lt/AverMedia%20Volar%20HX/Soft7.png" /></p>
<p>Tenka pastebėti, kad <i>AverTV Hybrid Volar HX</i> nėra ypač reiklus sisteminiams reikalavimams, tačiau su internetiniais nešiojamaisiais sklandžiai pažiūrėti, ar įrašyti televizijos laidas, nepavyko. Nieko keisto, nes minimalūs analoginės televizijos įrašymo reikalavimai yra <i>Pentium 4</i> 2.4GHz ar spartesnis procesorius bei 1GB RAM. O štai norint pažiūrėti HDTV raiškos transliacijas, prireiktų dar spartesnio procesoriaus - <i>Intel Core 2 Duo</i> 2.4 GHz ar galingesnio. Bet kokiu atveju, tiek įrašant, tiek ir žiūrint televiziją <i>HP HDX16</i> ekrane nepastebėjau nieko neįprasto – viskas veikė ypač sklandžiai. Šiek tiek nuvylė ilgas programų ieškojimas, kuris trukdavo apie 10 minučių, tačiau prijungus kabelinę televiziją, šis laikas sutrumpėjo per pus. Vaizdo kokybė yra nebloga, tačiau šį mažytį prietaisą lyginti su aukštos klasės imtuvais nederėtų – jo vaizdo transliacijų kokybė gera, tačiau ne tokia gera, kaip kiek brangesnių vidinių analogų.</p>
<p><img src="http://svarke.technews.lt/AverMedia%20Volar%20HX/Soft8.png" /></p>
<p><b>Kitos įdomios ypatybės</b></p>
<p>Neveltui apžvalgos pradžioje užsiminėme apie USB imtuvo dizainą ir konstrukciją – joje nėra vėdinimo angų. Vieną valandą palikau įjungęs <i>EuroSport</i> kanalą ir palietęs imtuvą nei kiek nenustebau – jis buvo labai karštas. Visgi nemanau, kad imtuvui tai galėtų daryti kokią nors rimtesnę įtaką, nors ilgesniam testavimui tiesiog nebuvo laiko. Nepaisant to, tai šioks toks akmuo į gamintojo daržą.</p>
<p>Taip pat patarčiau išbandyti kitokią programinę įrangą – <i>AVerMediaCenter</i>, kuri yra išvaizdesnė, nei pateikta pakuotėje. Naudojama programinės įrangos sąsaja yra populiari daugelyje TV imtuvų šiomis dienomis ir yra gražesnė, aiškesnė ir panaši į tokia, kokią mes naudojame bemaž visuose naujuose produktuose. <i>AverMediaCenter</i> taip pat pasižymi didesne ypatybių gausa, lyginant su <i>AverTV6</i>, kaip fotografijų, video failų ar muzikos atkūrimu pačioje programinėje įrangoje. Tačiau vėlgi, tik jums rinktis – ar naudoti standartinę sąsaja pritaikytą <i>AverTV6</i> programinėje įrangoje, ar nepatingėti ir išbandyti moderne AverMediaCenter atveju. Abi turi ir pliusų ir minusų, tad tiesiog pasirinkite patys, su kuria jums maloniau dirbti. </p>
<p><b>Išvada</b></p>
<p><i>AVerTV Hybrid Volar HX</i> nėra blogas produktas, kurį mums pristatė <i>AverMedia</i>. Jis puikiai tiktų nešiojamųjų kompiuterių turėtojams, nes yra mažas, neužima daug vietos. Klausytis radijo su juo galima bemaž bet kur, o televizija ne visai – nepaisant to, kad <i>AverMedia</i> pakuotėje pateikė gana kokybišką mini anteną, tačiau su pastarąją Lietuvoje mažai ką nuveiksi, tačiau atsisakyti brangesnių išorinių imtuvų mus skatina šio mažylio kaina – ji Lietuvoje tesiekia 250 litų, kas yra žymiai mažiau, nei kitų gamintojų produktų. Visgi, <i>Volar HX</i> atkeliauja su daugybe naudingų savybių, už kurias verta sumokėti. Šis produktas yra geras kainos/kokybės derinys rinkoje, tačiau akivaizdu, kad su aukštos klasės gaminiais mes pasiektumėme geresnius rezultatus.<br /></p>
