---
layout: post
status: publish
published: true
title: Samsung oficialiai anonsuoja telefoną su integruotu projektoriumi
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 351
wordpress_url: http://localhost/site/new/samsung_oficialiai_anonsuoja_telefona_su_integruotu_projektoriumi/
date: '2009-02-14 16:44:51 +0200'
date_gmt: '2009-02-14 16:44:51 +0200'
categories:
- Naujienos
---
<p>Tikriausiai daugelis vartotojų besidominčių mobiliosiomis technologijomis žino apie kai kurių telekomunikacijomis užsiimančių bendrovių ateities planus pradėti telefonų su integruotais projektoriais gamybą. Keletas tokių bandymų buvo netgi pademonstruoti protirpų pavidalu, tačiau plačiajai vartotojų masei tokią galimybę turinčių įrenginių kol kas nesiūlė jokia kompanija. Iki šios dienos. Štai <i>Samsung</i> vakar pristatė pirmąjį savo telefoną, turėsiantį DLP (patentas priklauso <i>Texas Instruments</i>) technologijos pagrindu veikiantį piko-projektorių. Viešai korėjiečiams parodytas <i>W7900</i> ir Centriniam Europos regionui skirta jo versija (pavadintą <i>i7410</i> vardu) turės integruotą kompaktinio dydžio projektorių bei įmontuotą papildomą lustą, kuris atsakys už sėkmingą 50 colių įstrižainės vaizdų projektavimą riboto apšvietimo aplinkoje. </p>
<p><img src="http://ezx.technews.lt/images/Products/Samsung_W7900.jpg" /></p>
<p>Be projektoriaus telefonas turės OLED technologijos lietimui jautrų ekraną, pasižymiasiantį interaktyvių gestų atpažinimo sistema ir greitu atsako laiku, taip pat 5 megapikselių raiškos fotokamerą bei integruotus garsiakalbius. </p>
<p><i>W7900</i> gimtojoje Korėjos rinkoje pasirodyti turėtų jau šio mėnesio eigoje, o Europinės <i>i7410</i> versijos išleidimo data kol kas nėra žinoma. <i>Samsung</i> nepranešė ar planuoja gaminti Šiaurės Amerikai skirtus telefono modelius, ir kokios bus šio aparato kainos. Atsižvelgus į telefono technines charakteristikas ir į tai, kad šis modelis yra pirmasis komercinis telefonas turintis DLP technologijos projektorių, kaina turėtų būti tikrai nemaža. Tačiau nemanau, kad išleidus net ir apvalią sumelę, pirkėjas liktų nepatenkintas piko-projektoriaus siūlomomis galimybėmis. </p>
