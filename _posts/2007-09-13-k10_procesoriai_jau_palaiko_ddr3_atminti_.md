---
layout: post
status: publish
published: true
title: K10 procesoriai jau palaiko DDR3 atmintį?
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 418
wordpress_url: http://localhost/site/new/k10_procesoriai_jau_palaiko_ddr3_atminti_/
date: '2007-09-13 20:36:14 +0300'
date_gmt: '2007-09-13 20:36:14 +0300'
categories:
- Naujienos
---
<p>Su naujais K10 kartos procesoriais AMD žada pakelti spartos kartelę dėl patobulėjusios jų architektūros bei padidėjusio branduolių skaičiaus. Tačiau pasirodo, kad nauji AMD procesoriai turi paslėpę ir dar šį tą, pavyzdžiui DDR3 atminties palaikymą.<br />
<br><br />
<br>Skirtingai nei Intel atveju, AMD procesoriai turi integruotą atminties valdiklį, kuris ir apsprendžia, su kokia atmintimi dirbs procesorius. Intel atveju tai apsprendžia mikroschemų rinkinys, todėl pagaminus naują lustų rinkinį procesoriai gali veikti ir su naujesne atmintimi. AMD dėl naujų atminties tipų pritaikymo visada buvo gana konservatyvi, kadangi naujos atminties pritaikymas reikšdavo ir naujos platformos išleidimą. Tačiau pasirodo, kad nauji AMD procesoriai jau dabar turi atminties valdiklį, suderinamą su naująja DDR3 atmintimi.<br />
<br><br />
<br><a class="ns" href="http://www.amd.com/us-en/assets/content_type/white_papers_and_tech_docs/31116.pdf">Techniniai dokumentai</a> su naujų Opteron ir Phenom procesorių aprašais atskleidžia, kad naujieji K10 architektūros procesoriai palaiko tiek DDR2, tiek DDR3 atmintį, priklausomai nuo pagrindinės plokštės (ir jos BIOS programos), į kurią yra įdiegtas procesorius.<br />
<br><br />
<br>Pagal ankstesnius AMD planus, DDR3 palaikymas turėtų atsirasti tik AM3 lizdą palaikančiuose procesoriuose, pagamintuose pagal 45 nanometrų technologinį procesą, kurie turėtų pasirodyti antroje 2008 metų pusėje. Vis dėlto kadangi BIOS gamintojams AMD pateikti dokumentai jau byloja apie AM3 bei DDR3, didelė tikimybė, kad netgi dabartinės K10 procesorių versijos palaiko DDR3 atmintį.<br />
<br><br />
<br>Jei ši informacija tikrai pasirodys teisinga, bėgant laikui AMD galės kur kas lanksčiau pereiti prie naujos atmintinės.</p>
