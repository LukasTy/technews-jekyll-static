---
layout: post
status: publish
published: true
title: Microsoft pristato atnaujintą WLM versiją
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4777
wordpress_url: http://localhost/site/new/microsoft_pristato_atnaujinta_wlm_versija/
date: '2010-04-30 19:03:04 +0300'
date_gmt: '2010-04-30 19:03:04 +0300'
categories:
- Naujienos
---
<div class="imgright"><img src="http://t1.gstatic.com/images?q=tbn:wAiN2RzQEnRCdM:http://static.commentcamarche.net/en.kioskea.net/faq/images/0-jtBuTOVs-wlm-logo-260x260-s-.png"  /></div>
<p>Korporacija Microsoft pranešė pristačiusi vartotojams naująją bendravimo programos Microsoft Live Messenger versiją. Tai pirmoji viešai pristatyta programa iš netrukus pasirodysiančio Windows Live komunikacijos paketo. Kaip praneša kompanija, jau dabar Microsoft Live Messenger programa naudojasi daugiau nei 320 mln. vartotojų 76 pasaulio šalyse.</p>
<p>Naujoji Live Messenger pokalbių ir bendradarbiavimo programa apjungia vartotojui skirtus pranešimus iš socialinių tinklų Facebook, LinkedIn ar MySpace, draugų atliktus pakeitimus tinklalapiuose Flickr, Zune ir YouTube. Tiesiai iš Live Messenger bus galima siųsti žinutes, komentuoti, dalintis nuotraukomis ir vaizdo klipais. Kadangi informacija iš skirtingų socialinių tinklų bus vienoje vietoje, vartotojai galės lengviau peržiūrėti ir žymėti draugų paskelbtą informaciją.</p>
<p>„Naudojimasis internetu ir toliau smarkiai plinta, gyventojai skirtinguose socialiniuose tinkluose vis aktyviau keičiasi tarpusavyje įvairiausia informacija, vaizdais, filmukais, - pasakojo Martynas Bieliūnas, Microsoft rinkodaros grupės vadovas Baltijos šalims. – Naujoji bendravimo programa Live Messenger taps patogiu bendravimo įrankiu ir leis sėkmingai susitvarkyti su gausybe gaunamos informacijos.“</p>
<p>Naujojoje bendravimo programoje vartotojo pasirinktų draugų informacija bus iškelta aukščiausiai, todėl jų siunčiamas žinutes bus galima pastebėti greičiausiai. Visus besinaudojančius naujuoju Messenger Live draugus bus galima patogiai pasiekti ir el.pašto sistemoje Hotmail, taip pat socialiniuose tinkluose ar mobiliuoju telefonu. </p>
<p>Nauja Microsoft bendravimo programos versija taipogi bus apjungta su interneto paieškos sistema Bing, tad pokalbiui vykstant vartotojai galės čia pat ieškoti ir dalintis informacija, nuotraukomis ir vaizdo medžiaga. Taip pat bus galima tiesiogiai pasiekti duomenis, esančius kompiuteryje ar Live paskyroje virtualiame diske SkyDrive.  </p>
<p>Naujasis Microsoft Messenger Live išsiskirs didelės raiškos (HD) vaizdo pokalbiais. Bendraujant naująja programos versija, vaizdą pokalbio metu bus galima matyti per visą kompiuterio ar kito įrenginio ekraną. Taip pat bus galimybė nepasiekiamam draugui palikti įrašytą vaizdo žinutę. </p>
<p>Patobulėjo ir programos vartotojo sąsaja - visus pokalbius bendraujantieji galės valdyti vienu metu viename lange. Papildomai pristatyti ir nauji žaidimai, kuriuos bus galima žaisti net ir vaizdo pokalbių metu ar naršant socialiniuose tinkluose.</p>
<p>Microsoft Messenger Live bus galima pasiekti net ir tada, kai neturėsite savo kompiuterio ar yra nustatyti programų įdiegimo apribojimai. Prie bendravimo programos bus galima prisijungti per interneto naršyklę. Šios naujovės – tik dalis naujų programos funkcijų, kurias pristatė Microsoft. </p>
<p>Microsoft Messenger Live programa bus galima naudotis ne tik asmeniniame kompiuteryje, bet ir mobiliuosiuose telefonuose. Microsoft Messenger Live bus pritaikytas populiariems išmaniesiems telefonams, tokiems kaip Windows Phone, iPhone ar Blackberry. Mobiliuoju telefonu per Messenger Live programą bus galima pasiekti visus draugus, bendrauti žinutėmis, dalintis nuotraukomis ir atnaujinti savo būseną socialiniuose tinkluose. Deja, apie planus, kurie būtų susiję su Android operacine sistema, nepranešama.</p>
<p>Naujojoje programoje bus integruotas ir bendravimas SMS žinutėmis. Vartotojui pageidaujant, visi internete draugų padaryti įrašai ar atnaujinimai bus gaunami į mobilųjį telefoną SMS žinučių forma. Taip pat trumposiomis žinutėmis gyventojai galės socialiniuose tinkluose daryti įrašus ar juos komentuoti.</p>
