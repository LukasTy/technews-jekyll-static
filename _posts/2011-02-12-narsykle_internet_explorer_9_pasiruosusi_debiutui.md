---
layout: post
status: publish
published: true
title: Naršyklė Internet Explorer 9 pasiruošusi debiutui
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5550
wordpress_url: http://localhost/site/new/narsykle_internet_explorer_9_pasiruosusi_debiutui/
date: '2011-02-12 15:56:40 +0200'
date_gmt: '2011-02-12 15:56:40 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:BjDIi0EgEOOeeM:http://www.turners.co.nz/About/news/PublishingImages/General%2520Logos/internet-explorer-logo.jpg"  /></div>
<p>Vakar Microsoft paskelbė IE9 naršyklės kandidatinę versiją. Paskutiniame žingsnyje prieš galutinės versijos pasirodymą Microsoft naujomis funkcijomis papildė savo naršyklę, kurią nuo beta versijos pasirodymo pernai rugsėjį išbandė 25 mln. vartotojų visame pasaulyje. </p>
<p>„Pastarieji naršyklės pataisymai buvo atlikti atsižvelgiant į vartotojų bei tinklalapių kūrėjų atsiliepimus. Paruošėme paskutinę Internet Explorer 9 testuojamąją versiją prieš galutinės naršyklės pasirodymą, tačiau jau nuo beta versijos išleidimo momento stebime, kaip sparčiai  atsinaujina svetainės ir kaip aktyviai naudojasi naujosiomis mūsų naršyklės funkcijomis“, - sakė Aleksandras Golod, Windows produktų grupės vadovas Baltijos šalims.</p>
<p>Kaip ir ankstesnėse Internet Explorer 9 versijose, didžiausias dėmesys buvo skirtas svetainių turiniui. RC versijoje naršyklės lange buvo palikti tik būtiniausi įrankiai naršymui, o vartotojams skirtų perspėjimų kiekis sumažintas. Nuo šiol vartotojai turės didesnę matymo erdvę patogiam naršymui tinklalapyje, mažiau trikdžių ir galės susitelkti tik į tai, kas jiems svetainėse yra svarbiausia. </p>
<p>Internet Explorer 9 RC versijoje vartotojai gali matyti savo mėgstamiausias svetaines net neatsidarę naršyklės lango. Dabar vartotojai gali tiesiai iš naršyklės „nuvilkti“ savo lankomiausias svetaines į įrankių juostą ir dirbti su jomis tiesiogiai kompiuterio darbastalyje. „Dauguma vartotojų jau įprato dažniausiai naudojamų programų, pavyzdžiui, Outlook, Word ar Excel, miniatiūras išdėstyti įrankių juostoje, dabar jie galės tai padaryti su pamėgtomis svetainėmis“, - naujosios naršyklės privalumus vardino A.Golod. Be to, Microsoft su pagrindiniais savo partneriais – interneto svetainėmis – sukūrė ir jau išbandė JumpList funkciją, su kuria vartotojas gali pasiekti dažniausias svetainių funkcijas, tokias kaip el. pašto tikrinimas ar naujienų skaitymas, net neatidaręs naršyklės lango.</p>
<p>Internet Explorer 9 pasirodymas paskatino svetainių administratorius aktyviau naudotis išplėstu naršyklės funkcionalumu. Pasak pirmiausiai suskubusių įdiegti naująsias funkcijas svetainių administratorių, iškart suaktyvėjo svetainių lankomumas. Pavyzdžiui, pasaulyje populiarios sveikatingumo svetainės Livestrong.com atstovai teigia, kad sugrįžtančių vartotojų skaičius išaugo 40 proc., o svetainėje praleistas laikas prailgėjo 53 procentais. Prie Internet Explorer 9 naršyklės tinklalapius pritaikė tokie interneto gigantai kaip Facebook, Twitter, LinkedIn, Netlog, Myspace, didžiausias interneto prekybos portalas Amazon.com, aukcionų portalas eBay, pramogų informacijos portalas IMDB.com ir kiti.</p>
<p>Vienuose didžiausių Lietuvos skelbimų portalų Autoplius.lt ir Domoplius.lt, kuriuos administruoja UAB PLIUS, jau įdiegtos JumpList ir kitos Internet Explorer 9 funkcijos. Įmonės direktorius Martynas Basokas mano, kad šios naršymo naujovės paprastam vartotojui leis patogiau ir greičiau rasti reikiamą informaciją portaluose. „Į mūsų portalus vartotojai ateina norėdami pirkti, parduoti ar pasidomėti parduodamų objektų kainomis, o JumpList funkcija leis sutaupyti laiko publikuojant skelbimus ar atliekant paieškas,“ – teigia M.Basokas. </p>
<p>Internet Explorer 9 kūrėjai įdiegė keletą naujų saugumo papildinių naršyklėje. Praėjusių metų pabaigoje, dar būdama beta stadijoje, Microsoft naršyklė tyrimų bendrovės NSS Labs buvo pripažinta geriausiai apsauganti nuo socialiniais tinklais platinamų kenkėjiškų programų. Internet Explorer 9 beta versija NSS Labs tyrime pasiekė 99 proc. apsaugos lygį. </p>
<p>Viena iš naujų saugumo funkcijų vartotojams jau prieinamų RC versijoje – Tracking Protection mechanizmas. Ši naršyklės savybė bei galimybė sudaryti saugumo sąrašus (angl. tracking protection lists) užtikrins didesnį vartotojų saugumą nuo įvairių būdų sekti jų naršymą internete.</p>
<p>Šiuo metu Microsoft jau yra paruošusi keturis Tracking Protection sąrašus, į kuriuos įtrauktos vartotojų duomenis renkančios svetainės. Jais jau šiandien gali pasinaudoti Internet Explorer 9 RC versijos vartotojai.</p>
<p>Internet Explorer 9 RC versija palaiko naujus HTML5, antro ir trečio lygio DOM, SVG.CSS3 ir ECMAScript 5 standartus. Internet Explorer 9 kūrėjų teigimu, siekiama, kad tinklalapiai galėtų išnaudoti visus šiuolaikinius standartus ir kad būtų užtikrintas vienodas jų atvaizdavimas bet kurioje naršyklėje.</p>
<p>Jau Internet Explorer 9 beta versijoje vartotojai ir svetainių kūrėjai galėjo išbandyti ir įsitikinti patobulinto JavaScript varikliuko galimybėmis. Internet Explorer 9 išnaudoja vaizdo posistemių aparatinio spartinimo galimybes tinklalapių atvaizdavimui spartinti, todėl atveria platesnes galimybes tinklalapio dizaino kūrėjams.<br /></p>
