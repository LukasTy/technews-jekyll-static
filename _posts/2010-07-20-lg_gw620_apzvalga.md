---
layout: post
status: publish
published: true
title: LG GW620 telefono apžvalga
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4932
wordpress_url: http://localhost/site/new/lg_gw620_apzvalga/
date: '2010-07-20 13:38:25 +0300'
date_gmt: '2010-07-20 13:38:25 +0300'
categories:
- Multimedia įrenginiai
- Apžvalgos
---
<p>LG GW620 yra vienas iš pigiausių išmaniųjų telefonų, kurie pateko į mūsų rankas. Nepaisant to, jis turi kuo pasigirti – fizine klaviatūra ir, žinoma, mažesne kaina. Šioje apžvalgoje pažiūrėsime, kaip šis Android operacine sistema pagrįstas išmanusis telefonas atrodo ir ar verta jį įsigyti.</p>
<p>TURINYS:<br />
<br />>Šiek tiek apie LG<br />
<br />>Pakuotė<br />
<br />>Produkto dizainas ir išorė bendrai<br />
<br />>Operacinė sistema<br />
<br />>Ekranas<br />
<br />>Interneto naršyklė<br />
<br />>Pokalbiai ir SMS<br />
<br />>Integruota foto kamera<br />
<br />>Multimedija<br />
<br />>Visa kita<br />
<br />>Išvada</p>
<p><b>Šiek tiek apie LG</b></p>
<p>Kompanija LG Electronics yra pasaulinė lyderė ir technologijų inovatorė buitinės elektronikos, buitinių prietaisų ir mobiliųjų komunikacijų srityse. 115-oje kompanijos struktūrinių vienetų visame pasaulyje, dirba daugiau nei 82 tūkstančiai žmonių. 2009 m. kompanijos pasauliniai pardavimai siekė 43,4 mlrd. JAV dolerių. LG sudaro penki verslo padaliniai: Home Entertainment, Mobile Communications, Home Appliance, Air Conditioning ir Business Solutions. LG yra plačiaekranių televizorių, garso ir vaizdo technikos, mobiliųjų telefonų, oro kondicionierių ir skalbyklių gamybos lyderis pasaulyje. LG tapo pasauliniu ir technologiniu Formulės-1 partneriu, gausiančiu išskirtines teises šio renginio metu vartotojų elektronikos prekes, mobiliuosius telefonus bei duomenų procesorius.</p>
<p><b>Pakuotė</b></p>
<p>LG GW620 išmanusis telefonas pardavinėjamas gana mažoje, kompaktiškoje dėžutėje. Priekinėje jos pusėje, taip pat viename iš šonų pabrėžiama, kad tai yra draugiškas išmanusis telefonas. Kažko daugiau nurodoma ant pakuotė ir nėra, daugybe „draugiškų“ paveikslėlių bei trumpai nurodomos telefono specifikacijos – Android OS, penkių eilių klaviatūra bei 3 colių lietimui jautrus ekranas.</p>
<p><a class="ns" href="http://sb.technews.lt/LGGW620/Dideles/2.JPG">
<div class="imgright"><img src="http://sb.technews.lt/LGGW620/Mazos/2.jpg"  /></div>
<p></a><a class="ns" href="http://sb.technews.lt/LGGW620/Dideles/1.JPG"><br /><img src="http://sb.technews.lt/LGGW620/Mazos/1.jpg" /><br /></a></p>
<p>Atidarius pakuotę nieko šokiruojančio – pats telefonas, ausinės, vartotojo vadovas lietuvių, latvių ir estų kalba, nes mažmeninė pakuotė, kurią gavome, yra skirta Baltijos šalių rinkoms. Taip pat teko įsitikinti, kad LG labai mėgsta ne mums įprastą miniUSB, tačiau microUSB jungtį savo telefonuose. Pakrovėjas kaip ir daugelyje kitų telefonų naudoja USB jungtį, tačiau į telefoną tinka tik microUSB jungtis.</p>
<p>Ausinės taipogi nėra iš geriausių, tačiau tai suprantama , nes tai vidutinei klasei skirtas modelis. Ir paties LG GW620 negalima pavadinti multimedijos galiūnu, nors jis, žinoma, supranta daugybe muzikos failų formatų ir gali parodyti vieną ar kitą trumpą filmuką. Kalbant apie multimediją, mums pagelbėja pakuotėje pateikta 2GB microSD atminties kortelė, tačiau tai jau tampa savotišku atributu telefonuose su Android operacine sistema ir mūsų tai tikrai nestebina.</p>
<p><a class="ns" href="http://sb.technews.lt/LGGW620/Dideles/4.JPG">
<div class="imgright"><img src="http://sb.technews.lt/LGGW620/Mazos/4.jpg"  /></div>
<p></a><a class="ns" href="http://sb.technews.lt/LGGW620/Dideles/3.JPG"><br /><img src="http://sb.technews.lt/LGGW620/Mazos/3.jpg" /><br /></a></p>
<p>Galime drąsiai pasakyti, kad jūs pakuotėje sutiksite tai, ko ir tikėjotės. Nieko daugiau, ar mažiau. Viskas neblogai subalansuota ir tinka pirmai pradžiai. Nepaisant to, mes norėtumėme kiek kokybiškesnių ausinių, talpesnės atminties kortelės, taip pat tokių nekaltų niuansų, kaip plėvelės ekrano apsaugai ar specialios servetėlės, kurios pagalba galėtumėme nuvalyti telefono ekraną.</p>
<p><b>Produkto dizainas ir išorė bendrai</b></p>
<p>Dėl pilnos QWERTY klaviatūros LG GW620 tampa šiek tiek didesniu, nei kiti GW serijos atstovai, tačiau pažvelgus į jo matmenis, kurie yra 109x54.5x15.9 milimetro, jis yra beveik toks pat kompaktiškas, kaip ir iš tos pačios serijos kilęs GW520. Skirtumas tik tas, kad LG GW620 sveria net 139 gramus ir tai kai kam gali atrodyti per daug, nors man telefono svoris niekad nekėlė problemų. Kaip matote, jo storis taipogi nėra didelis, tad tai visai neblogai suprojektuotas modelis bei puikiai jaučiasi rankose.</p>
<p>Kaip ir daugelyje kitų modelių, galinėje dalyje dominuoja plastmasė, kuri yra gana praktiškas pasirinkimas, visai kitaip, nei priekinė dalis, kurioje pirštų antspaudai tampa tikra problema. Dėl dizaino subtilybių telefono kampai yra užapvalinti ir jis neatrodo stačiakampio tipo, ką esu matęs LG BL40 ar HTC Hero telefonuose. Tiesa, tai nėra kokia nors išskirtinė ypatybė, kuri šį telefonų išskirtų iš bendros gamos.</p>
<p><a class="ns" href="http://sb.technews.lt/LGGW620/Dideles/6.JPG">
<div class="imgright"><img src="http://sb.technews.lt/LGGW620/Mazos/6.jpg"  /></div>
<p></a><a class="ns" href="http://sb.technews.lt/LGGW620/Dideles/5.JPG"><br /><img src="http://sb.technews.lt/LGGW620/Mazos/5.jpg" /><br /></a></p>
<p>Tęsiant kalbą apie priekinę telefono dalį, čia mes matome jau minėta trijų colių ekraną, apie kurį plačiau pakalbėsime kiek vėliau, taip pat tris mygtukus: du prisilietimui jautrius ir vieną įprastą. Tiesa, lietimui jautrūs mygtukai sukeldavo problemų, kai telefoną laikydavau horizontaliai. Mygtukai yra tokie jautrūs, kad menkiausias prisilietimas juos aktyvuoja. Kartais esant programoje, meniu ar interneto naršyklėje norisi pereiti į ankstesnę vietą ir nuspausti mygtuką „atgal“, tačiau ne vieną kartą netyčia yra nuspaudžiamas „namų“ mygtukas, kuris viską išjungia ir mus „numeta“ į pradinį langą.</p>
<p>Viduriniojo mygtuko funkcija yra gana paprasti – su juo dvejais paspaudimais galima labai lengvai atrakinti telefoną arba iššaukti meniu pasirinkimus. Visgi tenka pastebėti, kad pastarasis mygtukas galėtų būti kiek didesnis, nes yra kiek per mažas. Viršutinėje priekinės telefono dalies dalyje yra garsiakalbis, kuris atkuria garsą gana garsiai, bei vienas iš sensorių.<br />
<br /><a class="ns" href="http://sb.technews.lt/LGGW620/Dideles/8.JPG">
<div class="imgright"><img src="http://sb.technews.lt/LGGW620/Mazos/8.jpg"  /></div>
<p></a><a class="ns" href="http://sb.technews.lt/LGGW620/Dideles/7.JPG"><br /><img src="http://sb.technews.lt/LGGW620/Mazos/7.jpg" /><br /></a></p>
<p>Viršuje, tuo tarpu, sutinkame telefono pajungimo/išjungimo mygtuką bei įprastą 3,5mm lizdą ausinėms. Apačioje tiesiog nieko nėra, nes viskas perkelta į kairę bei dešine puses.</p>
<p>Štai kairėje pusėje mes randame garso valdymo mygtukus bei USB lizdą, kuris apsaugotas plastmasiniu dangteliu. Dėl šio nekartą kilo abejonės, kad jis staiga ištrūks, tačiau viso testavimo metu taip nenutiko. Kitoje pusėje vartotojams pateikiami dar du fiziniai mygtukai. Vienas skirtas vienu spustelėjimu akimirksniu pasiekti muzikos grotuvą, tuo tarpu kitas užfiksuoti fotografijas. Čia pat randame ir microSD kortelių lizdą, kuris taipogi apsaugotas jau minėtu plastmasiniu dangeliu ir yra nesunkiai pasiekiamas.</p>
<p><a class="ns" href="http://sb.technews.lt/LGGW620/Dideles/10.JPG">
<div class="imgright"><img src="http://sb.technews.lt/LGGW620/Mazos/10.jpg"  /></div>
<p></a><a class="ns" href="http://sb.technews.lt/LGGW620/Dideles/9.JPG"><br /><img src="http://sb.technews.lt/LGGW620/Mazos/9.jpg" /><br /></a></p>
<p>Kalbant apie galinę dalį plačiau, joje randame 5MP kamerą su LED blykste, tačiau apie ją taip pat kiek vėliau. Atidaryti dangtelį yra ypač lengva, tereikia jį paspausti žemyn. Nepaisant to, kaip išimti bateriją be specialių įrankių, aš nežinau. Ją išimtu tik tada, kai ką nors užkišu į tą vietą, kurioje, mano manymu, turėtų tilpti pirštas. O galbūt šis telefonas moterims? Užkišus ilgą nagą ši problema dingų ir specialių įrankių ieškoti neprireiktų. Tęsiant apie bateriją, ši yra Li-Po tipo bei 1500mAh galios. Pasak kompanijos, su telefonu kalbėti galima aštuonias valandas, o jo budėjimo laikas gali siekti netgi šešis šimtus valandų.</p>
<p><a class="ns" href="http://sb.technews.lt/LGGW620/Dideles/12.JPG">
<div class="imgright"><img src="http://sb.technews.lt/LGGW620/Mazos/12.jpg"  /></div>
<p></a><a class="ns" href="http://sb.technews.lt/LGGW620/Dideles/11.JPG"><br /><img src="http://sb.technews.lt/LGGW620/Mazos/11.jpg" /><br /></a><br />
<br /><a class="ns" href="http://sb.technews.lt/LGGW620/Dideles/14.JPG">
<div class="imgright"><img src="http://sb.technews.lt/LGGW620/Mazos/14.jpg"  /></div>
<p></a><a class="ns" href="http://sb.technews.lt/LGGW620/Dideles/14.JPG"><br /><img src="http://sb.technews.lt/LGGW620/Mazos/13.jpg" /><br /></a></p>
<p>Telefonas neturi akselerometro, tad jį priversti veikti horizontaliu rėžimu galima tik vienu būdu – ištraukiant penkių eilių klaviatūrą. Nepaisant pirmųjų nuogąstavimų, kad ši yra suspausta, o mygtukai ne per didžiausi, klaviatūra spaudėsi maloniai, o visų mygtukų apšvietimas ypač padėdavo sutemus. Klaviatūros mechanizmas taipogi atrodė esantis geras, nes klaviatūra išsitraukdavo solidžiai ir sklandžiai, be jokių problemų. Jūs joje taip pat rasite net 48 mygtukus, tad visiems galimiems atvejams.</p>
<p>Na taip, telefonas yra plastmasės gabalas ir jaučiams šioks toks pigumas, tačiau tenka pripažinti, kad jo dizainas ir surinkimo kokybė yra aukšta. Ištraukiama pilnavertė QWERTY klaviatūra taip pat nenuvylė, visos jungtys savo vietose. Kiek erzino vis netyčia nuspaudžiamas „namų“ mygtukas, tačiau su šiuo aspektu galima susigyventi, kaip ir su sunkiai ištraukiama baterija.</p>
<p><a class="ns" href="http://sb.technews.lt/LGGW620/Dideles/16.JPG">
<div class="imgright"><img src="http://sb.technews.lt/LGGW620/Mazos/16.jpg"  /></div>
<p></a><a class="ns" href="http://sb.technews.lt/LGGW620/Dideles/15.JPG"><br /><img src="http://sb.technews.lt/LGGW620/Mazos/15.jpg" /><br /></a></p>
<p><b>Operacinė sistema</b></p>
<p>LG GW620 išmanusis telefonas veikia su Google Android 1.5 operacine sistema, kuri, tenka pripažinti, yra gana sena. Tenka pastebėti, kad LG ją kiek patobulino, tačiau tai nesulyginama su tuo, ką HTC padarė Hero telefone su ta pačia Android 1.5 operacine sistema ir Sense vartotojo sąsaja.</p>
<p>Čia taipogi sutinkame vos tris namų langus, į kuriuos galime įdėti įtaisus, nuorodas ar aplankus. Numatytuose nustatymuose yra pajungta LG sukurta aplinka, kurioje matome mums įprastus keturis mygtukus, skirtus akimirksniu išsikviesti numerio rinkimą, kontaktus, žinutes bei meniu. Tą patį esame mate daugelyje kitų LG telefonų, įskaitant ir ne Android operacine sistema pagrįstus.</p>
<div class="imgright"><img src="http://sb.technews.lt/LGGW620/Mazos/2.png"  /></div>
<p><img src="http://sb.technews.lt/LGGW620/Mazos/1.png" /></p>
<p>Tęsiant kalbą apie pakeitimus, kitaip nei daugelyje kitų modelių, namų langai eina ratu. Tai reiškia, jog čia nėra pabaigos. Slinkdami pirštu jūs prieisite prie trečiojo namų langų ir padarę tą patį dar kartą tiesiog sugrįšite į pirmąjį namų langą. Pavyzdžiui, HTC Hero telefone jūs užstrigtumėte ir turėtumėte grįžti atgal. Žinoma, tai nebloga funkcija, bet atsižvelgus į tai, kad čia yra vos trys namų langai, o ne septyni, kaip yra HTC Hero atveju, tai neduoda apčiuopiamos naudos. Pranešimų skyriuje (angl. notification area) yra vienas vienintelis pasikeitimas – mygtukai išjungti ir pajungti WiFi bei Bluetooth ryšius. Jūs veikiausiai sakysite, kad tokių įrankių jūs galite susirasti ir Android parduotuvėje, tačiau čia nieko ieškoti nereikia.</p>
<div class="imgright"><img src="http://sb.technews.lt/LGGW620/Mazos/4.png"  /></div>
<p><img src="http://sb.technews.lt/LGGW620/Mazos/3.png" /></p>
<p>LG GW620 neturi visų standartinių Google Android telefonams būdingų mygtukų, kurių dažniausiai būna keturi. Čia yra dingęs paieškos mygtukas, tačiau tai menka problema. Vos tik spustelėję meniu mygtuką jums pateikiama opcija „ieškoti“, o į pradinį namų langą įsidėjus „Google paieškos“ įrankį, net nepastebima, kad telefone kažko trūksta.</p>
<div class="imgright"><img src="http://sb.technews.lt/LGGW620/Mazos/6.png"  /></div>
<p><img src="http://sb.technews.lt/LGGW620/Mazos/5.png" /></p>
<p>Patobulintas ir pats meniu, tačiau sunku pasakyti, ar tai geras sprendimas. Visos su telefonu pateikiamos programos į suskirstytos į keturis skyrius. Mes kalbame apie ryšius, daugialypę terpę, priemones bei Google programas. Visus jūsų per Android parduotuvę įsigytos programos atsidurs atsisiuntimų skyriuje, kas kiek erzina. Telefonas nesupranta, kas tai per programa, tad jūs patys turėsite piktogramas perkelti į tam tikrą skyrių, pavyzdžiui Opera Mini 5 į ryšių, o Taks Killer – į priemones.</p>
<div class="imgright"><img src="http://sb.technews.lt/LGGW620/Mazos/8.png"  /></div>
<p><img src="http://sb.technews.lt/LGGW620/Mazos/7.png" /></p>
<p>Žinoma, LG siūlo ir opciją operacinę sistemą paversti daugiau į mums įprastą, Google Android 1.5 numatytąją. Tai atlikus pradingsta mūsų minėti keturi LG mygtukai, taip pat programos išdėstomos įprasta tvarka, tai yra pagal abėcėlę. Nepaisant to, kompanijos modifikuotos nuorodų ikonos lieka tos pačios. Tiesa, čia taipogi galimas pakeitimas. Pasirinkus vaikiškąjį Appet stilių visos ikonos pavirsta į neaiškius padarus, kaip ir telefono darbalaukio fonas.</p>
<div class="imgright"><img src="http://sb.technews.lt/LGGW620/Mazos/10.png"  /></div>
<p><img src="http://sb.technews.lt/LGGW620/Mazos/9.png" /></p>
<div class="imgright"><img src="http://sb.technews.lt/LGGW620/Mazos/12.png"  /></div>
<p><img src="http://sb.technews.lt/LGGW620/Mazos/11.png" /></p>
<p>LG mums pasiūlo daugiau įrankių, nei yra standartiniame Google Android 1.5 pakete, tad tai tikrai džiugina. Verta pastebėti, kad vartotojo sąsaja veikė gana neblogai, tačiau kartais užtrikdavo. Ypač tai buvo pastebima įjungus telefoną, kai atrodo, kad galima juo naudotis, tačiau jis nereaguoja į jokius veiksmus ir atsigauna tik po gerų dešimties sekundžių.</p>
<p><b>Ekranas</b></p>
<p>LG GW620 ekranas nėra kažkuo ypatingas. Tai įprastas lietimui jautrus trijų colių ekranas, kuris pasižymi HVGA rezoliucija, kuri yra 320x480 taško. Čia pigumas ypač jaučiamas, nes LG mums parūpino paspaudimui, o ne prisilietimui jautrų ekraną, ką matome brangesniuose modeliuose.</p>
<p>Ką tai reiškia? Tai reiškia, jog GW620 ekranas nėra toks geras, kaip mūsų minėto HTC Hero atveju. Nepaisant to, šis yra gana geras, jį lyginant su kitais paspaudimui jautriais ekranais. Jis gana neblogai atvaizduoja spalvas patalpose, tačiau užšvietus saulei šis įspūdis pradingsta. Nepaisant to, spalvų atvaizdavimas patalpose galėtų būti kiek geresnis, nes brangesniuose modeliuose įžiūrimas didesnis detalumas, nei mūsų bandomame LG GW620 telefone.</p>
<p>Net nežvelgiant į tai, kad LG GW620 ekranas yra paspaudimui jautrūs, jame nėra jokios funkcijos, kuri leistų tekstą rašyti ranka. Žinoma, tai būtų daugiau pasižaidimui skirtas įrankis, nes pilnos, kokybiškos QWERTY klaviatūros, tenka pripažinti, nepakeis niekas.</p>
<p><b>Interneto naršyklė</b></p>
<p>LG GW620 išmanusis telefonas naudoją standartinę Google Android interneto naršyklę kaip numatytąją, kurią pogrindyje dar mėgstama pavadinti Chrome Lite vardu. Ši interneto naršyklė visad buvo geras aspektas Google Android operacinėje sistemoje, LG GW620 nėra išimtis, o dar pridėkime pilną QWERTY klaviatūrą ir mes iš LG gauname puikų derinį.</p>
<p>Naršyklės dizainas toks pat minimalistinis, kaip ir įprastoje Google Android operacinėje sistemoje, tačiau ir čia LG prikišo savo nagus. Prie standartinio adresų langelio, priartinimo ir nutolinimo mygtukų, jūs dešinėje pusėje išvysite ir mažą, permatomą strėlytę, kurią nuspaudę išskleisite šešis skirtingus mygtukus – perkrauti puslapį, eiti atgal, į priekį, pereiti į adresyno įrašus, pajungti kelių langų rėžimą ir patekti į nustatymus. Visos šios funkcijos atliekamos vos pora paspaudimų.</p>
<div class="imgright"><img src="http://sb.technews.lt/LGGW620/Mazos/14.png"  /></div>
<p><img src="http://sb.technews.lt/LGGW620/Mazos/13.png" /></p>
<p>Nuspaudus namų mygtuką mums atsiveria dar keletas opcijų, įskaitant atsisiuntimų langą, teksto nukopijavimo įrankį ir adreso įvedimo mygtuką. Tiesa, LG GW620 adresą įvesti yra daug paprasčiau, nei jūs galvojate. Tereikia nuspaudi bet kurį QWERTY klaviatūros mygtuką ir adresų langelis jums atsivers pats, o tada su klaviatūra tereikės suvesti jūsų norimą adresą. Aš nežinau, kiek daugiausiai naujų kortelių gali palaikyti interneto naršyklė, tačiau pajungęs šešis skirtingus nepajutau jokių nepatogumų.</p>
<div class="imgright"><img src="http://sb.technews.lt/LGGW620/Mazos/16.png"  /></div>
<p><img src="http://sb.technews.lt/LGGW620/Mazos/15.png" /></p>
<p>Tiesa, viskas nėra taip jau gerai. Didelis minusas tas, kad GW620 neleidžia interneto puslapių priartinti tiesiog du kartus spustelėjus ant ekrano ar panaudojus man įprastą puslapio priartinimą imituojant žirklių darbą (angl. pinch-zoom) su savo dvejais pirštais. Naršyklė taip pat nepalaiko Adobe Flash technologijos, nes naudoją seną Android 1.5 operacinę sistemą. Taigi jūs nematysite nei Flash žaidimų, nei video failų. Vienintelis būdas pažiūrėti YouTube naudotis jau instaliuota programine įranga.</p>
<div class="imgright"><img src="http://sb.technews.lt/LGGW620/Mazos/18.png"  /></div>
<p><img src="http://sb.technews.lt/LGGW620/Mazos/17.png" /></p>
<p><b>Pokalbiai, SMS ir elektroninis paštas</b></p>
<p>Telefone pokalbiams nėra skirta daug dėmesio, tačiau viskas savo vietose ir lengvai suprantama. Spustelėjus numerio rinkimo mygtuką apatinėje vienoje iš namų langų juostoje jūs pateksite į numerio rinkimą ir matysite tris kitus pasirinkimus viršutinėje juostoje – patekti į paskutinius skambučius, kontaktus ar grupes. Žinoma, į kontaktus galima patekti dar greičiau, tiesiog spustelėjus kontaktų mygtuką jau minėtoje apatinėje juostoje viename iš namų langų.</p>
<div class="imgright"><img src=" http://sb.technews.lt/LGGW620/Mazos/20.png"  /></div>
<p><img src=" http://sb.technews.lt/LGGW620/Mazos/19.png" /></p>
<p>Visas įdomumas prasidėjo panorus išbandyti elektroninio pašto programą. Kaip bebūtų keista, jų čia net keturios – Google Gmail, Moxier Mail, Android E-Mail bei LG My E-Mail. Tai tikrai mane kiek sumaišė, nors savajame HTC Hero visą laiką naudojau tik Google Gmail klientą, nes turiu Gmail pašto dėžutę, mano užduotis buvo išbandyti ir kitas tris pašto programas, kurias ir apžvelgsime.</p>
<p>Apie Google Gmail pašto klientą mes nekalbėsime, nes tai toks pats standartinis klientas, kaip ir bet kokiame kitame Android telefone. Vienu spustelėjimu jūs patenkate į savo Gmail paskyrą ir galite perskaityti gautus laiškus, atrašyti ar ištrinti juos. Na, daugybe funkcijų, kaip ir tikroje dėžutėje jūsų asmeniniame kompiuteryje.</p>
<div class="imgright"><img src=" http://sb.technews.lt/LGGW620/Mazos/22.png"  /></div>
<p><img src=" http://sb.technews.lt/LGGW620/Mazos/21.png" /></p>
<p>Dabar apie pašto paslaugas, kurias mačiau pirmą kartą, kaip kad LG My E-Mail. Vienas iš didžiausių šio elektroninio pašto klientų pranašumų yra galimybė pridėti ne vieną, bet kelias elektroninio pašto paskyras ir skaityti paštą viename lange. Tai tikrai turėtų praversti tiems, kurie nesinaudoja viena elektroninio pašto dėžute. Toliau viskas gana įprasta – skaitote, atrašote, trinate. Kalbant apie vartotojo sąsają, juostoje jūs matysite LG My E-Mail langą, kuriame bus jūsų paskyros, prisijungimo būsena ir kalendorius, o daugiau į dešinę kitos piktogramas – Gmail, Yahoo, AOL ir taip toliau.</p>
<div class="imgright"><img src=" http://sb.technews.lt/LGGW620/Mazos/24.png"  /></div>
<p><img src=" http://sb.technews.lt/LGGW620/Mazos/23.png" /></p>
<p>Standartinis Google Android elektroninio pašto klientas taip pat nėra blogas pasirinkimas, o Gmail pašto dėžutę jis sukonfigūravo greitai ir automatiškai. Viskas labai panašu į Google Gmail klientą, skirtumas tik tas, jog čia veikia ir kitos elektroninio pašto dėžutes, o dizainas – kiek niūrokas. Taip pat čia žinutes pateikiamos ne pokalbio, tačiau aplankų struktūra.</p>
<div class="imgright"><img src=" http://sb.technews.lt/LGGW620/Mazos/26.png"  /></div>
<p><img src=" http://sb.technews.lt/LGGW620/Mazos/25.png" /></p>
<p>LG GW620 turi Moxier programų paketą, kuris Google Android parduotuvėje kainuoja 25 JAV dolerius, o LG čia jį mums pateikia nemokamai. Jo pranašumas yra tas, kas jis kuo puikiausiai bendrauja su Microsoft Exchange Server 2003 bei Exchange Server 2007 servisais ir leidžia susinchronizuoti kontaktus, kalendorių bei užduotis, kurias reikia padaryti.</p>
<div class="imgright"><img src=" http://sb.technews.lt/LGGW620/Mazos/28.png"  /></div>
<p><img src=" http://sb.technews.lt/LGGW620/Mazos/27.png" /></p>
<p>Nepaisant to fakto, kad ištraukiama QWERTY klaviatūra susilaukė pagyrų, žinučių rašymo sistemą reikia ne pagirti, o tik išpeikti. Rašymui palikti tik viena eilutė, tad tai apsunkina darbą, o prašnekus apie virtualias klaviatūras, jums suteikiama tik įprasta skaičių klaviatūra su trejomis raidėmis ant kiekvieno skaičiaus, kaip įprastame jūsų telefone ne su liečiamu ekranu ir klaviatūra. Tai reiškia, kad norint ką nors parašyti, jums dažniausiai norom, ar nenorom teks išsitraukti klaviatūrą. Gerai nors tai, kad žinučių rašymo programinė įranga mums siūlo teksto kopijavimo funkciją.</p>
<p><b>Integruota foto kamera</b></p>
<p>Telefone yra įtaisyta įprasta penkių megapikselių kamera su auto fokusavimu, tačiau ši kamera, kitaip nei kai kuriuose gaminiuose, turi ir LED blykstę. Kalbant apie fotografavimo programinės įrangos sąsają, ji visiškai pakeista ir niekuo nepanaši į Google Android įprastinę.</p>
<p>Visų pirma programinės įrangos sąsaja yra mūsų testuoto LG BL40 bei LG Viewty Smart telefonuose esančios programinės įrangos kopija, visų antra – tai turi ir gerų, ir blogų vietų. Gerai yra tai, kad suteikiama daugybe įvairių nustatymų, blogai tai, kad viskas veikia pastebimai lėčiau.</p>
<p>Vartotojo sąsaja suskirstyta į šonus. Dešinėje pusėje mes matome nepermatomą pilką juostelę, kurioje yra mygtukas pakeisti rėžimą iš fotografavimo į filmavimo, išėjimo bei multimedijos paleisties mygtukai. Spustelėjus bet kur ekrane, ar meniu mygtuką, kairėje pusėje pasirodė daugiau galimybių – mastelio keitimas, šviesumo reguliavimas, blykstės reguliavimas, makro funkcija bei bendrų nustatymų mygtukas.</p>
<div class="imgright"><img src=" http://sb.technews.lt/LGGW620/Mazos/30.png"  /></div>
<p><img src=" http://sb.technews.lt/LGGW620/Mazos/29.png" /></p>
<p>Nuspaudus bendrų nustatymų mygtuką, patenkame į meniu, kuriame matome besisukantį ratą ir įvairius nustatymuos, kuriuose galime pakeisti vaizdo dydį, vaizdo kokybę, spalvų balansą ir taip toliau. Viskas atrodo labai gražiai, o nustatymų tikrai nemažai, tačiau besisukantis ratas ne visad nori suktis, o jei ir sukasi, tai labai lėtai. Jūs galite prieiti tik prie vieno pakeitimo vienu metu, o norėdami patekti į kitą, turėsite vis sukti ir sukti sunkiai besisukantį ratą, kas kiek erzina.</p>
<div class="imgright"><img src=" http://sb.technews.lt/LGGW620/Mazos/32.png"  /></div>
<p><img src=" http://sb.technews.lt/LGGW620/Mazos/31.png" /></p>
<div class="imgright"><img src=" http://sb.technews.lt/LGGW620/Mazos/34.png"  /></div>
<p><img src=" http://sb.technews.lt/LGGW620/Mazos/33.png" /></p>
<p>Šnekant apie fotografijų kokybę, nieko įspūdingo ir nesitikėjau. Na taip, fotografijos normalios, pakenčiamos, kaip telefonui labai neblogos, tačiau jose matomas šoks toks triukšmas, spalvų neatitikimas. Visgi nereikėtų pamiršti, jog tai nėra telefonas-fotoaparatas, kaip kitus modelius reklamuoja gamintojai, o tiesiog išmanusis telefonas su vidutine 5MP vaizdo kamera.</p>
<p><a class="ns" href="http://sb.technews.lt/LGGW620/Dideles/Test1.jpg">
<div class="imgright"><img src="http://sb.technews.lt/LGGW620/Mazos/Test1.jpg"  /></div>
<p></a><a class="ns" href="http://sb.technews.lt/LGGW620/Dideles/Test2.jpg"><br /><img src="http://sb.technews.lt/LGGW620/Mazos/Test2.jpg" /><br /></a></p>
<p><b>Multimedija</b></p>
<p>LG GW620 turi akiai malonią paveikslėlių galeriją, su 3D afektais. Viskas veikia nuostabiai gerai, o tai atrodo gražiai ir vartotojams turėtų patikti. Tenka LG pagirti, nes 3D afektai yra dažniausiai matomi tik Android 2.0 ir naujesnėse šios operacinės sistemos versijose, tačiau LG perkėlė tai į Android 1.5.</p>
<p>Taipogi siūloma galimybė visas fotografijas išsiųsti elektroniniu paštu, į savo MySpace ar Picasa paskyras, kas yra gana maloni funkcija. Viską taipogi galima atlikti ir su Moxier Mail ar LG My Email programine įranga, kuri jau būna įdiegta telefone. Deja, tačiau įgimtos funkcijos, kuri leistų fotografijas persiųsti Bluetooth ryšiu nėra, tad reikės paieškoti programos Android parduotuvėje.</p>
<div class="imgright"><img src=" http://sb.technews.lt/LGGW620/Mazos/36.png"  /></div>
<p><img src=" http://sb.technews.lt/LGGW620/Mazos/35.png" /></p>
<p>Nepaisant to, kad dvigubo paspaudimo priartinimo ypatybė nėra galima interneto naršyklėje, ką mes ir minėjome, ši funkcija kuo puikiausiai veikia galerijoje. Blogai yra tai, kad dėl akselerometro nebuvimo mums tenka ištraukti klaviatūrą norint fotografijas peržiūrėti horizontaliai, kas kiek trikdo, nes jei būtų akselerometras, mums tereikėtų telefoną paversti šonu.</p>
<p>Video failų grotuvas taip pat papildytas įvairiausiomis funkcijomis ir yra nestandartinio dizaino. Multimedijos grotuvas nėra kažkoks inovacijų kratinys, tiesiog jis turi DivX ir XviD video failų palaikymą, kas yra labai reta tiek Android, tiek ir kitose operacinėse sistemose. Nepaisant to, daugelis video failų vis tiek neveikia ir juos reikia konvertuoti su suteikiama programine įranga.</p>
<div class="imgright"><img src=" http://sb.technews.lt/LGGW620/Mazos/38.png"  /></div>
<p><img src=" http://sb.technews.lt/LGGW620/Mazos/37.png" /></p>
<p>LG GW620 turi daug elektroninio pašto klientų, telefonas turi ir du muzikos grotuvus. Vienas iš jų yra multimedijos grotuvo dalis, kitas – standartinis Google Android operacinės sistemos grotuvas. LG pateikiamas grotuvus yra labai panašaus dizaino, kaip ir kituose LG telefonuose, tačiau neturi daugybės funkcijų, kaip ir standartinis grotuvas – nei ekvalaizerio, nei vizualizacijos ir taip toliau.</p>
<div class="imgright"><img src=" http://sb.technews.lt/LGGW620/Mazos/40.png"  /></div>
<p><img src=" http://sb.technews.lt/LGGW620/Mazos/39.png" /></p>
<div class="imgright"><img src=" http://sb.technews.lt/LGGW620/Mazos/42.png"  /></div>
<p><img src=" http://sb.technews.lt/LGGW620/Mazos/41.png" /></p>
<p>Keisčiausia yra tai, kad nuspaudus fizinį muzikos grotuvo mygtuką, kuris yra dešinėje telefono pusėje, jūs patenkate ne į išvaizdesnį ir kiek geresnį LG muzikos grotuvą, tačiau į standartinį Google Android. LG galime pagirti už tai, kad ji nuveikė didelį darbą tobulindama Android operacinę sistemą, tačiau kai kas nėra padaryta iki galo, kaip kad tokie minėti niuansai, kurie man nėra visiškai suprantami.</p>
<p><b>Visa kita</b></p>
<p>Šioje pastraipoje pakalbėsime apie tai, kas liko. Visų pirmiausia norėčiau pradėti nuo telefono ryšių, apie kuriuos trumpai. LG GW620 turi 3G ryšio laikymą iki 7,2Mbps, kas yra gana standartinė ypatybė išmaniuosiuose telefonuose. Čia taip pat sutinkame WiFi ir Bluetooth 2.0 bevielius ryšius, integruotą GPS imtuvą. Viskas ko reikia ir nieko daugiau.</p>
<p>Prie dviejų muzikos grotuvų LG prie savo išmaniojo telefono mums pateikia ir FM radijo imtuvą, kurio sąsaja paprasta ir buvo matyta LG BL40 telefone – besisukantis ratas, kurį sukdami keisime dažnius, bei 48 stočių išsaugojimo galimybė. Kas labai nepatiko, tai funkcijos nebuvimas radiją groti per garsiakalbius.</p>
<div class="imgright"><img src=" http://sb.technews.lt/LGGW620/Mazos/44.png"  /></div>
<p><img src=" http://sb.technews.lt/LGGW620/Mazos/43.png" /></p>
<p>Ir pabaigai Google Maps programinė įranga, kuri yra standartinė. Na žinoma, kaipgi be jos, jei telefone yra GPS imtuvas. Galiu paminėti faktą, kad GPS imtuvo neįmanoma išjungti/įjungti, kaip yra, tarkime, HTC Hero telefone. Jūs tiesiog pajungsite Google Maps programinę įrangą ir imtuvas įsijungs pats, o ją išjungus, automatiškai išsijungs. Visas procesas, jei dangus „švarus“, trunka vos porą minučių.</p>
<div class="imgright"><img src=" http://sb.technews.lt/LGGW620/Mazos/46.png"  /></div>
<p><img src=" http://sb.technews.lt/LGGW620/Mazos/45.png" /></p>
<p><b>Išvada</b></p>
<p>LG GW620 taikosi į pirkėjus, kurių piniginė nėra tokia stora, kad jie įsigytų HTC Desire ar kitą aukštos klasės išmanųjį telefoną. Lietuvoje šis telefonas kainuoja viso labo apie 950 litų, tad savo pirkėjus tikrai suras. Iš pažiūros telefonas naudoja standartinę Google Android 1.5 operacinę sistemą, tačiau tai tik pirmasis įspūdis. Šie tiek ilgiau pažaidus su telefonu iškart pamatoma, ką LG čia nuveikė, o tenka pripažinti, kad nuveikė daug, nors kai kurių pakeitimų tikrai reikėtų.</p>
<p>Ar LG GW620 įvykdė savo užduotį, tai yra tapti draugišku telefonu? Sunku į šį klausimą atsakyti, na taip, Google Android operacinė sistema niekad nebuvo nesuvokiamas dalykas, o LG pakeitimai ją vartotojui padarė dar labiau draugiškesnę. Viskas suprantama ir labai aišku, nors kiek kitaip, nei kituose gaminiuose.</p>
<p>Kalbant atvirai, man LG GW620 dizainas nėra prie širdies, tačiau dėl skonio nesiginčijama. Galiu drąsiai pasakyti, kad man labai patiko microSD kortelės anga šone, taip pat nuostabi visavertė QWERTY klaviatūra, tad šį telefoną lyg ir būtų galima pavadinti geru, jei ne Google Android 1.5 operacinė sistema, kuri yra labai sena. LG per keletą mėnesių taipogi nepateikė jokių atnaujinimų. Jei jame veiktų Google Android 2.1 operacinė sistema su LG pakeitimas, tai būtų šaunus telefonas, o dabar tiesiog vidutiniokas.<br /></p>
