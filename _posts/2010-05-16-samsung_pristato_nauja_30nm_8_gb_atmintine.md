---
layout: post
status: publish
published: true
title: Samsung pristato naują 30nm 8 Gb atmintinę
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4808
wordpress_url: http://localhost/site/new/samsung_pristato_nauja_30nm_8_gb_atmintine/
date: '2010-05-16 11:49:25 +0300'
date_gmt: '2010-05-16 11:49:25 +0300'
categories:
- Naujienos
---
<div class="imgright"><img src="http://www.part.lt/img/d8a7ae30e2b028f1d7d938b867f0a486204.jpg"  /></div>
<p>Samsung Electronics pristato 8 gigabitų atmintinę OneNAND, kurioje įdiegta pažangi ir funkcionali 30 nanometrų informacijos apdorojimo technologija. Pritaikius vieno lygio ląstelės NAND atmintinės korpusą, naujas didelės talpos OneNAND užtikrina galimybę patikimiau saugoti duomenis išmaniuosiuose telefonuose. Šiuo metu didelės talpos atmintinė OneNAND diegiama daugelyje produktų, kurie bus išleisti iki mėnesio pabaigos.</p>
<p>"Džiaugiamės matydami, kad mūsų pažangusis 30 nm NAND modelis plačiai pritaikomas sumaniuosiuose telefonuose. 8 Gb atmintinė OneNAND puikiai papildys mūsų gausų pažangių mobiliųjų atmintinių rinkinį,“ - sakė Sejinas Kimas, Samsung Electronics atmintinių planavimo ir diegimo padalinio viceprezidentas. „Naujasis OneNAND ne tik padidins sumaniųjų telefonų talpą, bet ir leis įdiegti papildomas funkcijas, kurios reikalingos vartotojams. Tai praplečia OneNAND atmintinių rinkos ribas.” </p>
<p>8 Gb atmintinė OneNAND turi patobulintas funkcijas ir patikimą SLC korpusą. OneNAND atmintinė duomenis atkuria 70 MB/s greičiu, t.y. 4 kartus greičiau nei įprastos NAND atmintinės (17 MB/s). Ši atmintinė gali saugoti didelį kiekį duomenų, naudojamų sumaniuosiuose telefonuose su jutikliniais ekranais ir kitomis didelės raiškos savybėmis. Be to, įdiegus 30 nm technologiją, Samsung padidino įrenginio efektyvumą 40 procentų, palyginus su ankstesniąja 40 nm. </p>
<p>Nuo 2004 m. Samsung vis plačiau diegė OneNAND atmintines, kurios buvo pripažintos kaip ypač funkcionalios, nes gali būti naudojamos mobiliuosiuose telefonuose neplėtojant atskiros programinės įrangos.</p>
<p>Atmintinė OneNAND informaciją įrašo greičiau nei NAND tipo atmintinės, todėl puikiai veikia kaip apsauginis atminties buferis, galintis dideliu greičiu atkurti informaciją dėl įdiegtos NOR flash tipo sąsajos.</p>
<p>Remiantis rinkos tyrimų bendrovės iSuppli prognozėmis, pasaulinė paklausa integruojamoms NAND atmintinėms mobiliuosiuose telefonuose 2010 m. pasieks 1,1 milijardo vienetų (skaičiuojant pagal 1 GB ekvivalentą), o 2011 m. padidės daugiau nei dvigubai iki 2,5 milijardo 1 GB vienetų. </p>
