---
layout: post
status: publish
published: true
title: Western Digital gali įsigyti Hitachi? (Atnaujinta)
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5660
wordpress_url: http://localhost/site/new/western_digital_gali_isigyti_hitachi/
date: '2011-03-08 14:44:36 +0200'
date_gmt: '2011-03-08 14:44:36 +0200'
categories:
- Naujienos
---
<div class="imgright"><img src="http://technews.lt/upload/Hitachi-Travelstar-7K500-2.5-inch-500GB-7200RPM-Hard-Drive.jpg"  /></div>
<p>Viena iš daugiausiai kietųjų diskų pasauliniu mastu parduodančių kompanijų Western Digital, dar žinoma tiesiog WD santrumpa, paskelbė apie planus įsigyti savo konkurentą Hitachi ir taip sustiprinti pozicijas kietųjų diskų rinkoje.</p>
<p>Teigiama, jog sandorio suma siektų 4,25 milijardus JAV dolerių. Už japonus Hitachi Western Digital sumokėtų 3,5 milijardus JAV dolerių, o kitą sumos dalį Hitachi savininkai gautų kaip Western Digital kompanijos akcijas. Taip pat du Hitachi valdybos nariai galės patekti į bendrą kompanijų direktorių tarybą.</p>
<p>Galime priminti, kad tiek Western Digital, tiek ir Hitachi gamina kietuosius diskus staliniams, nešiojamiesiems kompiuteriams bei serveriams. Neaišku, kokie susiliejus kompanijoms Hitachi modeliai išliks rinkoje, bet viena aišku, kad WD asortimentas kiek padidės.</p>
<p><b>Atnaujinta:</b> Western Digital ir Hitachi kietųjų diskų padalinys patvirtino susijungimą. Tiesa, sandėris turėtų būti baigtas tik trečiajame šių metų ketvirtyje, o Hitachi kietųjų disko padalinio vadovaujantis pareigūnas Styvas Milliganas taps WD prezidentu, o kiti du Hitachi valdybos nariai galės patekti į bendrą kompanijų direktorių tarybą.</p>
