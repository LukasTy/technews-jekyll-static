---
layout: post
status: publish
published: true
title: YouTube teiks filmų nuomos paslaugas?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4016
wordpress_url: http://localhost/site/new/youtube_teiks_filmu_nuomos_paslaugas/
date: '2009-09-04 17:11:07 +0300'
date_gmt: '2009-09-04 17:11:07 +0300'
categories:
- Naujienos
---
<div class="imgright"><img src="http://t3.gstatic.com/images?q=tbn:uG9PhuBLX4dJJM:http://stan.uio.no/blog/isne/youtube_logo.jpg"  /></div>
<p>Vis labiau klabama apie tai, kad interneto gigantui Google priklausanti vaizdo įrašų transliavimo svetainė YouTube gali pradėti filmų nuomos paslaugas bei šiuo metu derasi su Holivudo studijomis. AP praneša, kad šią informaciją gavo iš ypač patikimų šaltinių.</p>
<p>Jei ši informacija iš tiesų pasitvirtins, YouTube taps Apple iTunes ir kitų panašių analogų konkurentu. Atsižvelgiant į tai, kad YouTube sutraukia milijonus lankytojų, ji turi daug potencialo. Šaltiniai, kurie pranešė apie šią galimybę, norėjo likti anonimiškais, nes derybos vis dar vyksta, o, pasak jų, liko nutarti tik išleidimo datas bei nuomos kainas.</p>
<p>Google tai leistų YouTube paversti kiek kitokio tipo portalu. Iš esmės dabar YouTube visas pajamas surenka tik iš reklamos, o papildomos, apmokamos paslaugos, tikrai padidintų YouTube gaunamas pajamas. Kaip rašo The Wall Street Journal, toliausiai yra pažengta su Lions Gate, Warner Bros ir Metro Goldwyn Mayer kino studijomis, kurios taip pat su YouTube turi pasirašiusios reklamos pajamų dalijimosi sutartis.</p>
<p>Kompanijos atstovas spaudai nenorėjo patvirtinti šios informacijos, tačiau užsiminė, kad bendrovė ir toliau siekia išplėsti bendradarbiavimo mastą su kino kompanijoms bei vartotojams pasiūlyti naujas paslaugas. Tikėtina, jog jau šį, ar kitą mėnesį, YouTube pradės naujosios paslaugos bandomąjį laikotarpį, o naujo filmo nuomos kaina neturėtų būti mažesnė nei 2,5 JAV dolerio. Žinoma, kiekviena kino studija turės savo sąlygas, kad apsaugoti DVD diskų pardavimus ir filmo pasirodymą nuomoje nutęs mėnesiui ar dvejiems, nors Warner Bros naudoja visiškai kitokią taktiką, kuri pasiteisino.<br /></p>
