---
layout: post
status: publish
published: true
title: Nvidia išleidžia 3D pramogų akinius
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3035
wordpress_url: http://localhost/site/new/nvidia_isleidzia_3d_pramogu_akinius/
date: '2009-01-21 15:29:51 +0200'
date_gmt: '2009-01-21 15:29:51 +0200'
categories:
- Naujienos
---
<div class="imgright"><img src="http://www.technews.lt/upl/Failai/3D_Nvidia_Glasses.jpg" border="1"></div>
<p>Neseniai praūžusioje <i>CES</i> parodoje, nors ir mažesniu mastu, susirinko tikrai nemažai įvairių kompanijų, kurios pristatė naujausius savo produktus. Štai gerai visiems pažįstama lustų rinkinių ir grafikos procesorių gamintoja <i>Nvidia</i> savo stende pristatė ne tik jau ne kartą aptarinėtas <i> 285/295 GTX</i> vaizdo plokštes, <i>Ion</i> platformą ar nešiojamųjų grafikos procesorius, bet ir trimačio vaizdo skaitmeninius akinius.<br />
<br><br />
<br>Naujieji akiniai turėtų priversti pasijusti tarytum trijų matmenų kine ir suteikti aukščiausią kokybę už namų vartotojams įkandama kainą, kuri sieks 199 JAV dolerius. Kaip už akinius tai tikrai nėra mažai, tačiau užkietėję video žaidimų entuziastai nesigailės investuoti į tokią įrangą, kadangi <i>Nvidia</i> patikino, jog išleidimo metu šiuos akinius palaikys daugiau kaip 300 žaidimų. Gamintojas glaudžiai bendradarbiavo su žaidimų kūrėjais su kuriais įgyvendino realistiškesnį ir interaktyvesnį trimatį pojūtį.<br />
<br><br />
<br>Jie yra pritaikyti naudojimui su 120 Hz dažnio monitoriais ir pati <i>Nvidia</i> siūlo ne žemesnės klasės nei <i>8800 GT</i> serijos vaizdo plokštės. Veikimo mechanizmas ganėtinai paprastas – įdiegiate specialias tvarkykles, kurios, esant reikalui, kreipiasi į originaliąsias vaizdo plokštės tvarkykles. Pastarosios savo ruožtu įjungia 3D režimą. Specialių tvarkyklių įdiegimas sumažins jūsų vaizdo procesoriaus ir apskritai žaidimo spartą apie 30-čia procentų, kas palyginus su prieš tai buvusiais gamintojo bandymais (50 % sumažėjusi sparta) yra kur kas geriau.<br />
<br><br />
<br>Akiniai komunikuoja su kompiuteriu infraraudonųjų spindulių technologijos būdu, kas leidžia mėgautis visiška laisve, be jokių laidų iki 6 metrų atstumu. Lęšiai esantys akiniuose geba sinchronizuoti vienas su kitu ir keisti savo posvyrio kampą taip efektyviai 120 Hz dažnį išskaidant po 60 Hz kiekvienai akiai. Nors tokios technologijos pagrindu veikiantys akiniai jau kurį laiką yra rinkoje, <i>Nvidia</i> patobulino savąjį produktą keliais džiuginančiais niuansais, kaip antai 40 valandų „talpos“ baterija, pakraunama per miniUSB jungtį.<br />
<br><br />
<br>Kai kurie kompiuteriniai žaidimai turi didesnes specialiųjų efektų galimybes, kurias idealiai išnaudos šie 3D akiniai. Štai populiariausiojo pasaulyje internetinio vaidmenų žaidimo papildyme <i>World of Warcraft: Wrath of the Lich King</i> įgyvendintas efektas, kuris naudojantis šiais akiniais privers jus pamatyti kaip iš ekrano tiesiai į jus skrenda drakonas.<br />
<br><br />
<br>Akiniai svers tikrai nedaug – 50 gramų. Maža to juos bus galima užsidėti ir jau nešiojantiems akinius žmonėms, tiesiai ant „senųjų“, kadangi 3D akinių dizainas yra gana populiarus. <i>DailyTech</i> atstovui netgi pavyko susitikti su gamintojais ir išbandyti akinius „iš pirmų rankų“. Atsiliepimai nuteikia perspektyviai ir yra teigiami.<br />
<br><br />
<br><i>Nvidia</i> bendradarbiavo su daugeliu 120 Hz dažnio vaizduoklių gamintojų, kad užtikrintų būsimus pirkėjus, kad nekils jokių techninių nesklandumų. Dėl neaprobuotų monitorių savininkų, bendrovė negarantavo, bet minėjo, kad akiniai „turėtų dirbti“, bet „nėra jokios garantijos“.<br />
<br><br />
<br><br />
<br></p>
