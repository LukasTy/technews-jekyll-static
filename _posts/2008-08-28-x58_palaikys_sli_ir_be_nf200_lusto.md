---
layout: post
status: publish
published: true
title: X58 palaikys SLI ir be NF200 lusto
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 2372
wordpress_url: http://localhost/site/new/x58_palaikys_sli_ir_be_nf200_lusto/
date: '2008-08-28 19:22:10 +0300'
date_gmt: '2008-08-28 19:22:10 +0300'
categories:
- Naujienos
---
<p>Šiandien <i>NVISION</i> renginyje paaiškėjo, jog <i>Nvidia</i> leido <i>Intel</i> naudoti <i>SLI</i> technologiją <i>X58</i> lustų rinkinį turinčiose pagrindinėse plokštėse. Tam netgi nebus būtinas atskiras lustas, kaip buvo kalbėta iki šiol.<br />
<br><br />
<br><i>Nvidia</i> anksčiau buvo pareiškusi, jog negamins lustų rinkinių <i>Core i7</i> LGA1366 lizdo procesoriams (pigesniems LGA1160 lizdo procesoriams lustų rinkinį <i>Nvidia</i> ketina gaminti), bet leis <i>X58</i> plokščių gamintojams diegti <i>NF200</i> lustą su <i>SLI</i> palaikymu. Visgi ilgai nenorėjusi leisti <i>Intel</i> naudoti <i>SLI, Nvidia</i> suteiks galimybę mikroprocesorių milžinui su naujuoju lustų rinkiniu naudoti <i>SLI</i> su dviem ir trim vaizdo plokštėm, praneša <a class="ns" href="http://www.anandtech.com/cpuchipsets/intel/showdoc.aspx?i=3395"><i>Anandtech</i></a>.<br />
<br><br />
<br>Pateiktose diagramose matyti, jog sprendimai su <i>NF200</i> lustu bus skirti tik tiems, kurie norės didžiausios spartos naudodami tris <i>Nvidia</i> vaizdo plokštes (x16 + x16 + x16 pralaidumas). Plokštėse be <i>NF200</i> maksimalūs plokštėms teikiami pralaidumai sieks x16, x8 ir x8. Visgi naudojant dvi vaizdo plokštes be <i>NF200</i>, jos veiks x16 + x16 konfigūracijoje. Be to, abejotina, ar nedidelis spartos prieaugis su <i>NF200</i> bus vertas ženkliai pakilusios pagrindinės plokštės kainos ir papildomai išskiriamo šilumos kiekio.<br />
<br><br />
<br><br />
<br></p>
