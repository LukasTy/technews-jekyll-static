---
layout: post
status: publish
published: true
title: MSI GX640 žaidimų nešiojamasis
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4855
wordpress_url: http://localhost/site/new/msi_gx640_zaidimu_nesiojamasis/
date: '2010-06-09 14:22:29 +0300'
date_gmt: '2010-06-09 14:22:29 +0300'
categories:
- Multimedia įrenginiai
- Apžvalgos
---
<p><img src="http://sb.technews.lt/MSI.GX640/Dideles/header.png" /></p>
<p>Kompanija MSI mums pateikė savo žaidimų serijos atstovą – nešiojamąjį žaidimų kompiuterį GX640, kurį varo naujausi sprendimai iš Intel ir AMD. Šioje apžvalgoje pažiūrėsime, ar GX640 neturi akivaizdžių trukumų bei ar susitvarko su savo užduotimis žaidimų sferoje.</p>
<p>TURINYS: </p>
<p>>Šiek tiek apie MSI<br />
<br />>Pakuotė<br />
<br />>Dizainas bei jungtys<br />
<br />>Bendros specifikacijos<br />
<br />>Aparatinė įranga iš arčiau<br />
<br />>Ekranas ir garsiakalbiai<br />
<br />>Baterijos ištvermė<br />
<br />>Žaidimų spartos rezultatai<br />
<br />>Kitos įdomios ypatybės<br />
<br />>Išvada</p>
<p><b>Šiek tiek apie MSI</b></p>
<p>MSI (MicroStar) - gerai tiek Lietuvoje, tiek ir visame pasaulyje žinomas gamintojas, kokybiškais gaminiais užsitarnavęs pirkėjų palankumą. 1986 metais įsikūrusi kompanija geriausiai visiems pažįstama kaip pagrindinių plokščių gamintoja, tačiau jos prekių asortimente randame ir platų vaizdo plokščių, nešiojamų kompiuterių, „barebone“ rinkinių ir netgi serverių įrangos pasirinkimą. Kompanija savo padalinius turi Kinijoje, Čekijoje, Honkonge, Japonijoje, Korėjoje, Indijoje, Taivane, JAV, Kanadoje, Brazilijoje, Vokietijoje, Prancūzijoje, Australijoje, Nyderlanduose, Turkijoje, Jungtinėje Karalystėje, Rusijoje, Ukrainoje, Serbijoje ir Lenkijoje.</p>
<p><b>Pakuotė</b></p>
<p>Iš pat pradžių teko kiek nustebti, nes MSI GX640 nešiojamasis atkeliavo neišvaizdžioje, kartoninėje dėžėje. Pagalvojau, jog joje ir rasiu patį nešiojamąjį bei visą likusią pakuotę, tačiau buvau maloniai nustebintas, nes MSI įpakavo GX640 dėžę dėžėje. Mus pasitinka gana išvaizdi juoda dėžė, kurios priekyje bei gale šmėžuoja pavadinimas „G Serija“. G raidė čia, žinoma, reiškia žaidimus. Dešiniajame šone pateikiamos trumpos produkto specifikacijos, o kairėje – nurodomi bevielių ryšių suderinamumo klausimai. Mano galva, vietoje iš abiejų pusių parašyto serijos vardo reikėjo pavaizduoti nešiojamąjį – į jį pažvelgti neatidarius dėžutės galbūt ir būtų visai puiku, o dėžė atrodytų kiek gražiau ir išvaizdžiau.</p>
<p><a class="ns" href="http://sb.technews.lt/MSI.GX640/Dideles/2.JPG">
<div class="imgright"><img src="http://sb.technews.lt/MSI.GX640/Mazos/2.jpg"  /></div>
<p></a><a class="ns" href="http://sb.technews.lt/MSI.GX640/Dideles/1.JPG"><br /><img src="http://sb.technews.lt/MSI.GX640/Mazos/1.jpg" /><br /></a><br />
<br /><a class="ns" href="http://sb.technews.lt/MSI.GX640/Dideles/4.JPG">
<div class="imgright"><img src="http://sb.technews.lt/MSI.GX640/Mazos/4.jpg"  /></div>
<p></a><a class="ns" href="http://sb.technews.lt/MSI.GX640/Dideles/3.JPG"><br /><img src="http://sb.technews.lt/MSI.GX640/Mazos/3.jpg" /><br /></a></p>
<p>Atidarius dėžę matomas jos įpakavimas. Čia nieko išmoningo ar panašiai, tiesiog nešiojamasis įvyniotas į polietileninį maišelį bei iš abejų pusių įspraustas į kartoninius lakštus. Visas likęs turinys, įskaitant maitinimo kabelį ir instrukcijas, patalpintas atskiroje dėžutėje. Visas įpakavimas tiksliai atitinka dėžės išmatavimus, tad viduje niekas nesitabaluoja, o transportuojant pakuotę nereikia jaudintis dėl jos viduje esančio turinio.</p>
<p><a class="ns" href="http://sb.technews.lt/MSI.GX640/Dideles/6.JPG">
<div class="imgright"><img src="http://sb.technews.lt/MSI.GX640/Mazos/6.jpg"  /></div>
<p></a><a class="ns" href="http://sb.technews.lt/MSI.GX640/Dideles/5.JPG"><br /><img src="http://sb.technews.lt/MSI.GX640/Mazos/5.jpg" /><br /></a></p>
<p>Ir be jokios abejonės įdomiausioji dalis – pakuotės atidarymas. Ją sudaro pats MSI GX640 nešiojamasis, maitinimo kabelis, firminė, ypač tiksli lazerinė MSI pelė, 9 celių baterija ir šūsnis instrukcijų. Tai viskas, ko reikia darbui, bet nėra viskas, ką mums siūlo MSI. Kompanija reikėtų pagirti vien dėl to, jog į pakuotę įdėjo gana kokybišką pelė, o mes dar randame ir HDMI kabelį bei ekrano priežiūros rinkinį. Gamintojas net pasirūpino visais žaidimų nešiojamojo transportavimo klausimais – į neskoningą, kiek ankščiau minėtą kartotinę dėžę įdėjo ir firminę, juodą, patogią kuprinę, kurioje kuo puikiausiai telpa nešiojamasis ir kita pakuotėje siūloma įranga. Telieka tik paploti, tačiau ko mums trūksta? Iki pilnos laimės multimedijos pultelio ir net nepaisant to, kad čia – žaidimų kompiuteris, tačiau šiam prašymui aš turiu svarių priežasčių, apie kurias pakalbėsime kiek vėliau šioje apžvalgoje.</p>
<p><a class="ns" href="http://sb.technews.lt/MSI.GX640/Dideles/8JPG">
<div class="imgright"><img src="http://sb.technews.lt/MSI.GX640/Mazos/8.jpg"  /></div>
<p></a><a class="ns" href="http://sb.technews.lt/MSI.GX640/Dideles/7.JPG"><br /><img src="http://sb.technews.lt/MSI.GX640/Mazos/7.jpg" /><br /></a></p>
<p>Ir pabaigai kiek daugiau apie komplekte sutiktą pelę, instrukcijas bei smulkmenų, kurių pasigedau, bet kurios mums, kompiuterininkams, nesukeltų jokių didelių problemų. Tiesa pasakius, šiame skyrelyje pateikiama informacija apie MSI pateiktą mums „graužiką“ nebus visa, nes yra apie ką pakalbėti, tačiau skirti atskirą skyrių pelei taipogi nesinori. Tad plačiau apie ją pabaigoje, o dabar trumpai. </p>
<p><a class="ns" href="http://sb.technews.lt/MSI.GX640/Dideles/10.JPG">
<div class="imgright"><img src="http://sb.technews.lt/MSI.GX640/Mazos/10.jpg"  /></div>
<p></a><a class="ns" href="http://sb.technews.lt/MSI.GX640/Dideles/9.JPG"><br /><img src="http://sb.technews.lt/MSI.GX640/Mazos/9.jpg" /><br /></a></p>
<p>Kiek pavyko sužinoti, MSI neprekiauja žaidimų pele, kurią suteikia pakuotėje, tad pavadinimas logiškas, tiesiog kompanijos žaidimų pelė. Taip pat jokių kitų geresnių modelių kompanija lyg ir nesiūlo bei mums pateikia tą, ką turi geriausia. MSI „graužikas“ pasižymi gana dideliu, tiksliau 3200DPI optiniu sensoriumi, kuris, pasak kompanijos, suteikia kuo galima geresnį valdymo pojūtį. Pelė taipogi turi mažą ekranėlį, kuris praneša vartotojo pasirinkimus, kuriuos galima valdyti pateikta programine įranga. Jos pagalba taip pat galima nustatyti, ką programuojami mygtukai mums atliks darbo ar žaidimo metu. Tai yra savotiškos makro programos, apie kurias plačiau pakalbėsime kiek vėliau. Pelė taip pat turi sensoriaus jautrumo mažinimo mygtuką – spustelėjus jį, reikšmės keisis į 800, 1600 ar 3200DPI.</p>
<p><a class="ns" href="http://sb.technews.lt/MSI.GX640/Dideles/12.JPG">
<div class="imgright"><img src="http://sb.technews.lt/MSI.GX640/Mazos/12.jpg"  /></div>
<p></a><a class="ns" href="http://sb.technews.lt/MSI.GX640/Dideles/11.JPG"><br /><img src="http://sb.technews.lt/MSI.GX640/Mazos/11.jpg" /><br /></a></p>
<p>MSI GX640 yra pilnai paruoštas darbui – įjungus jį į elektros lizdą ir pajungus mus pasitinka jau instaliuota Windows 7 operacinė sistema, kuri paprašo įvesti jūsų vardą ir pasirinkti norimą kalbą. Šaunu, kad šiame pasirinkime yra ir lietuvių kalba. Lietuvių kalba yra ir trumpame vartotojo vadove, kuriame visa reikalinga informacija taipogi nurodoma gimtąją mūsų kalba. Šaunu, kad mūsų niekas neužmiršo, tačiau neradau vieno dalyko – kompaktinių diskų. Na taip, pelės valdymo programinė įranga yra, tačiau kur visos kitos reikalingos tvarkykles? Kompiuterininkai, kurie ateityje sumanys perrašyti Windows 7 operacinę sistemą, ar ja tiesiog pakeisti naujesne, turės viską susirasti patys.</p>
<p><a class="ns" href="http://sb.technews.lt/MSI.GX640/Dideles/14.JPG">
<div class="imgright"><img src="http://sb.technews.lt/MSI.GX640/Mazos/14.jpg"  /></div>
<p></a><a class="ns" href="http://sb.technews.lt/MSI.GX640/Dideles/13.JPG"><br /><img src="http://sb.technews.lt/MSI.GX640/Mazos/13.jpg" /><br /></a></p>
<p>Galime pripažinti, kad MSI mūsų nenuskriaudė, bet iki euforijos trūksta multimedijos valdymo pultelio, taip pat tvarkyklių. Be šių niuansų, kurie nėra jau tokia didžiulė problema, MSI GX640 pakuotė pasirodė esanti puikiai išbaigta – mums pateikiama ne tik kokybiška pelė ar HDMI kabelis, bet ir kuprinė. Net ir brangesnių modelių pakuotėse to kartais netenka matyti, nes kompanijos mums ne tik, kad neduoda pelės, tačiau galime užmiršti ir apie HDMI kabelį ar kuprinę pernešti nešiojamąjį kompiuterį.</p>
<p><b>Dizainas bei jungtys</b></p>
<p>MSI GX640 ekrano dangtis yra dengtas apdorotu aliuminiu, tad gana lengvai nusivalo ir atrodo gražiai, tačiau turi vieną minusą – labai gerai renka pirštų antspaudus. Aš liksiu prie savo nuomonės, kad grožis yra skonio reikalas, tačiau juodas korpusas su raudonu užbaigimu, bent jau man, atrodo net labai neblogai. Apatinė kompiuterio dalis, kaip ir visad, lieka padaryta iš plastmasės. Nepaisant to, pigimu tai tikrai nedvelkia ir dėl šios priežasties reikėtų kompanija tik pagirti.</p>
<p><a class="ns" href="http://sb.technews.lt/MSI.GX640/Dideles/16.JPG">
<div class="imgright"><img src="http://sb.technews.lt/MSI.GX640/Mazos/16.jpg"  /></div>
<p></a><a class="ns" href="http://sb.technews.lt/MSI.GX640/Dideles/15.JPG"><br /><img src="http://sb.technews.lt/MSI.GX640/Mazos/15.jpg" /><br /></a></p>
<p>Net nepravėrus nešiojamojo ekrano ir „neužvedus“ kompiuterio, į akis krenta aušinimo sistemos išdėstymas, nes vienintelis šoninis ventiliatorius yra dešinėje pusėje, būtent ten pat, kur aš laikysiu savo ranką bei gautą MSI „graužiką“. Nieko blogo nepagalvojau iki tol, kol nepasinaudojau kompiuteriu, kadangi jau tampa įprasta optinį įrenginį taisyti ne dešinėje, o kairėje pusėje, tačiau čia galėjo būti pasielgta kiek kitaip dėl tam tikrų priežasčių.</p>
<p>Tiesa pasakius nežinau, ar tai būtų sukėlę problemų, tačiau visas aušinimo sistemos išdėstymas galėjo būti kitoks. Bendra dizaino koncepcija man patinka, tačiau aušinimo sistema turėjo būti išdėstyta kitaip, nebent MSI galvojo, kad jų nešiojamąjį pirks tik kairiarankiai. Esmė tame, kad iš vienintelės šoninės aušinimo angos veržiasi visas esantis karštas oras, o šis kaitina ne tik mano ranką, tačiau ir graužiką. Galinėje nešiojamojo dalyje nepalikta jokios vietos – devynių celių baterija užima didelį plotą, o priedo mums įtaisytos HDMI, VGA bei maitinimo jungtis, taigi toje vietoje jokių aušinimo sprendimų ir nėra kur įmontuoti. Viskas išsispręstų, jei sprendimą apkeistumėme vietomis – optinis įrenginys ir visos jungtys atsirastų dešinėje pusėje, o aušinimo anga keliautų į kairę. Dabar tenka gerai pagalvoti, kur padėti ranką, nes nešiojamasis kaista, įkaista ir stalas bei šalia jo esantys prietaisai dešinėje pusėje.</p>
<p><img src="http://sb.technews.lt/MSI.GX640/Dideles/17.jpg" /></p>
<p>Tęsiant kalbą apie jungčių išdėstymą, priekinėje pusėje beveik nieko nėra, išskyrus tris LED indikatorius bei infraraudonųjų spindulių lęšį. O štai kairėje minėtas optinis įrenginys, kensingtono užraktas, RJ-11 jungtis, vienas USB prievadas bei garso prievado jungtys. Beje, nesitikėkite šiame nešiojamajame Blu-Ray ir ne tik todėl, jog šio ekranas nesugeba atvaizduoti Full HD rezoliucijos, bet ir dėl to, jog jo optinis įrenginys supranta tik CD bei DVD laikmenų formatus.</p>
<p><img src="http://sb.technews.lt/MSI.GX640/Dideles/18.jpg" /></p>
<p>Dešinėje kiek daugiau įvairovės – anga Express tipo korteliai, kiek žemiau kortelių skaitytuvas, toliau eina IEEE 1394 bei RJ-45 jungtys, o galiausiai užsibaigia dar vienu USB prievadu bei išorine SATA jungtimi, kurią taip pat galite panaudoti kaip įprastą USB 2.0 jungtį. Ir nepaisant to, kad šiame žaidimų kompiuteryje rasime praktiškai visko, ko reikėtų, man vis dar trūksta vienos USB jungties. Jei čia būtų ne trys galimos, tačiau keturios jungtys, viskas atitiktų mano poreikius bei norus. </p>
<p><img src="http://sb.technews.lt/MSI.GX640/Dideles/19.jpg" /></p>
<p>Ir pabaigai tai, ką sutinkame atidarę MSI GX640 dangtį. Smagu dėl to, jog nešiojamasis pasižymi pilnaverte klaviatūra, o tai reiškia, jog aš šneku apie papildomą skaičių klaviatūrą dešinėje pusėje. Taip pat joje pažymėti dažniausiai žaidėjų naudojami klavišai – krypčių bei WASD. Toks atributas nors ir nėra žymus, tačiau pabrėžia, jog čia – žaidimų kompiuteris. Mes kalbėjome apie šokią tokią multimedijos stoką šiame kompiuteryje, tačiau GX640 turi daugybe lietimui jautrių mygtukų. Vieni iš jų skirti multimedijai, kiti įjungti Bluetooth, WiFi ryšį ar integruotą interneto kamerą, taigi tai yra šioks toks patogumas mums, vartotojams, norintiems greitai atlikti vieną ar kitą veiksmą. O įdomiausia yra tai, kad jau instaliuota Windows 7 Home Premium operacinė sistema mums su įvairiausiomis piktogramomis, kurias įdiegė kompanija, praneša, kai atliekame kokį nors veiksmą su minėtais lietimui jautriais mygtukais.</p>
<p><a class="ns" href="http://sb.technews.lt/MSI.GX640/Dideles/21.JPG">
<div class="imgright"><img src="http://sb.technews.lt/MSI.GX640/Mazos/21.jpg"  /></div>
<p></a><a class="ns" href="http://sb.technews.lt/MSI.GX640/Dideles/20.JPG"><br /><img src=" http://sb.technews.lt/MSI.GX640/Mazos/20.jpg" /><br /></a></p>
<p><b>Bendros specifikacijos</b></p>
<p><i><b>MSI GX640 techninės bei kitos specifikacijos:</b></i></p>
<p>• <i>Centrinis procesorius:</i> Intel Core i5 430M<br />
<br />• <i>Darbinė atmintis:</i> 4GB DDR3 1066MHz<br />
<br />• <i>Ekranas:</i> TFT-LCD Samsung 154MT02-H01 15,4 colio<br />
<br />• <i>Grafinė plokštė:</i> AMD Mobility Radeon HD 5850 1GB<br />
<br />• <i>Kietasis diskas:</i> Samsung Momentus 7200.4 500GB<br />
<br />• <i>Baterija:</i> ličio-jonų 9 celių<br />
<br />• <i>Matmenys:</i> 360 x 260 x 33 milimetro<br />
<br />• <i>Svoris su baterija:</i> 2,7 kilogramo</p>
<p><b>Aparatinė įranga iš arčiau</b></p>
<p><img src=" http://sb.technews.lt/MSI.GX640/Dideles/22.jpg" /></p>
<p>MSI GX640 varo vienas iš naujausių, dviejų branduolių Intel Core i5 430M centrinis procesorius, kuris dirba nominaliu 2,27GHz dažniu, tačiau, kaip matote CPU-Z programoje, MSI maksimalia galia yra nustačiusi Intel Turbo funkciją kaip numatytąją ir šiame nešiojamame centrinis procesorius dirba 2,53GHz dažniu. Žinoma, taupant energiją ir įjungus taupymo rėžimą, centrinio procesoriaus taktinis dažnis automatiškai sumažėja net iki 1,2GHz.</p>
<p>Procesorius pagamintas pažangiausiu 32nm technologiniu procesu ir yra pritaikytas  BGA-1288 lizdui į kurį dedami ir spartesni Intel Core i7 serijos mobilūs procesoriai. Intel Core i5 430M yra Arrandale šeimos atstovas, tačiau mažiausiai našiausias savo šeimoje. Šio procesoriaus TDP neviršija 35W maksimaliais nustatymais, jis palaiko DDR3 darbinę atmintį, o jo trečiojo lygmens spartinančioji atmintis yra 3MB.</p>
<p>Žinoma, centrinis procesorius nėra vienas iš našiausių, tačiau su visą laiką įjungta Intel Turbo technologija ir kiek pakeltu dažniu rodo visai neblogus rezultatus. Kaip ir būdinga nešiojamiesiems, kurie pasižymi mobiliais Intel Core i5 procesoriais ir yra pagrįsti Intel Calpella platforma, MSI GX640 turi Intel HM55 lustą. Procesorius, beje, palaiko iki 8GB, bet MSI mums čia siūlo 4GB DDR3-1066 tipo darbinę atmintį. Viena iš Intel Core i5 procesorių naujovių yra integruotas grafinis posistemis, vadinamas Intel HD Graphics vardu, tačiau, kaip žinia, šiuo darbu čia rūpinasi aukštos klasės HD 5850 vaizdo posistemis.</p>
<p><img src=" http://sb.technews.lt/MSI.GX640/Dideles/23.jpg" /></p>
<p>Toliau apie jį ir pakalbėsime. MSI šiame žaidimų nešiojamajame įtaisė beveik patį našiausią AMD Mobility Radeon šeimos atstovą, tiksliau Radeon HD 5850 vaizdo posistemį. Nepaisant to, kad šio lusto kodinis vardas yra Broadway, tai yra tiksli AMD Radeon HD 5700 serijos vaizdo plokščių kopija, kuri, žinoma, naudoja Juniper lustus. AMD Mobility Radeon HD 5850 yra pagamintas tuo pačiu 40nm technologiniu procesu, turi 16 ROP vienetų bei 800 „šešėlinių“ vienetų, tad savo specifikacijomis labai primena stalinį HD 5770 variantą ir esmė tik ta, kad mobiliosios versijos dažniai yra labai maži – vos 625MHz branduolio ir 1GHz atminties, kai HD 5770 atitinkamai 850MHz ir 1,2GHz. </p>
<p>Dėl šios priežasties žaidimuose AMD Mobility Radeon HD 5850 ne tik pralaimi AMD Radeon HD 5770, tačiau ir pastarojoje šeimoje silpnesniam HD 5750, kuris taip pat turi kur kas didesnius dažnius, nors ir mažiau „šešėlinių“ vienetų. Sparčiausias serijoje Mobility Radeon HD 5870 taip pat neprilygsta HD 5770, nes jis teturi didesnį branduolio dažnį, kuris siekia 700MHz. Viduje esantis AMD Mobility Radeon HD 5850 labai įkaista, nes jo temperatūra pakyla net iki 102 laipsnių naudojant FurMark testą, kai įprastinės HD 5770 retai viršija 90 laipsnių. Net nežiūrint į tai, kad realiose situacijose temperatūros yra mažesnės, apie bet kokį spartinimą galime užmiršti.</p>
<p>Nešiojamojo kietąjį diską pagamino Seagate, o šis yra iš gerai žinomos Momentus serijos. Šio talpa yra 500GB, o tai šiuo metu nėra didžiausia galima talpa 2,5 colio kietajam diskui, kaip kad buvo kadaise. Seagate Momentus 7200.4 yra gana spartus kietasis diskas, nes jo viduje esantis diskas sukasi 7200 apsukų per minutę dažniu, su pagrindine plokšte jis jungiasi SATA 3 Gbps jungtimi, o jo spartinančioji atmintis, kuri padeda greičiau perduoti duomenis, yra 16MB. Maksimaliai kietasis diskas nesuvartoja daugiau 2,5W energijos, o budėjimo rėžimu – daugiau 1W.</p>
<p><b>Ekranas ir garsiakalbiai</b></p>
<p>MSI GX640 nešiojamajame yra integruotas 15,4 colio įstrižainės plačiaekranis TFT LCD tipo ekranas, kurį pagamino kompanija Samsung. Kalbant tiksliau, tai Samsung 154MT02-H01 modelis, kuris, net neabejoju, mažai ką jums sako. Bet kokiu atveju, šis Samsung suprojektuotas ir pagamintas ekrano variantas turi du minusus – kraštinių santykį bei rezoliuciją.</p>
<p>Tenka pripažinti, kad šiuo metu retas žaidimų nešiojamųjų gamintojas mums siūlo ekraną, kuris turėtų 16:10 ekrano santykį. Nors tai nesukelia didelių problemų, tačiau nėra tai, ką norėtumėte matyti žiūrėdami 720p ar kitos rezoliucijos filmą, nes toks kraštinių santykis labiau tinka interneto naršymui bei darbui su dokumentais. MSI GX640 taip pat pasižymi ne Full HD, tačiau 1680x1050 taškų rezoliucija, tačiau tai iš dalies ir geras, ir blogas sprendimas. Blogas jis dėl to, kad konkurentai siūlo ekranus su Full HD rezoliucija, kai GX640 pasižymi mažesne, bet čia yra ir savotiškas pranašumas, nes kompiuteryje esanti aparatinė įranga pajėgi susidoroti su naujausiais žaidimais įgimtojo ekrano rezoliucijoje.</p>
<p>Kitas gana blogas dalykas – ekrano ryškumas, kuris yra kiek per mažas. Jis idealus darbui, tačiau norėtųsi kiek didesnio žaidžiant ar žiūrint filmus. Ekranas taip pat pasižymi gana mažais žiūrėjimo kampais bei ypač blizgiu paviršiumi, tad jis nėra labai tinkamas naudoti lauke.</p>
<p>Visgi, ne viskas yra taip blogai. Žvelgiant į ekrano kokybę, jis spalvas atvaizduoja idealiai, tačiau dėl minėto ypač mažo tinkamo žiūrėjimo kampo į jį reikia žiūrėti būtent tinkamu kampu ir niekaip kitaip. Tik taip ekrano apšvietimas bus tinkamas, nematysite pilkšvos spalvos ir jis jums rodys viską taip, kaip ir turėtų. Pabaigai būtų galima pasakyti, kad Samsung 154MT02-H01 nėra blogas ekranas, tačiau mes norėtumėme didesnio ryškumo bei Full HD rezoliucijos.</p>
<p><a class="ns" href="http://sb.technews.lt/MSI.GX640/Dideles/25.jpg">
<div class="imgright"><img src="http://sb.technews.lt/MSI.GX640/Mazos/25.jpg"  /></div>
<p></a><a class="ns" href="http://sb.technews.lt/MSI.GX640/Dideles/24.jpg"><br /><img src=" http://sb.technews.lt/MSI.GX640/Mazos/24.jpg" /><br /></a></p>
<p>Nepaisant to, kad MSI GX640 turi SRS Premium garso sertifikatą, integruotų garsiakalbių kokybė nėra viena iš geriausių. Garsiakalbiai visą laiką nori groti per daug boso, o pakėlus garsumą beveik iki maksimumo girdimas šioks toks garso susidrumstimas, kuris erzina. Garsumo pakanka, iš bėdos integruotus garsiakalbius galima naudoti, tačiau geresnius rezultatus neabejotinai parodytų bent kokios padoresnės kokybės išoriniai garsiakalbiai.</p>
<p>Beje, MSI GX640 turi integruotą 7.1 kanalo garso plokštę, o minėtas SRS Premium garso sertifikatas čia kiek ir sužaidžia – tiek naudojant aukštos klasės ausines, tiek ir išorines kolonėles išgaunama garso kokybė atitiko visus lūkesčius, tad vartotojai, kurie turės atskirą garso įrangą, neliks nusiminę.</p>
<p><b>Baterijos ištvermė</b></p>
<p>Vadinkite šį žaidimams ir pramogoms skirtą kompiuterį kaip tinkami – ar tai tiesiog nešiojamasis, pernešamasis kompiuteris ar netgi stalinio kompiuterio pakaitalas. Bet kokiu atveju, vienas aspektas, kuris jį ir skiria nuo mums įprastų stalinių kompiuterių yra baterija, tad nieko keisto, jog į ją verta atkreipti dėmesį ir apie tai pakalbėsime šiame skyrelyje.</p>
<p>MSI mums pateikia įprastą ličio-jonų 9 celių bateriją, tad pažiūrėsime, kaip ji laikosi su šiuo galiūno be elektros energijos. Teste naudoti ne sintetiniai testai, tačiau imituotos gyvenimiško situacijos – žaidėme žaidimus, žiūrėjome filmą bei naršėme internete. Viskas, ką ir galite daryti su šiuo nešiojamuoju.</p>
<p><a class="ns" href="http://sb.technews.lt/MSI.GX640/Dideles/27.JPG">
<div class="imgright"><img src="http://sb.technews.lt/MSI.GX640/Mazos/27.jpg"  /></div>
<p></a><a class="ns" href="http://sb.technews.lt/MSI.GX640/Dideles/26.JPG"><br /><img src="http://sb.technews.lt/MSI.GX640/Mazos/26.jpg" /><br /></a></p>
<p>Visų pirma žaidimai. Į pagalbą mums atėjo GTA IV: TBOGT žaidimas, kurį ir žaidėme šio testo metu. Kompiuteris veikė maksimaliai nustatymais, šviesumo lygis buvo 100%, o vidinių garsiakalbių garsumas – 50 procentų. Nepaisant to, kad MSI GX640 aparatinė įranga nėra viena iš prasčiausių, šiame reikale gelbėjo 9 celių baterija. Žaidimą pavyko sužaisti apie vieną valandą ir 11 minučių. Rezultatas ne stulbinantis, bet vargu ar galėjome tikėtis ko nors geresnio.</p>
<p>Vyliausi, jog filmą pavyks pažiūrėti iki galo. Vėlgi, tie patys nustatymais, kaip ir žaidimo metu – maksimali galia, 100% šviesumas bei 50% garsiakalbių garsumas. Galiu pasakyti, kad lūkesčiai buvo patenkinti – filmo trukmė kiek viršijo 1h 40 minučių ribą, o MSI GX640 „mirė“ tik ką po filmo ir veikė vieną valandą bei 46 minutes. Naršant internete nenaudojau maksimalios kompiuterio galios, nes to visiškai neprireikė. Energiją taupiau įjungęs procesoriaus taupymo rėžimą, apie kurį minėjau ankščiau. Šviesumas taip pat tebuvo 50 procentų, o garsas išvis niekad nebuvo pajungtas. Tai leido akivaizdžiai prailginti nešiojamojo veikimo laiką. Šnekant paprastai, jis veikė 2 valandas ir 20 minučių.</p>
<p>Ir vėl pagyros kompanijai. Tenka pastebėti, kad šešių celių baterija būtų mirtinas smūgis šiam kompiuteriui bei testų rezultatai būtų nežavintys, tuo tarpu talpesnė devynių celių baterija kiek pataiso reikalus ir leidžia nešiojamam veikti tiek, kiek veikia įprasti vidutinės klasės kompiuteriai su šešių celių baterijomis. Žinoma, galbūt žaidėjai, kurie įsigys šį kompiuterį, jį retai naudos be elektros energijos, ypač dėl to, jog jį laikyti ant kelių būtų tikras košmaras net ir žiūrint filmą, tačiau malonu žinoti, jog be elektros energijos jie galės juo vieną valandą sužaisti ar keletą valandų praleisti internete.</p>
<p><b>Žaidimų spartos rezultatai</b></p>
<p>Ir šios apžvalgos vinis – kompiuteriniai žaidimai. Taip mes išsireiškiame ne be reikalo, juk turime reikalą su kuo rimčiausiu žaidimų kompiuteriu, kurio grafine dalimi rūpinasi beveik našiausias rinkoje grafinis posistemis, o varo vienas iš naujausių Core i5 serijos atstovų. Taigi pažiūrėkime, kaip HD 5850 bei Core i5 430M tandemas veiks tiek nVidia vaizdo plokštėms, tiek ir AMD vaizdo plokštėms palankiuose žaidimuose, o tokių mūsų teste tikrai buvo.</p>
<p><i>3D Mark Vantage</i></p>
<p>Tai naujausias kompanijos Futuremark testas vaizdo plokščių spartai įvertinti. Jis išnaudoja Microsoft DirectX 10 galimybes. Programa pateikia grafikos plokštės bei procesoriaus įvertinimus. Testai atlikti su Performance nustatymų rinkiniu.</p>
<p><img src="http://sb.technews.lt/MSI.GX640/Dideles/28.png" /></p>
<p><i>DIRT 2</i></p>
<p>Tai labai daug kompanijos AMD reklamuotas žaidimas, kurio kūrimu rūpinosi Codemaster kompanija. Patobulintas Ego variklis mums ne tik rodo gražius vaizdus, tačiau ir dirba su DirectX 11 API, tad kartu su naujausiomis vaizdo plokštėmis mums pademonstruos, ką gi gali ši naujovė.</p>
<p><img src="http://sb.technews.lt/MSI.GX640/Dideles/29.png" /></p>
<p><i>Call of Duty: Modern Warfare 2</i></p>
<p>Call of Duty: Modern Warfare 2 žaidimas praėjusiais metais buvo vienas iš populiariausių bei daugiausiai uždirbusių kompiuterinių žaidimų, tad į jį verta atkreipti dėmesį. Tai buvo šeštasis žaidimas serijoje bei pirmosios dalies Modern Warfare tiesioginis tęsinys. Kalbant apie techninę pusę, žaidimas yra pagrįstas IW 4.0 variklio pagrindu, kuris pasižymi detalesniu atkūrimu, nei pirmajame žaidime naudotas variklis, tačiau vis tie išliko neypatingai reiklus, nors ir demonstruoja puikią grafiką.</p>
<p><img src="http://sb.technews.lt/MSI.GX640/Dideles/30.png" /></p>
<p><i>Battlefield: Bad Company 2</i></p>
<p>Pirmasis serijos žaidimas, deja, buvo skirtas tik žaidimų kompiuteriams, bet antrosios dalies sulaukėme ir mes, įprastų stalinių bei nešiojamų žaidimų kompiuterių mylėtojai. Dar vienas žaidimas šiame teste, kuris palaiko DirectX 11 API ir mums siūlo pačią geriausią grafiką, kuri yra įmanoma šiuo metu.</p>
<p><img src="http://sb.technews.lt/MSI.GX640/Dideles/31.png" /></p>
<p><i>Grand Theft Auto IV: TBOGT</i></p>
<p>Grand Theft Auto IV – tai žaidimas, kuris visad sukelia didelį ažiotažą. Šį kartą mūsų teste pasirodė naujausias Grand Theft Auto serijos žaidimas, epizodinė ketvirtosios dalies istorija. Grand Theft Auto: TBOGT ne tik išlaikė tą patį varikliuką, kaip pirmtako, DirectX 10, glotninimo efektus, pagerintą fiziką bei kitas naujausias technologijas, tačiau ir tapo kiek labiau optimizuotas.</p>
<p><img src="http://sb.technews.lt/MSI.GX640/Dideles/32.png" /></p>
<p><i>Just Cause 2</i></p>
<p>Tai žaidimas, kuris yra palankesnis nVidia vaizdo plokštėms, nes jas naudojant mums pasiūlo keletą išskirtinių grafikos opcijų. Net neverta sakyti, kad testų rezultatuose šis žaidimas taipogi yra palankesnis nVidia vaizdo plokštėms, tačiau pats žaidimas atrodo labai gražiai, puikiai išnaudoja visus DirectX 10.1 pranašumus ir yra vienas iš naujesnių žaidimų šiame teste.</p>
<p><img src="http://sb.technews.lt/MSI.GX640/Dideles/33.png" /></p>
<p><i>Metro 2033</i></p>
<p>Šį žaidimą galime praminti šių metų vaizdo plokščių žudiku, Crysis pasekėju. Šis žaidimas išnaudoja daugybe naujausių DirectX 11 API ypatybių, taigi apkrauna net ir pačias našiausias vaizdo plokštes. Prieš žaidžiant šį žaidimą su DirectX 11 vaizdo plokšte reikia labai gerai apgalvoti, kokius nustatymus pasirinkti, nes vienais iš aukščiausių šio žaidimo aukštoje rezoliucijoje nepavyksta sužaisti nei su AMD Radeon HD 5870, nei su nVidia GeForce GTX 480 vaizdo posistemiais.</p>
<p><img src="http://sb.technews.lt/MSI.GX640/Dideles/34.png" /></p>
<p><b>Kitos įdomios ypatybės</b></p>
<p>Šiame skyrelyje mes trumpai pakalbėsime apie mums paruoštą Windows 7 Home Premium operacinę sistemą, integruotą video pokalbių kamerą, lietimui jautrius mygtukus bei MSI graužiko valdymo ypatumus, apie kuriuos minėjome kiek ankščiau šioje apžvalgoje.</p>
<p>MSI GX640 instaliuota Windows 7 Home Premium operacinė sistema yra pilnai paruošta darbui, tačiau vis tiek kiek keistoka, jog kompanija pakuotėje mums nepateikė jokių kompaktinių diskų. Ką joje randame? Ogi bandomąją Microsoft Office 2007 versiją, Adobe Reader 9 PDF failų skaitytuvą, MSI Recorvery bei integruotos video pokalbių kameros valdymo programinę įrangą. Apie pastarąją, kaip ir pačia kamerą, nėra daug ko kalbėti – tai gana įprastinė 2MP raiškos video kamera, o ją valdanti programinė įranga nebus naujiena vartotojams, kuriems ankščiau teko susidurti su video pokalbių kameromis, integruotomis ar įprastomis stalinėmis.</p>
<p>Pratęsiant kalbą apie operacinę sistemą bei su ja susiejus lietimui jautrius mygtukus, MSI čia taip pat kiek padirbėjo bei įdiegė savą programinę įrangą. Štai spustelėjus, tarkime, WiFi ar Bluetooth bevielių ryšių mygtuką, operacinės sistemos kamputyje nurodoma, jūs šį ryšį išjungėte, ar pajungėte. Kompanija taip pat pabrėžia Eco energijos suvartojimo sistemą – spauskite lietimui jautrų Eco mygtuką tiek kartų, kad pasirinktumėte jums reikiamą profilį. O jų yra keletas – žaidimų, filmo žiūrėjimo, prezentacijos, biuro darbų bei baterijos tausojimo. Kiekvienas iš profilių sumažins ekrano šviesumą, vidinių garsiakalbių garsumą bei aparatinės įrangos našumą, taip tausojant energiją, baterijos ar jūsų įprastą.</p>
<p><a class="ns" href="http://sb.technews.lt/MSI.GX640/Dideles/36.jpg">
<div class="imgright"><img src="http://sb.technews.lt/MSI.GX640/Mazos/36.jpg"  /></div>
<p></a><a class="ns" href="http://sb.technews.lt/MSI.GX640/Dideles/35.jpg"><br /><img src="http://sb.technews.lt/MSI.GX640/Mazos/35.jpg" /><br /></a></p>
<p>Ir pabaigai apie ypač kokybišką MSI „graužiką“ ir jo valdymą. Technines specifikacijas jūs veikiausiai jau žinote, tad pakalbėkime apie programinę įrangą. Ši labai išsami ir gana lengvai įkandama. Kiekvienas iš šešių pelės mygtukų gali būti reguliuojamas bei gali atlikti tą veiksmą, kurio jūs norite. Taip pat galima pasirinkti pelės greitį, DPI, išsaugoti profilius ir taip toliau.</p>
<p><a class="ns" href="http://sb.technews.lt/MSI.GX640/Dideles/38.png">
<div class="imgright"><img src="http://sb.technews.lt/MSI.GX640/Mazos/38.jpg"  /></div>
<p></a><a class="ns" href="http://sb.technews.lt/MSI.GX640/Dideles/37.png"><br /><img src="http://sb.technews.lt/MSI.GX640/Mazos/37.jpg" /><br /></a></p>
<p>Programinė įranga mus taipogi įgalina įvairiems pelėms mygtukams nustatyti makro komandas, kurias galite susigalvoti patys. Jūs galite sugalvoti įvairių kombinacijų, pavyzdžiui, žaidimui, kad spustelėjus vieną pelės mygtuką jums nereikėtų vargi su klaviatūra bei rinkti keletą klavišų ja – ypač svarbų veiksmą jūs galėsite atlikti vos vienu spustelėjimu. Žinoma, galima sugalvoti įvairių makro komandų pritaikymų, o jų valdymo panelis turi daugybe funkcijų. Visiems tiems, kurie norės sužinoti dar daugiau, kompanija kompaktiniame diske pateikia labai aiškų vartotojų vadovą su pavyzdžiais.</p>
<p><a class="ns" href="http://sb.technews.lt/MSI.GX640/Dideles/40.png">
<div class="imgright"><img src="http://sb.technews.lt/MSI.GX640/Mazos/40.jpg"  /></div>
<p></a><a class="ns" href="http://sb.technews.lt/MSI.GX640/Dideles/39.png"><br /><img src="http://sb.technews.lt/MSI.GX640/Mazos/39.jpg" /><br /></a></p>
<p><b>Išvada</b></p>
<p>MSI GX640 iš tiesų nėra blogas nešiojamasis žaidimų kompiuteris, o kaip parodė testų rezultatai, su juo gimtojoje rezoliucijoje galima sužaisti praktiškai visus naujausius šių dienų kompiuterinius žaidimus. Tai žinoma nėra viskas, ko jums reikia, o čia įdomių dalykėlių tikrai netrūksta – komplekte pateikiama ir kuprinė pernešti nešiojamąjį, ir pelė, ir net HDMI kabelis. Viskas, ko mums, žaidėjams, galėtų prireikti naudojant šį žaidimų nešiojamąjį kompiuterį.</p>
<p>Tiesa, MSI GX640 nėra be klaidų, o jos išlenda kompiuterio dizaine bei aušinimo sistemos išdėstyme. Kompanijos pasirinkimas gana keistas, o jis neabejotinai erzina. Be viso šito kompiuteris atrodo gana patraukliai, tiek ir žvelgiant į minėtą dizainą bendrai, tačiau keletas niuansų, kuriuos minėjome apžvalgoje, neleidžia šio kompiuterio bei jo komplekto pavadinti idealiu, bet mes vis tiek jį jums rekomenduojame dėl ankščiau minėtų jo pliusų – spartos, baterijos bei pakuotės turinio ir, žinoma, patrauklios kainos, lyginant ją su konkurentų analogais.</p>
<p><img src="http://www.technews.lt/upl/Failai/renkasi.png" /></p>
<p></p>
