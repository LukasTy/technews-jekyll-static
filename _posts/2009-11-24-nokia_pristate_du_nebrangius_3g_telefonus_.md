---
layout: post
status: publish
published: true
title: Nokia pristatė du nebrangius 3G telefonus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4297
wordpress_url: http://localhost/site/new/nokia_pristate_du_nebrangius_3g_telefonus_/
date: '2009-11-24 12:21:30 +0200'
date_gmt: '2009-11-24 12:21:30 +0200'
categories:
- Naujienos
---
<p>Pasaulinė mobiliųjų įrenginių rinkos lyderė Nokia pristatė du naujus nebrangius mobiliuosius telefonus, palaikančius sparčiojo interneto 3G technologiją. Pritaikyti per mobilųjį internetą bendrauti socialiniuose tinkluose, slankiąsias klaviatūras turintys Nokia 6700 slide ir Nokia 7230 taip pat pasižymi pažangiomis fotografavimo galimybėmis ir dizaino savybėmis.</p>
<p>Abu įrenginiai Lietuvoje turėtų pasirodyti iki 2010 m. vidurio. Nokia 6700 slide kainuos apie 550 litų, o Nokia 7230 – vos 345 litus (be mokesčių ir subsidijų). </p>
<p><b>Nokia 6700 slide leidžia telefone redaguoti nuotraukas</b></p>
<p>Slankiąją klaviatūrą turintis Nokia 6700 slide yra plonas ir kompaktiškas, lengvai telpa į kišenę. Šis modelis bus siūlomas 6 skirtingų korpuso spalvų – raudonos, melsvos, sidabrinės, rožinės, gelsvai žalsvos ir purpurinės.</p>
<p><img src="http://www.part.lt/img/5f2ada9ae29b49d9d25bed71acd5fc8b696.jpg" /></p>
<p>Nokia 6700 slide įrenginyje įmontuota 5 megapikselių Carl Zeiss fotokamera, taip pat įdiegta galimybė redaguoti telefonų nufotografuotą nuotrauką ir tiesiai iš kameros meniu patalpinti ją internete per Nokia paslaugų portalą Ovi. Nuotraukų talpinimui internete, naršymui po jį ir socialines bendruomenes praverčia telefone įdiegta 3G ryšio technologija. </p>
<p><b>Nokia 7230 – daug funkcijų mažos kainos kategorijoje</b></p>
<p>Nokia 7230 telefonas buvo sukurtas siekiant pateikti vartotojui modelį, kuris turėtų šiuolaikines galimybes ir gražų dizainą, o tuo pačiu būtų nebrangus.</p>
<p><img src="http://www.part.lt/img/fa25b86b7a0c9dc81e01b1c2ce5f2330147.jpg" /></p>
<p>Šis modelis turi didelį  – 6,1 cm įstrižainės – ekraną ir 3,2 megapikselių raiškos kamerą su galimybe greitai ir patogiai pasidalinti užfiksuotais kadrais su draugais ir artimaisiais per Ovi. Sparčiojo 3G interneto technologiją palaikantis Nokia 7230 modelis suteikia greitą prieigą prie el. pašto, socialinių tinklų, susirašinėjimo greitosiomis žinutėmis programų. Įrenginyje įdiegtas ir specialus apšvietimas, kuris įsijungia, jeigu vartotojas yra praleidęs skambučių ar pranešimų. </p>
