---
layout: post
status: publish
published: true
title: nVIDIA planuoja įžengti į LGA-1156 čipsetų rinką
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 3912
wordpress_url: http://localhost/site/new/nvidia_planuoja_izengti_i_lga1156_cipsetu_rinka/
date: '2009-08-17 18:05:15 +0300'
date_gmt: '2009-08-17 18:05:15 +0300'
categories:
- Naujienos
---
<div class="imgright"><img src="http://tpucdn.com/images/news/nvidia.gif"  /></div>
<p>Kartu su naujosios Intel LGA-1366 platformos debiutu, nVIDIA neteko galimybės gaminti šiai platformai skirtų čipsetų. Taip nutiko todėl, jog Intel integravo atminties kontrolerį į patį procesorių bei pakeitė senąją FSB sąsają į QuickPath Interconnect technologiją, kuriai nVIDIA, bent kol kas, neturi licenzijos.</p>
<p>Vis dėlto panašu, jog "žaliųjų" kompanija sieks atsikąsti dalį naujos rinkos pyrago. Pasklido gandai, jog nVIDIA pirmajam 2010-ųjų ketvirčiui yra paruošusi keletą naujų Intel LGA-775 bei LGA-1156 lizdams skirtų čipsetų. LGA-1156 lizdui skirtas kodiniu pavadinimu MCP99 čipsetas, o senesnei LGA-775 platformai - MCP85 bei MCP89 mikroschemų rinkiniai.</p>
<p>Visi LGA-775 lizdui skirti čipsetai turės integruotą vaizdo posistemį (IGP). Keli iš jų, skirtingai nei dabartiniai Intel 775 čipsetai naudojantys sisteminį 128bit pločio atminties kontrolerį, turės visiškai atskirą 64bit magistralę, skirtą IGP atminties poreikiams. Tai turėtų leisti pasiekti panašių integruoto vaizdo posistemio spartos rezultatų, lyginant su dabartiniais, per daug nenaudojant sistemos operatyviosios atminties (RAM). Integruoti vaizdo posistemiai turės GeForce 200M numenklatūrą, o pats nVIDIA čipsetas palaikys dvikanalę DDR3-1333 atmintį.</p>
<p>Kaip ir naujieji LGA-775 čipsetai, naujasis MCP99 bus skirtas taupiems vartotojams. Jame taip pat bus įdiegtas integruotas vaizdo posistemis su sava magistrale bei atmintimi. Pavyzdžių gaminimas turėtų pasibaigti šiame ketvirtyje, o išleidimas numatomas 2010-ųjų pradžioje.</p>
<p>Norėdama išleisti naująjį MCP99, nVIDIA bus priversta susitarti su Intel dėl QuickPath Interconnect licenzijavimo. Atsižvelgiant į dabartinius nVIDIA planus, atrodo, jog susitarimas gali būti pasiektas.</p>
<p></p>
