---
layout: post
status: publish
published: true
title: "(SP) HP paskelbė 2009-ųjų metų antrojo ketvirčio finansinius rezultatus"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3525
wordpress_url: http://localhost/site/new/sp_hp_paskelbe_2009uju_metu_antrojo_ketvircio_finansinius_rezultatus_/
date: '2009-05-24 14:30:54 +0300'
date_gmt: '2009-05-24 14:30:54 +0300'
categories:
- Naujienos
---
<div class="imgright"><img src="http://tbn2.google.com/images?q=tbn:P08uUcVI5Ikx3M:http://images.tigerdirect.com/skuimages/large/HP_logo.jpg" border="1" /></div>
<p>Šią savaitę paskelbtais pasaulinės technologijų kompanijos <i>Hewlett-Packard (HP)</i> 2009-ųjų metų antrojo finansinio ketvirčio, pasibaigusio balandžio 30 d., duomenimis, <i>HP</i> grynosios pajamos sudarė 27,4 mlrd. JAV dolerių arba 3 proc. mažiau, palyginus su tuo pačiu praėjusių metų laikotarpiu. Tačiau atsižvelgus į valiutų svyravimus ir jų įtaką finansiniams rodikliams, <i>HP</i> grynosios pajamos išaugo 3 proc. Kompanijos grynasis pelnas smuktelėjo 12 proc. ir sudarė 2,3 mlrd. JAV dolerių, lyginant kasmetinius rodiklius. </p>
<p>Lyginant su antruoju praėjusių metų ketvirčiu, <i>HP</i> pajamos Šiaurės ir Pietų Amerikose išaugo 9 proc. ir pasiekė 12,1 mlrd. JAV dolerių. Tuo tarpu Europoje, Vidurio Rytuose ir Afrikoje <i>HP</i> pajamos smuktelėjo 11 proc. ir sudarė 10,6 mlrd. JAV dolerių.  Azijos ir Ramiojo vandenyno regione pajamos sumažėjo 10 proc. iki 4,7 mlrd. JAV dolerių. Pajamos <i>BRIC</i> valstybėse (Brazilija, Rusija, Indija ir Kinija) sumažėjo 12 proc., palyginus su praėjusių metų laikotarpiu, ir sudarė 9 proc. visų <i>HP</i> pajamų.</p>
<p>Asmeninių įrenginių grupės (PSG) pajamos smuko 19 proc., lyginant kasmetinius rodiklius, ir sudarė 8,2 mlrd. JAV dolerių, nors <i>HP</i> ir buvo tarp kompiuterių pardavimų lyderių visuose regionuose. Nešiojamųjų kompiuterių pardavimai sumažėjo 13 proc., o stalinių kompiuterių – 24 proc. </p>
<p>Daugiausiai dėl <i>EDS</i> įsigijimo, <i>HP</i> Paslaugų grupės (HPS) pajamos išaugo 99 proc. (iki 8,5 mlrd. JAV dolerių), lyginant su antruoju praėjusių metų ketvirčiu. Vaizdo ir spausdinimo grupė (IPG) pranešė apie 5,9 mlrd. JAV dolerių pajamas, kurios sumažėjo 23 proc., lyginant kasmetinius rodiklius. Per minėtą laikotarpį įmonių duomenų saugyklų ir serverių grupės (ESS) pajamos sumažėjo 28 proc. ir sudarė 3,5 mlrd. JAV dolerių.</p>
<p>Pajamos iš <i>HP</i> programinės įrangos buvo 880 mln. JAV dolerių – 15 proc. mažiau nei tuo pačiu laikotarpiu praėjusiais metais. <i>HP</i> Finansinių paslaugų grupės (HPFS) pajamos siekė 641 mln. JAV dolerių, tai yra 6 proc. mažiau, lyginant kasmetinius rodiklius.</p>
<p><i>HP</i> prognozuoja, jog, jei pajamos sekančiame ketvirtyje ir mažės, tai smuktelėjimas nebus didesnis nei 2 proc., lyginant su antruoju šių metų ketvirčiu. </p>
