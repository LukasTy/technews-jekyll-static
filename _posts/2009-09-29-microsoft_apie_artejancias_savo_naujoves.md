---
layout: post
status: publish
published: true
title: Microsoft apie artėjančias savo naujoves
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4099
wordpress_url: http://localhost/site/new/microsoft_apie_artejancias_savo_naujoves/
date: '2009-09-29 19:46:59 +0300'
date_gmt: '2009-09-29 19:46:59 +0300'
categories:
- Naujienos
---
<div class="imgright"><img src="http://t2.gstatic.com/images?q=tbn:eaf-34UezhfNcM:http://1.bp.blogspot.com/_9xi6i03ezvE/SiqjksHqqeI/AAAAAAAAMhs/ukUcoK-PpLo/s400/win7-box-art.jpg"  /></div>
<p>Informacinių technologijų bendrovė Microsoft per ateinančius mėnesius pristatys rinkai iškart kelias naujoves – operacinę sistemą Windows 7, serverius Windows Server bei Microsoft Exchange Server 2010, taip pat biuro programų rinkinį Microsoft Office 2010. Visi nauji produktai padės vartotojams taupyti laiką ir resursus, atlikti užduotis patogiau ir greičiau. </p>
<p>Kaip teigia bendrovės Microsoft Lietuva vadovas Mindaugas Glodas, nauji produktai parengti atsižvelgiant į augantį poreikį aukštesniam darbo našumui ir vis didėjančią personalinio kompiuterio reikšmę privačiame gyvenime. „Šiuo metu dauguma verslo ir valstybinių įmonių ieško būdų efektyviau organizuoti veiklą, maksimaliai išnaudoti programinės įrangos sprendimus, todėl mes pasiūlysime iš karto kelis produktus, padedančius pasiekti minėtų tikslų.“, – pasakoja Microsoft Lietuva vadovas. M.Glodo teigimu, daug naujovių parengta ir namų vartotojams, kurie kompiuterį aktyviai naudoja pramogai ir bendravimui.</p>
<p><b>Windows 7 namų vartotojams padės patogiau pramogauti ir keistis duomenimis</b></p>
<p>Jau šių metų spalio 22-ąją vartotojus pasieks nauja operacinė sistema Windows 7. Kaip teigia bendrovės Microsoft Lietuva Windows produktų grupės rinkodaros vadovas Vytautas Tamošaitis, nuo šiol vartotojai galės greičiau ir patogiau pramogauti, naršyti internete, keistis vaizdais, muzika ar filmais. Device Stage sistema leis vartotojams viename lange valdyti mobiliuosius telefonus, vaizdo kameras, muzikos grotuvus ir kitą skaitmeninę įrangą. Windows Live Essential pateiks būtiniausias priemones naudojimuisi elektroniniu paštu, bendravimui tekstinėmis žinutėmis, nuotraukų redagavimui. Duomenys, kuriuos vartotojai tvarkys Windows Live Essential pagalba, bus pasiekiami iš bet kurio pasaulio taško net neturint asmeninio kompiuterio.</p>
<p>Pasak V.Tamošaičio, net neturėdami specifinių žinių vartotojai vedlio principu nesunkiai galės į bendrą tinklą (angl. Home group) sujungti visus namuose esančius kompiuterius, tai palengvins keitimąsi ir naudojimąsi duomenimis.</p>
<p>Operacinė sistema palaikys ir daugiataškiam lietimui jautrius (angl. Multi-Touch) prietaisus, kurių pagalba galima naršyti internete, kataloguose, valdyti media centrą.  Trumpesnis reakcijos laikas į vartotojo komandas (angl. Responsiveness) ne tik leis greičiau atlikti užduotis, bet ir prailgins kompiuterio baterijos veikimo laiką. Taip pat svarbu, kad visos tvarkyklės (angl. Driver), sukurtos ankstesnės operacinės sistemos Windows Vista pagrindu, veiks ir įdiegus Windows .</p>
<p>Su Windows 7 atsiras dar daugiau galimybių personalizuoti savo kompiuterį – ekranų vaizdus ir temas specialiai naujai operacinei sistemai kūrė profesionalūs menininkai, todėl net skirtingų skonių vartotojai turės iš ko pasirinkti.</p>
<p><b>Naujoji naršyklė Internet Explorer 8 veiks sparčiau ir intuityviau</b></p>
<p>Su nauja operacine sistema vartotojai gaus ir naršyklę Internet Explorer 8, veikiančią greičiau, saugiau ir patogiau. Daugelyje dažnai lankomų puslapių veiks "spartintuvai" (angl., Accelerators), intuityviai siūlantys su paieškos objektu susijusią informaciją – pvz., žemėlapius, straipsnius Vikipedijoje, informacinės tarnybos 118 arba portalo klase.lt turimus duomenis. Naudojantis šia naršykle galima užsiprenumeruoti atskiras temas ir skaityti pasirinktų svetainių naujienas neapsilankant jose. Šios funkcijos taupo vartotojų laiką ir naudojamus resursus.</p>
<p><b>Taupymo sprendimai verslui ir viešajam sektoriui</b></p>
<p>Verslo įmonėms naujoji operacinė sistema palengvins IT infrastruktūros priežiūrą, padidins duomenų saugumą ir supaprastins kasdienių paslaugų atlikimą. Atsižvelgiant į tai, kad įmonių darbuotojams tenka vis dažniau keliauti, itin daug naujovių parengta mobilių įtaisų vartotojams. Tiesioginės prieigos funkcija (angl. Direct Access) leis vartotojams bet kurioje interneto ryšį turinčioje vietoje dirbti taip pat patogiai, kaip ir biure. Daugelis funkcijų veiks automatiškai arba intuityviai siūlys vartotojams patogius pasirinkimus. Patobulinta paieškos funkcija leis greičiau rasti reikiamą informaciją.</p>
<p>Nauja operacinė  sistema daug funkcijų atliks automatiškai, dėl to sumažės vartotojų kreipimųsi skaičius į administratorius, o ir likusiais atvejais kylančias problemas jie galės išspręsti lengviau ir greičiau.</p>
<p><b>Griežtesnė duomenų apsauga</b></p>
<p>Operacinėje sistemoje naudojama BitLocker to Go technologija leis griežčiau reglamentuoti informacijos naudojimą, užkoduoti informaciją tiek standžiajame kompiuterio diske, tiek nešiojamose laikmenose. Šios technologijos pagalba galima uždrausti kopijuoti konfidencialius duomenis į nešiojamas laikmenas, arba galima leisti perkelti juos tik į užkoduotas atmintines. AppLocker technologija leis patogiau reglamentuoti, kokių programų darbuotojai negali diegti įmonės kompiuteriuose.  </p>
<p><b>Didesnis tarpusavio suderinamumas ir patogesnis naudojimasis</b></p>
<p>Š.m. lapkričio 19 d. Microsoft pristatys verslui skirtą operacinę sistemą Windows 7, taip pat serverius Windows Server bei Microsoft Exchange Server 2010, o ateinančiais metais - biuro programų paketą Microsoft Office 2010. Kaip teigia bendrovės Microsoft Lietuva atstovai, naujos operacinės sistemos, serverio ir biuro programų rinkinio pristatymas vienu metu užtikrins jų tarpusavio suderinamumą ir patogų naudojimąsi.  </p>
