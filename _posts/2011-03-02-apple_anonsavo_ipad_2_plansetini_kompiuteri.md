---
layout: post
status: publish
published: true
title: Apple anonsavo iPad 2 planšetinį kompiuterį
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5640
wordpress_url: http://localhost/site/new/apple_anonsavo_ipad_2_plansetini_kompiuteri/
date: '2011-03-02 22:53:10 +0200'
date_gmt: '2011-03-02 22:53:10 +0200'
categories:
- Naujienos
---
<div class="imgright"><img src="http://t3.gstatic.com/images?q=tbn:pgRDaGlekoMfsM:http://www.pma-show.com/news_images/00668_apple-ipad-photo.jpg"  /></div>
<p>Kaip ir buvo tikėtasi, šiandien, vieno iš savo renginių metu, kompanija Apple pristatė antrosios kartos iPad planšetinį kompiuterį, kuris turės į kovą stoti su artėjančiais Google Android Honeycomb operacine sistema pagrįstais gaminiais.</p>
<p>Pasak Apple, iPad 2 yra plonesnis, lengvesnis ir greitesnis. Apple iPad 2 bus siūlomas tiek juodos, tiek ir baltos spalvos, jo storis sieks vos 8.8 milimetro, o svers jis 590 gramų. Kaip ir buvo tikėtasi, antrosios kartos planšetinis kompiuteris turi dvi kameras – priekinę ir galinę. Galinė gebės vaizdą įrašyti 720p rezoliucija, o tuo tarpu priekinė pasižymi standartinės raiškos VGA rezoliucija.</p>
<p>Apple iPad 2 naudoja Apple A5 dviejų branduolių procesorių, kuris dirba 1GHz dažniu. Jis sueikvos tiek pat energijos, kiek ir vieno branduolio A4 naudotas pirmtake, tačiau yra du kartus spartesnis, o jame integruotas grafinis posistemis net devynis kartus, jį lyginant su A4 procesoriuje esančiu.</p>
<p>Naujasis planšetinis kompiuteris iš Apple ir toliau naudos 9.7 colio, 1024x768 taškų rezoliucijos galinio LED apšvietimo LCD ekraną, o veikti be išorinio maitinimo šaltinio gebės apie dešimt valandų. Šį mėnesį pasirodysiantys iPad 2 bus su naująja iOS 4.3 operacinės sistemos versija.</p>
<p>Kompanija patvirtino, kad Apple iPad 2 už Atlanto, tiksliau Jungtinėse Amerikos Valstijose, pasirodys jau kitą savaitę, kovo 11 dieną, penktadienį. Daugelyje Europos valstybių plašetinis kompiuteris rodysis jau kovo 25 dieną, o jo kainos už Atlanto liko tokios kaip, kaip ir pirmtako.</p>
<p><img src="http://technews.lt/upload/ipad2promo.jpg" /></p>
