---
layout: post
status: publish
published: true
title: 'Keturi tylos muškietininkai iš „Be Quiet!“: „Dark Rock Pro 3“, „Dark Rock
  3“, „Shadow Rock Slim“ ir „Pure Rock“'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8475
wordpress_url: http://localhost/site/new/keturi_tylos_muskietininkai_is_be_quiet/
date: '2015-02-28 20:12:36 +0200'
date_gmt: '2015-02-28 20:12:36 +0200'
categories:
- Aušinimas
- Apžvalgos
---
<p style="text-align: justify;">Ne vienas turbūt pastebėjo, kad „Listan“ labai retai ryžtasi susieti „Be Quiet!“ prekinį ženklą su žemesnės klasės produkcija. Aišku turime mažiau reikliems vartotojams skirtą „Pure Power“ maitinimo šaltinių ar „Pure Wings“ ventiliatorių serijas, tačiau vokiečiai ilgą laiką neturėjo nieko pigaus tarp CPU aušintuvų, kol prieš gerą mėnesį nedebiutavo „Pure Rock“. Sunku pasakyti, ar apie šimtą litų kainuojantį „Pure Rock“ galime laikyti pradinės (value) klasės produktu, greičiau vidutinės (mid-range), tačiau net pats gamintojas neneigia, kad tai pigiausias CPU aušintuvas su „Be Quiet!“ ženklu. Paskui „Pure Rock“ rikiuojasi eilė brangesnių modelių, kaip „Shadow Rock Slim“, „Dark Rock 3“, „Dark Rock Pro 3“ ir visi jie dalyvauja šioje apžvalgoje. Tyliai kvėpuodami stebime „Be Quiet!“ paradą tiek su „Intel Core i7-4770K“, tiek su „AMD Phenom II 955 BE“.</p>
<p><img class="aligncenter" style="width: 520px; height: 347px;" src="http://technews.lt/userfiles/SAM_3437.jpg" alt="" /></p>
<p style="text-align: justify;">Keturių „Be Quiet!“ aušintuvų padalijimas į dvi grupes leis geriau suprasti tarp jų esančius skirtumus ir panašumus. „Dark Rock Pro 3“ ir „Dark Rock 3“ yra premium klasės produktai, ir tai puikiai matyti įvertinus šių aušintuvų supakavimo kokybę. Abu produktai visiškai saugūs supančių paminkštinimų gniaužtuose, o aksesuarai rado prieglobstį kartoninėse dėžutėse. Kaip ir absoliuti dauguma aušintuvų, taip ir šie tinka tiek AMD, tiek „Intel“ procesoriams, bet entuziastus labiau turėtų nudžiuginti pridedami papildomi laikikliai, kurie įgalina „Dark Rock 3“ panešti du, o „Dark Rock Pro 3“ net tris ventiliatorius.</p>
<p style="text-align: center;"><a href="http://technews.lt/userfiles/SAM_3422.jpg"><img style="width: 232px; height: 155px;" src="http://technews.lt/userfiles/SAM_3422.jpg" alt="" /></a><a href="http://technews.lt/userfiles/SAM_3426.jpg"><img style="width: 232px; height: 155px;" src="http://technews.lt/userfiles/SAM_3426.jpg" alt="" /></a></p>
<p style="text-align: center;"><a href="http://technews.lt/userfiles/SAM_3439.jpg"><img style="width: 232px; height: 155px;" src="http://technews.lt/userfiles/SAM_3439.jpg" alt="" /></a><a href="http://technews.lt/userfiles/SAM_3466.jpg"><img style="width: 232px; height: 155px;" src="http://technews.lt/userfiles/SAM_3466.jpg" alt="" /></a></p>
<p style="text-align: center;"><a href="http://technews.lt/userfiles/SAM_3465.jpg"><img style="width: 232px; height: 155px;" src="http://technews.lt/userfiles/SAM_3465.jpg" alt="" /></a><a href="http://technews.lt/userfiles/SAM_3467.jpg"><img style="width: 232px; height: 155px;" src="http://technews.lt/userfiles/SAM_3467.jpg" alt="" /></a></p>
<p style="text-align: justify;">Konstrukcinis dizainas turi daug bendrų panašumų, bet tuo pačiu ir vieną esminį skirtumą. Dvibokštis „Dark Rock Pro 3“ yra sudarytas iš dviejų aliuminio plokštelių blokų, kai „Dark Rock 3“ turi tik vieną bloką. Iš viso „Pro“ modelis turi 90 (2x 45) plokštelių, o vienbokštis „Dark Rock 3“ tik 51. Logiška, kad pastarasis yra lengvesnis (976 g prieš 1197 g) ir pastebimai trumpesnis (73 mm prieš 123 mm). Nors „Dark Rock Pro 3“ viename bloke esančių aliuminio plokštelių skaičius yra mažesnis, tačiau aušintuvas yra šiek tiek aukštesnis (163 mm prieš 160 mm), o tai reiškia, kad atstumai tarp plokštelių skiriasi. Plotis yra praktiškai identiškas ir siekia 133 - 132 mm.</p>
<p style="text-align: center;"><a href="http://technews.lt/userfiles/SAM_3441.jpg"><img style="width: 232px; height: 155px;" src="http://technews.lt/userfiles/SAM_3441.jpg" alt="" /></a><a href="http://technews.lt/userfiles/SAM_3469.jpg"><img style="width: 232px; height: 155px;" src="http://technews.lt/userfiles/SAM_3469.jpg" alt="" /></a></p>
<p style="text-align: center;"><a href="http://technews.lt/userfiles/SAM_3442.jpg"><img style="width: 232px; height: 155px;" src="http://technews.lt/userfiles/SAM_3442.jpg" alt="" /></a><a href="http://technews.lt/userfiles/SAM_3470.jpg"><img style="width: 232px; height: 155px;" src="http://technews.lt/userfiles/SAM_3470.jpg" alt="" /></a></p>
<p style="text-align: justify;">Nuėmus prie „Dark Rock Pro 3“ fiksuotus ventiliatorius pamatome, kad artimesnio bloko išorėje esančios plokštelėms suteikta dantukų forma ir jos konverguoja į radiatoriaus centrą. Panašią struktūrą naudojo „Noctua NH-D14“. Toks pats dizainas būdingas ir antrojo bloko vidinei daliai. Išskirtinė plokštelių savybė – apvalūs iškilimai, kurie turėtų ne tik padidinti efektyvų paviršiaus plotą, bet ir padidinti oro turbulenciją. Priešingos aliuminio blokų pusės yra įgyjusios pasikartojančią laiptuotą formą. Toks dizainas pritaikytas su mintimi efektyviau pašalinti įšilusį orą.</p>
<p style="text-align: center;"><a href="http://technews.lt/userfiles/SAM_3450.jpg"><img style="width: 232px; height: 155px;" src="http://technews.lt/userfiles/SAM_3450.jpg" alt="" /></a><a href="http://technews.lt/userfiles/SAM_3477.jpg"><img style="width: 232px; height: 155px;" src="http://technews.lt/userfiles/SAM_3477.jpg" alt="" /></a></p>
<p style="text-align: center;"><a href="http://technews.lt/userfiles/SAM_3446.jpg"><img style="width: 232px; height: 155px;" src="http://technews.lt/userfiles/SAM_3446.jpg" alt="" /></a><a href="http://technews.lt/userfiles/SAM_3473.jpg"><img style="width: 232px; height: 155px;" src="http://technews.lt/userfiles/SAM_3473.jpg" alt="" /></a></p>
<p style="text-align: center;"><a href="http://technews.lt/userfiles/SAM_3453.jpg"><img style="width: 232px; height: 155px;" src="http://technews.lt/userfiles/SAM_3453.jpg" alt="" /></a><a href="http://technews.lt/userfiles/SAM_3476.jpg"><img style="width: 232px; height: 155px;" src="http://technews.lt/userfiles/SAM_3476.jpg" alt="" /></a></p>
<p style="text-align: justify;">Neįmanoma nepastebėti, kad „Dark Rock Pro 3“ ir „Dark Rock 3“ viršus pasibaigia stambia šlifuoto aliuminio plokštele, kurios pirmine paskirtimi turbūt tampa estetinio patrauklumo formavimas, o ne oro srauto uždarymas tarp aliuminio plokštelių, nes abiejų aušintuvų kraštai lieka atviri. Virš plokštelės kyla apvalios kepurėlės, kurių per pusę padalintas skaičius parodo panaudotų karščio vamzdelių skaičių. „Dark Rock Pro 3“ turi septynis 6 mm karšio vamzdelius, kai „Dark Rock 3“ – šešis, tačiau vis dar 6 mm diametro ir taipogi padengtus nikelio sluoksniu. Mūsų nuomone, aliuminio plokštelių jungimo būdas, jau nekalbant apie išdėstymą, panaudotas skirtingas. Masyvesniame „Dark Rock“ modelyje plokštelės prilituotos, o mažesniajame pritvirtintos presavimo būdu. Abu radiatoriai pasižymi antivibracinėmis juostelėmis ventiliatoriams.</p>
<p style="text-align: center;"><a href="http://technews.lt/userfiles/SAM_3440.jpg"><img style="width: 232px; height: 155px;" src="http://technews.lt/userfiles/SAM_3440.jpg" alt="" /></a><a href="http://technews.lt/userfiles/SAM_3468.jpg"><img style="width: 232px; height: 155px;" src="http://technews.lt/userfiles/SAM_3468.jpg" alt="" /></a></p>
<p style="text-align: center;"><a href="http://technews.lt/userfiles/SAM_3456.jpg"><img style="width: 232px; height: 155px;" src="http://technews.lt/userfiles/SAM_3456.jpg" alt="" /></a><a href="http://technews.lt/userfiles/SAM_3480.jpg"><img style="width: 232px; height: 155px;" src="http://technews.lt/userfiles/SAM_3480.jpg" alt="" /></a></p>
<p style="text-align: center;"><a href="http://technews.lt/userfiles/SAM_3460.jpg"><img style="width: 232px; height: 155px;" src="http://technews.lt/userfiles/SAM_3460.jpg" alt="" /></a><a href="http://technews.lt/userfiles/SAM_3484.jpg"><img style="width: 232px; height: 155px;" src="http://technews.lt/userfiles/SAM_3484.jpg" alt="" /></a></p>
<p style="text-align: justify;">„Dark Rock Pro 3“ radiatorių aušina du „Be Quiet!“ ventiliatoriai: FDB guolius turintis 120 x 25 mm (1700 RPM) ir elektromagnetinį motorą turintis 135 x 25 mm (1400 RPM) modelis. Abiejų gyvavimo trukmė nurodoma 300 000 valandų, tačiau mažesnio diametro ventiliatorius sukuria 10 CFM mažesnį oro srautą nei už jo esantis 135 mm aušinimo įrenginys. Mūsų nuomone, toks sprendimas nėra optimalus ir nuo tokio gamintojo pasirinkimo praeityje galimai kažkiek nukentėjo vienas iš „Deepcool“ aušintuvų.</p>
<p style="text-align: center;"><a href="http://technews.lt/userfiles/SAM_3448.jpg"><img style="width: 232px; height: 155px;" src="http://technews.lt/userfiles/SAM_3448.jpg" alt="" /></a><a href="http://technews.lt/userfiles/SAM_3451.jpg"><img style="width: 232px; height: 155px;" src="http://technews.lt/userfiles/SAM_3451.jpg" alt="" /></a></p>
<p style="text-align: justify;">„Dark Rock 3“ naudoja identišką 120 x 25 mm skersmens ventiliatorių, kurio į rankovę įvilktas 220 mm laidas baigiasi 4-pin PWM kištuku.</p>
<p style="text-align: center;"><a href="http://technews.lt/userfiles/SAM_3475.jpg"><img style="width: 468px; height: 312px;" src="http://technews.lt/userfiles/SAM_3475.jpg" alt="" /></a></p>
<p style="text-align: justify;">Karščio vamzdeliai lituojami prie veidrodinį paviršių turinčio varinio pagrindo. Kadangi „Dark Rock 3“ sudarytas tik iš vieno plokštelių bloko, „Listan“ turėjo galimybę ant priešingos pagrindo pusės pastatyti kur kas masyvesnį radiatorių.</p>
<p style="text-align: center;"><a href="http://technews.lt/userfiles/SAM_3459.jpg"><img style="width: 232px; height: 155px;" src="http://technews.lt/userfiles/SAM_3459.jpg" alt="" /></a><a href="http://technews.lt/userfiles/SAM_3482.jpg"><img style="width: 232px; height: 155px;" src="http://technews.lt/userfiles/SAM_3482.jpg" alt="" /></a></p>
<p style="text-align: center;"><a href="http://technews.lt/userfiles/SAM_3454.jpg"><img style="width: 232px; height: 155px;" src="http://technews.lt/userfiles/SAM_3454.jpg" alt="" /></a><a href="http://technews.lt/userfiles/SAM_3478.jpg"><img style="width: 232px; height: 155px;" src="http://technews.lt/userfiles/SAM_3478.jpg" alt="" /></a></p>
<p>&nbsp;</p>
<p><strong>Specifikacijos </strong></p>
<p style="text-align: center;"><img style="width: 513px; height: 411px;" src="http://technews.lt/userfiles/Darkrock%28pro%293specs.png" alt="" /></p>
<p style="text-align: justify;">Savo ruožtu nors kitų dviejų aušintuvų pavadinimai neturi daug bendro, panašumų tarp „Shadow Rock Slim“ ir „Pure Rock“ netrūksta. Visų pirma, tai yra vienbokščiai aušinimo sprendimai, kurie skirti tiek piniginės storį, tiek korpuso vietą saugantiems žmonėms.  Atsiprašome, kad nenuplėšėme kadro, kaip atrodo šie du aušintuvai savo dėžutėse, bet galime pasakyti, kad turime pirmus kainos mažinimo požymius – apsaugos nuo pažeidimų kontrolė yra prastesnė už „Dark Rock 3“ seriją. Tačiau pati komplektacija nesiskirtų, jei ne tas faktas, kad „Pure Rock“ neturi tvirtinimų antrajam ventiliatoriui ir atskiro švirkšto su termo pasta, mat ji jau užtepta ant radiatoriaus pagrindo.</p>
<p style="text-align: center;"><a href="http://technews.lt/userfiles/SAM_3430.jpg"><img style="width: 232px; height: 155px;" src="http://technews.lt/userfiles/SAM_3430.jpg" alt="" /></a><a href="http://technews.lt/userfiles/SAM_3434.jpg"><img style="width: 232px; height: 155px;" src="http://technews.lt/userfiles/SAM_3434.jpg" alt="" /></a></p>
<p style="text-align: center;"><a href="http://technews.lt/userfiles/SAM_3487.jpg"><img style="width: 232px; height: 155px;" src="http://technews.lt/userfiles/SAM_3487.jpg" alt="" /></a><a href="http://technews.lt/userfiles/SAM_3510.jpg"><img style="width: 232px; height: 155px;" src="http://technews.lt/userfiles/SAM_3510.jpg" alt="" /></a></p>
<p style="text-align: justify;">Pakankamai didelis „Shadow Rock Slim“ plotis (130 mm) ir aukštis (161 mm) daro šį modelį panašiu į „Dark Rock 3“, tačiau „Listan“ sumažino radiatoriaus ilgį bei termo vamzdelių skaičių nuo šešių iki keturių, automatiškai sumažėjant ir TDP reitingui nuo 190 iki 160 W. Daugiau nei 200 gramų lengvesnis „Shadow Rock Slim“ tebeturi 52 aliuminio plokšteles, tačiau plokštelių blokas neteko nikelio sluoksnio. Pati radiatoriaus konstrukcija šiek tiek primena jau apžvelgtą „Scythe Kotetsu“ aušintuvą - abiejų pusių centruose lokalizuotos įdubos. Visgi „Be Quiet!“ atveju visų plokštelių išmatavimai yra vienodi. „Scythe“ kas trečią plokštelę panaudojo ilgesnę.</p>
<p style="text-align: center;"><a href="http://technews.lt/userfiles/SAM_3488.jpg"><img style="width: 232px; height: 155px;" src="http://technews.lt/userfiles/SAM_3488.jpg" alt="" /></a><a href="http://technews.lt/userfiles/SAM_3489.jpg"><img style="width: 232px; height: 155px;" src="http://technews.lt/userfiles/SAM_3489.jpg" alt="" /></a></p>
<p style="text-align: center;"><a href="http://technews.lt/userfiles/SAM_3498.jpg"><img style="width: 232px; height: 155px;" src="http://technews.lt/userfiles/SAM_3498.jpg" alt="" /></a><a href="http://technews.lt/userfiles/SAM_3502.jpg"><img style="width: 232px; height: 155px;" src="http://technews.lt/userfiles/SAM_3502.jpg" alt="" /></a></p>
<p style="text-align: justify;">Pažiūrėjus į karščio vamzdelių išdėstymą turime dar akivaizdesnį panašumą. „Shadow Rock Slim“ taip pat naudoja keturis (2 C formos ir 2 S formos) vamzdelius, kuriems tarpusavyje prasikeičiant sukuriamas beveik identiškas išdėstymas. Vienas vamzdelių galas kepurėlės pavidalu pasibaigia virš viršutinės šlifuoto aliumonio plokštelės, o kitas įlituotas į varinį pagrindą. Ir trečiu atveju paviršius – veidrodinis.</p>
<p style="text-align: center;"><a href="http://technews.lt/userfiles/SAM_3500.jpg"><img style="width: 232px; height: 155px;" src="http://technews.lt/userfiles/SAM_3500.jpg" alt="" /></a><a href="http://technews.lt/userfiles/SAM_3503.jpg"><img style="width: 232px; height: 155px;" src="http://technews.lt/userfiles/SAM_3503.jpg" alt="" /></a></p>
<p style="text-align: justify;">„Shadow Rock Slim“ priskirtas trečios kartos „Silent Wings 3“ 135 mm skersmens ventiliatorius. Markiruotėje esantis MR žymėjimas vietoje MF išduoda, kad tai kiek kitokius guolius („slydimo vietoje FDB) naudojantis įrenginys, nei sutiktas kartu su „Dark Rock 3“ modeliais. Sukeliamas oro srautas yra identiškas, tačiau šis ventiliatorius nurodomas kaip šiek tiek triukšmingesnis (23,7 vs 21,1 dBA) ir tarnausiantis trumpiau (80 000 vs 300 000 valandų).</p>
<p style="text-align: center;"><a href="http://technews.lt/userfiles/SAM_3496.jpg"><img style="width: 464px; height: 309px;" src="http://technews.lt/userfiles/SAM_3496.jpg" alt="" /></a></p>
<p style="text-align: justify;">Jei dėl „Shadow Rock Slim“ aukščio buvo galima suabejoti jo draugiškumu korpusams, tai 155 mm aukščio „Pure Rock“ tikrai turėtų tilpti į visus standartinius ATX korpusus. Radiatoriaus struktūra iš esmės panaši, tačiau aliuminio plokštelių skaičius sumažėjęs keturiomis ir pačiame centre turime M formą primenančią labai gilią įpjovą.</p>
<p style="text-align: center;"><a href="http://technews.lt/userfiles/SAM_3514.jpg"><img style="width: 232px; height: 155px;" src="http://technews.lt/userfiles/SAM_3514.jpg" alt="" /></a><a href="http://technews.lt/userfiles/SAM_3516.jpg"><img style="width: 232px; height: 155px;" src="http://technews.lt/userfiles/SAM_3516.jpg" alt="" /></a></p>
<p style="text-align: center;"><a href="http://technews.lt/userfiles/SAM_3519.jpg"><img style="width: 232px; height: 155px;" src="http://technews.lt/userfiles/SAM_3519.jpg" alt="" /></a><a href="http://technews.lt/userfiles/SAM_3521.jpg"><img style="width: 232px; height: 155px;" src="http://technews.lt/userfiles/SAM_3521.jpg" alt="" /></a></p>
<p style="text-align: justify;">„Pure Rock“ turi keturis vienoje linijoje išdėstytus termo vamzdelius, kurie litavimo būdu pritvirtinti prie varinio pagrindo. Keisdami gamyklinę termo pastą į „Noctua NT-H1“ įsitikinome, kad ir čia nikeliuotas pagrindas turi veidrodį apdirbimą. Pagrindui būdingas konuso formos centras - tai sustiprina spėjimą, jog „Scythe Kotetsu“ ir „Be Quiet! Pure Rock“ gali būti pagaminti to paties gamintojo.</p>
<p style="text-align: center;"><a href="http://technews.lt/userfiles/SAM_3524.jpg"><img style="width: 232px; height: 155px;" src="http://technews.lt/userfiles/SAM_3524.jpg" alt="" /></a><a href="http://technews.lt/userfiles/SAM_3522.jpg"><img style="width: 232px; height: 155px;" src="http://technews.lt/userfiles/SAM_3522.jpg" alt="" /></a></p>
<p>1500 RPM „Pure Wings 2“ ventiliatorius (120 x 120 x 25 mm) naudoja slydimo (angl. sleeve) guolius, kurių ilgaamžiškumas, psak gamintojo, siekia 80 000 valandų.</p>
<p style="text-align: center;"><a href="http://technews.lt/userfiles/SAM_3512.jpg"><img style="width: 468px; height: 312px;" src="http://technews.lt/userfiles/SAM_3512.jpg" alt="" /></a></p>
<p>&nbsp;</p>
<p><strong>Specifikacijos </strong></p>
<p style="text-align: center;"><strong><img style="width: 513px; height: 427px;" src="http://technews.lt/userfiles/shadowrockpurerockspecs.png" alt="" /></strong></p>
<p>&nbsp;</p>
<p><strong>Montavimas</strong></p>
<p style="text-align: justify;">Teko girdėti, kad „Dark Rock (Pro) 3“ montavimas gali užtrukti net iki dviejų valandų. Tai turėtų galioti ir „Shadow Rock Slim“ modeliui, nes jis naudoja tą pačią montavimo sistemą. Kadangi visus keturis aušintuvus montavome tiek ant „Intel“, tiek ant AMD platformų, galime padaryti bendrą ir tuo pačiu tvirtą išvadą apie pasiūlytą tvirtinimo mechanizmą.</p>
<p style="text-align: justify;">Į komplektaciją įeinanti galinė plokštelė yra skirta tiek „Intel“, tiek AMD sistemoms. Tik priklausomai nuo naudojamo procesoriaus reikia pasirinkti atitinkamą kronšteiną, kuris tvirtinamas prie radiatoriaus pagrindo. Tvirtindami AMD kronšteiną suvokėme, kad vienintelis „Dark Rock Pro 3“ korpuse (ventiliatorių atžvilgiu) stovės optimaliausia vakarų -&gt; rytų kryptimi, o likę trys trauks orą nuo vaizdo plokštės. Paimamo oro temperatūros atžvilgiu tai nėra didelė problema, nes „Prime95“ vaizdo plokštės  neapkrauna, o viršuje stovi 230 mm išmetimo ventiliatorius, tačiau žaidimo sesijos metu CPU temperatūros tikrai nukentės. „Intel“ savininkai visais keturiais atvejais gali tvirtinti radiatorius optimaliausia padėtimi.</p>
<p style="text-align: center;"><a href="http://technews.lt/userfiles/SAM_3561.jpg"><img style="width: 232px; height: 155px;" src="http://technews.lt/userfiles/SAM_3561.jpg" alt="" /></a><a href="http://technews.lt/userfiles/SAM_3560.jpg"><img style="width: 232px; height: 155px;" src="http://technews.lt/userfiles/SAM_3560.jpg" alt="" /></a></p>
<p style="text-align: center;"><a href="http://technews.lt/userfiles/SAM_3567.jpg"><img style="width: 232px; height: 155px;" src="http://technews.lt/userfiles/SAM_3567.jpg" alt="" /></a><a href="http://technews.lt/userfiles/SAM_3565.jpg"><img style="width: 232px; height: 155px;" src="http://technews.lt/userfiles/SAM_3565.jpg" alt="" /></a></p>
<p style="text-align: center;"><a href="http://technews.lt/userfiles/SAM_3571.jpg"><img style="width: 232px; height: 155px;" src="http://technews.lt/userfiles/SAM_3571.jpg" alt="" /></a><a href="http://technews.lt/userfiles/SAM_3572.jpg"><img style="width: 232px; height: 155px;" src="http://technews.lt/userfiles/SAM_3572.jpg" alt="" /></a></p>
<p style="text-align: center;"><a href="http://technews.lt/userfiles/SAM_3577.jpg"><img style="width: 232px; height: 155px;" src="http://technews.lt/userfiles/SAM_3577.jpg" alt="" /></a><a href="http://technews.lt/userfiles/SAM_3576%281%29.jpg"><img style="width: 232px; height: 155px;" src="http://technews.lt/userfiles/SAM_3576%281%29.jpg" alt="" /></a></p>
<p style="text-align: justify;">Taigi iš kur tos dvi nerimą keliančios valandos? Galvos skausmą „Intel“ procesorių savininkams kelia galutinis tvirtinimo etapas, kuomet su pridedamu specialiu atsuktuvu reikia lįsti po radiatoriumi ir prisukti keturias veržles. Norint jas prisukti teks iš pagrindinės plokštės lizdo išimti vaizdo plokštę bei ištraukti kabelį iš EPS12V lizdo. Aplink radiatorių smulkiems pirštams reikalinga erdvė. Galutinis verdiktas toks, kad montuojant „Dark Rock (Pro) 3“ ir „Shadow Rock Slim“ teks iš korpuso išimti visą pagrindinę plokštę, kitaip net ir dvi valandos nepadės, nes fiziškai sumontuoti radiatorių tampa neįmanoma. AMD savininkai tokių problemų neturi – tvirtinimas vyksta viena ranka laikant radiatorių, o kita sukant nugarinėje plokštelėje esančius varžtus. Dešimties minučių pilnai pakanka.</p>
<p style="text-align: center;"><a href="http://technews.lt/userfiles/SAM_3603.jpg"><img style="width: 232px; height: 155px;" src="http://technews.lt/userfiles/SAM_3603.jpg" alt="" /></a><a href="http://technews.lt/userfiles/SAM_3602.jpg"><img style="width: 232px; height: 155px;" src="http://technews.lt/userfiles/SAM_3602.jpg" alt="" /></a></p>
<p style="text-align: center;"><a href="http://technews.lt/userfiles/SAM_3609.jpg"><img style="width: 232px; height: 155px;" src="http://technews.lt/userfiles/SAM_3609.jpg" alt="" /></a><a href="http://technews.lt/userfiles/SAM_3610.jpg"><img style="width: 232px; height: 155px;" src="http://technews.lt/userfiles/SAM_3610.jpg" alt="" /></a></p>
<p style="text-align: center;"><em><span style="font-size: 10px;">Dark Rock Pro 3 </span></em></p>
<p style="text-align: center;"><em><span style="font-size: 10px;"><a href="http://technews.lt/userfiles/SAM_3616.jpg"><img style="width: 232px; height: 155px;" src="http://technews.lt/userfiles/SAM_3616.jpg" alt="" /></a><a href="http://technews.lt/userfiles/SAM_3612.jpg"><img style="width: 232px; height: 155px;" src="http://technews.lt/userfiles/SAM_3612.jpg" alt="" /></a></span></em></p>
<p style="text-align: center;"><em><span style="font-size: 10px;"><a href="http://technews.lt/userfiles/SAM_3615.jpg"><img style="width: 232px; height: 155px;" src="http://technews.lt/userfiles/SAM_3615.jpg" alt="" /></a><a href="http://technews.lt/userfiles/SAM_3618.jpg"><img style="width: 232px; height: 155px;" src="http://technews.lt/userfiles/SAM_3618.jpg" alt="" /></a></span></em></p>
<p style="text-align: center;"><em><span style="font-size: 10px;">Dark Rock 3</span></em></p>
<p style="text-align: center;"><em><span style="font-size: 10px;"><a href="http://technews.lt/userfiles/SAM_3620.jpg"><img style="width: 232px; height: 155px;" src="http://technews.lt/userfiles/SAM_3620.jpg" alt="" /></a><a href="http://technews.lt/userfiles/SAM_3624.jpg"><img style="width: 232px; height: 155px;" src="http://technews.lt/userfiles/SAM_3624.jpg" alt="" /></a></span></em></p>
<p style="text-align: center;"><em><span style="font-size: 10px;"><a href="http://technews.lt/userfiles/SAM_3623.jpg"><img style="width: 232px; height: 155px;" src="http://technews.lt/userfiles/SAM_3623.jpg" alt="" /></a><a href="http://technews.lt/userfiles/SAM_3625.jpg"><img style="width: 232px; height: 155px;" src="http://technews.lt/userfiles/SAM_3625.jpg" alt="" /></a></span></em></p>
<p style="text-align: center;"><span style="font-size: 10px;"><em>Shadow Rock Slim </em></span></p>
<p style="text-align: center;"><span style="font-size: 10px;"><em><a href="http://technews.lt/userfiles/SAM_3629.jpg"><img style="width: 232px; height: 155px;" src="http://technews.lt/userfiles/SAM_3629.jpg" alt="" /></a><a href="http://technews.lt/userfiles/SAM_3627.jpg"><img style="width: 232px; height: 155px;" src="http://technews.lt/userfiles/SAM_3627.jpg" alt="" /></a></em></span></p>
<p style="text-align: center;"><span style="font-size: 10px;"><em><a href="http://technews.lt/userfiles/SAM_3632.jpg"><img style="width: 232px; height: 155px;" src="http://technews.lt/userfiles/SAM_3632.jpg" alt="" /></a><a href="http://technews.lt/userfiles/SAM_3630.jpg"><img style="width: 232px; height: 155px;" src="http://technews.lt/userfiles/SAM_3630.jpg" alt="" /></a></em></span></p>
<p style="text-align: center;"><span style="font-size: 10px;"><em>Pure Rock</em></span></p>
<p style="text-align: justify;">Vartotojo gidas yra pakankamai informatyvus, tačiau nepasakyta, kiek tvirtai reikia prisukti radiatorių. Nuoroda „prisuk tvirtai, kiek įmanoma, bet tuo pačiu būk atsargus“ nieko konkretaus „Intel“ savininkams nepasako. Nevisiškai aišku, kiek tampriai reikia užsukti veržles, nes nuo prasisukimo užblokavus nugarinę plokštelę perveriančius varžtus galima sukti net tiek, kad išsilenks prie radiatoriaus pritvirtintas kronšteinas.</p>
<p>&nbsp;</p>
<p><strong>Testavimas</strong></p>
<p>Testavimo sistemą sudarė:</p>
<ul>
<li><strong>Procesorius:</strong> AMD Phenom II X4 955 BE / Intel Core i7-4770K</li>
<li><strong>Pagrindinė plokštė: </strong>Gigabyte GA-990XA-UD3 / ASRock Fatal1ty Z97 Killer</li>
<li><strong>RAM atmintis: </strong>Kingston HyperX Blu DDR3 2x 2GB 1600 MHz CL9 / Patriot Black Mamba DDR3 2x 4 GB 1600 MHz CL9</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Korpusas: </strong>Bitfenix Colossus Window Green</li>
</ul>
<p style="text-align: justify;">Ramybės ir apkrovos režimų temperatūros buvo matuojamos tokia tvarka: dvi minutės kompiuteriui „apšilti“, tuomet septynioms minutėms įjungiamas „Prime95“ (small FFT’s) testas. Temperatūrų sekimui naudota „CPUID HWMonitor PRO“ programinė įranga. Termo pasta - „Noctua NT-H1“. Aplinkos temperatūra - 19 °C. Sistemos generuojamas garsas matuojamas ~1 metro atstumu, prieš tai maksimaliai prityldžius sisteminius ventiliatorius, kurie tampa virtualiai negirdimais. Visiška aplinkos tyla atitinka ~38 dBA.</p>
<p>&nbsp;</p>
<p><strong>Rezultatai</strong></p>
<p style="text-align: justify;">Analizė prasideda nuo nemalonaus siurprizo. Tikrai negalėjome pagalvoti, kad įspūdingų parametrų „Be Quiet! flagmanas atsidurs pačioje diagramos apačioje. Neįmanoma nesutikti, kad net su maksimaliai besisukančiais ventiliatoriais „Dark Rock Pro 3“ yra labai tylus (41,3 dBA), tačiau NH-D14 su L.N.A. adaptoriais yra dar tylesnis ir šiek tiek efektyvesnis. Įdomu ir tai, kad „Dark Rock 3 atsiduria aukščiau „Dark Rock Pro 3“ modelio. Pastarasis ne kartą buvo pakartotinai pratestuotas, tačiau gauti rezultatai likdavo paklaidos ribose. Ne mažiau įdomesniu reiškiniu tapo „Dark Rock 3“ ventiliatoriaus apsisukimų greitis. Visos monitoringo programos rodė, jog maksimalus greitis siekė net ~2150 RPM, nors gamintojas nurodo tik 1400 RPM. Perėjimu sujungtų „Dark Rock Pro 3“ ventiliatorių sūkiai siekė ~1650 RPM (normalūs rodmenys), tačiau atjungus 12 cm ventiliatorių ir palikus suktis tik didįjį pastebėjome, kad 135 mm ventiliatorius generuoja didesnį oro srautą ir apsisukimai pakilo virš 2000 RPM. Tikėtina, kad būtent didesni apsisukimai kompensavo „Dark Rock 3“ masės ir paviršiaus ploto netekimą. Priedo, vienintelis jo ventiliatorius skleidė mažiau triukšmo (40,3 dBA) už dviejų ventiliatorių konfigūraciją ant „Dark Rock Pro 3“ (41,3 dBA).</p>
<p style="text-align: center;"><img style="width: 517px; height: 498px;" src="http://technews.lt/userfiles/4bequietcoolerstempamdhigh.png" alt="" /></p>
<p style="text-align: justify;">Aušinant su „Shadow Rock Slim“ „Phenom II“ procesorius po nepilnos minutės pasiekė 65 °C (leistina temperatūra 62 °C), o „Pure Rock“ testuoti su tokia konfigūracija net nesiryžome.</p>
<p style="text-align: justify;">Pastačius „Dark Rock Pro 3“ į H<sub>2</sub>O aušintuvų grafą jis atsiduria šalia „Enermax Liqtech 120X“. Aišku „Be Quiet!“ yra ~1,2 dBA tylesnis, tačiau 1200 RPM besisukdamas „NZXT Kraken X40“ yra visokeriopai pranašesnis: be to, kad užima mažiau vietos, yra trimis laipsniais pagal Celsijų efektyvesnis ir ~1,3 dBA tylesnis.</p>
<p style="text-align: center;"><img style="width: 517px; height: 498px;" src="http://technews.lt/userfiles/4bequietcoolerstempamdhighh2o.png" alt="" /></p>
<p style="text-align: justify;">Sušvelnėjus sąlygoms „Dark Rock 3“ vis dar išlaiko nežymią persvarą prieš „Dark Rock Pro 3, tačiau neperžengia „Deepcool Neptwin“ barjero. Pastarasis PWM režimu dar šiek tiek ir tylesnis (39,6 dBA). Pure Rock demonstruoja identišką aušinimą „Scythe Kotetsu“ aušintuvui, būdamas tylesniu (40,7 dBA vs 41,5 dBA). Tuo tarpu „Shadow Rock Slim“ naudodamasis maksimaliais sūkiais nesusilygina su PWM režimu dirbančiu „Kotetsu“, tačiau yra mirtinai tylus (40 dBA). Mūsų nuomone, +1 °C nenustelbia 1,2 dBA skirtumo „Slim naudai. Tiesa, „Shadow Rock Slim“ ventiliatorius taip pat gerokai viršyjo savo parametrus ir vietoje 1400 RPM pasiekė ~2000 RPM. Kaip ir „Dark Rock 3“ atveju ventiliatoriaus pozicijos keitimas iš horizontalios į vertikalią įtakos apsisukimams nepadarė.</p>
<p style="text-align: center;"><img style="width: 517px; height: 489px;" src="http://technews.lt/userfiles/4bequietcoolerstempamdmild(1).png" alt="" /></p>
<p style="text-align: justify;">Metas apibendrinti spartinto i7-4770K aušinimo rezultatus. Deja, neturime fizinių galimybių iš naujo pratestuoti visus aušintuvus, todėl pasirinkome tik kelis atsvaros taškus: „Noctua NH-D15“ ir NH-U12S.</p>
<p style="text-align: center;"><img style="width: 517px; height: 288px;" src="http://technews.lt/userfiles/4bequietcoolerstempintelmild.png" alt="" /></p>
<p style="text-align: justify;">Aušinant lengvai spartintą i7-4770K „Dark Rock Pro 3“ atrodo konkurencingesnis, tačiau NH-D15 tvirtai tebelaiko pranašumą (-5 °C) savo rankose. L.N.A. adaptorių panaudojimas temperatūros beveik nekeičia, tačiau sumažina garso emisijas iki „Dark Rock Pro 3“ lygio (~41,3 dBA). Tiesa, „Pro“ versija šįkart jau įrodo pranašumą prieš mažesnių gabaritų „Dark Rock 3“ (-2 °C), kuris aušina identiškai labai nežymiai tyliau veikiančiam „Noctua NH-U12S“. „Shadow Rock Slim“ ir „Pure Rock“ fiksuoja 83 °C ir pačiam dugne palieka L.N.A. adaptorius naudojantį NH-U12S, kuris yra tyliausias tarp visų dalyvių (39,7 dBA).</p>
<p style="text-align: center;"><img style="width: 518px; height: 287px;" src="http://technews.lt/userfiles/4bequietcoolerstempintelhigh.png" alt="" /></p>
<p style="text-align: justify;">i7-4770 pasiekus 4,3 GHz (1.275 v) dažnį NH-D15 tebeišlaiko tą patį 5 °C pranašumą prieš „Dark Rock Pro 3“, tačiau čia jau stebimas pastarojo išaugęs atotrūkis nuo „Dark Rock 3“, įgyjant nebe 2, o 5 °C pranašumą. Savo ruožtu, „Dark Rock 3“ neįrodo pranašumo prieš „Noctua NH-U12S“. Čia turime du modelius, kurie egzamino iš esmės neišlaikė: „Shadow Rock Slim“ 99 °C pasiekė šeštąją testavimo minutę, o NH-U12S su L.N.A. krito jau trečią minutę. Stebuklingai „Pure Rock“ liko žaidime (97 °C) ir aušina kone identiškai „Dark Rock 3“, tačiau nereikia pamiršti, kad šiuos aušintuvus skiria ~1 dBA ir ausys tą puikiai supranta.</p>
<p>&nbsp;</p>
<p><strong>Išvados</strong></p>
<p style="text-align: justify;">Prisipažinsime - iš „Dark Rock 3“, o ypač „Dark Rock Pro 3“, žiūrint į „Phenom II“ aušinimo rezultatus tikėjomės daugiau. Tikėjomės, kad „Be Quiet!“ monstras „Dark Rock Pro 3“ monstras palypės arčiau tokių aušintuvų kaip „Noctua NH-D14 ar „Phanteks PH-TC14PE“, tačiau lūkesčiai subyrėjo, kai abiems kompanijos flagmanams teko varžytuvės tik su „Prolimatech Basic 84“ ir „Thermalright True Spirit 120“. Efektyvumo trūkumą bandoma kompensuoti tyla ir estetiškai pritrenkiančia išvaizda. Taip, abu didieji „Be Quiet!“ modeliai yra tylesni už minėtus konkurentus, tačiau mažiausiai dvigubai didesnė kaina vargiai tai pateisina. Pirminis verdiktas toks, kad „AMD Vishera“ (FX x3xx) procesorių, kuriuose branduoliai išdėstyti panašia schema, kaip ir „Phenom II“ procesoriuose, savininkai grečiausiai turėtų žiūrėti į „Dark Rock (Pro) 3“ su papildoma atsarga, nebent tyla ir lengvas prieinamumas Lietuvoje yra svarbiausi kriterijai. Šiuo metu Lietuvos parduotuvėse nebeliko net „Deepcool Neptwin“ ir dėl to „Be Quiet!“ prekinis ženklas gali tik džiaugtis.</p>
<p style="text-align: justify;">Mažųjų „Be Quiet!“ karių padėtis po testavimo kur kas geresnė. „Pure Rock“ silpniau spartintą „Phenom II“ aušino identiškai „Scythe Kotetsu“ modeliui, tačiau jo ventiliatorius maksimaliomis apsukomis veikė šiek tiek tyliau, nors iš esmės būtų galima dėti ir lygybės ženklą. Įvertinus, kad abiejų kainos yra kone identiškos ir „Listan“ siūlo metais ilgesnę garantiją galutinį balsą būtų galima atiduoti būtent „Be Quiet!“, tačiau montavimas, kai ventiliatorius atsiduria horizontalioje pozicijoje, nuo to sustabdo. „Kotetsu“ pasirinkę AMD savininkai yra apsaugoti nuo suderinamumo problemų su aukštais RAM moduliais ir gali tikėtis potencialiai žemesnių temperatūrų žaidimo sesijų metu, nes ventiliatorius nekaba virš vaizdo ploktės. Savo ruožtu dešimčia eurų brangesnis „Shadow Rock Slim“ nepasirodė aušinantis geriau, tačiau šis modelis tapo pačiu tyliausiu (po „Noctua NH-U12S“ su L.N.A.) mūsų bandytų CPU aušintuvu – maksimaliomis apsukomis užfiksuoti vos 40 dBA. „Silent Wings 3“ ventiliatoriui sukantis gamintojo nurodytomais 1400 RPM jis būtų absoliučiai negirdimas, bet ir 2000 RPM nesustabdo nuo rekomendacijos tiems, kurie nori vidutiniško lygio spartinimui tinkančio super tylaus ir estetiškai patrauklaus produkto.</p>
<p style="text-align: justify;">Aušinant spartintą „Intel Core i7-4770K“ „Dark Rock Pro 3“ su „Dark Rock 3“ susikeičia vietomis ir pirmojo persvara prieš pastarąjį didėja didinant spartinimo lygį. Visgi NH-D15 ne tik gana aiškiai lieka priekyje, bet ir siūlo efektyvesnį aušinimą generuojant vienodą triukšmo lygį. „Be Quiet!“ pusėje išlieka išorinis dizainas ir prieinamumas mūsų rinkoje. Daugmaž tuo pačiu gali pasigirti ir „Dark Rock 3“ prieš NH-U12S, kurio kišenėje aiškiai atsiduria kompaktiškumas ir daug patogesnė montavimo sistema.</p>
<p style="text-align: justify;">Antroje testavimo dalyje „Pure Rock“ pasirodė netikėtai ne blogiau už „Dark Rock Slim“ - tiesą pasakius jį net pranoko. „Dark Rock Slim“ - geras pirkinys ieškantiems maksimalaus įmanomo suderinamumo su RAM moduliais ir virtualaus negirdimumo. Tuo tarpu panašus arba net šiek tiek geresnis „Pure Rock“ efektyvumas pasiekiamas didesnio triukšmo sąskaita, papildomai siūlant patogesnį montavimą už mažesnę kainą. Nepaisant garsesnio ventiliatoriaus darbo, manome, kad „pradinukams“ skirtas „Pure Rock“ (kaip ir visi kiti trys muškietininkai) pateisina savo prekinį „Be Quiet!“ ženklą ir yra rimtas konkurentas „Scythe Kotetsu“ ir „Cooler Master EVO 212“ aušintuvams.</p>
<p style="text-align: center;"><img style="width: 200px; height: 200px;" src="http://technews.lt/userfiles/Liqtech120Xaward_vectorized.png" alt="" /></p>
<p style="text-align: center;"><em><span style="font-size: 10px;">Dark Rock Pro 3 </span></em></p>
<p style="text-align: center;"><img style="width: 200px; height: 200px;" src="http://technews.lt/userfiles/technews%281%29_vectorized.png" alt="" /></p>
<p style="text-align: center;"><em><span style="font-size: 10px;">Dark Rock 3</span></em></p>
<p style="text-align: center;"><img style="width: 200px; height: 200px;" src="http://technews.lt/userfiles/TNrecommend_vectorized.png" alt="" /></p>
<p style="text-align: center;"><span style="font-size: 10px;"><em>Shadow Rock Slim </em></span></p>
<p style="text-align: center;"><img style="width: 200px; height: 200px;" src="http://technews.lt/userfiles/SF1200Wplataward_vectorized%282%29.png" alt="" /><img style="width: 200px; height: 200px;" src="http://technews.lt/userfiles/SF1200Wplataward2_vectorized%282%29.png" alt="" /></p>
<p style="text-align: center;"><span style="font-size: 10px;"><em><span style="font-size: 10px;"><em>Pure Rock</em></span></em></span></p>
