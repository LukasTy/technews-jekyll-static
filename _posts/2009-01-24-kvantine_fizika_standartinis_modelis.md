---
layout: post
status: publish
published: true
title: 'Kvantinė fizika: Standartinis modelis'
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 122
wordpress_url: http://localhost/site/new/kvantine_fizika_standartinis_modelis/
date: '2009-01-24 00:49:13 +0200'
date_gmt: '2009-01-24 00:49:13 +0200'
categories:
- Naujienos
---
<p><a class="ns" href="http://www.fisicx.com/quickreference/images/medium_particle_chart.jpg"><br /><img src="http://img91.imageshack.us/img91/7932/mediumparticlechartff8.jpg" /><br /></a></p>
<p>Dabartinis fundamentaliųjų dalelių ir jų sąveikų modelis vadinamas standartiniu modeliu. Kad suprastumėte šį skyrių, būtinai turėsite nagrinėti pridėtą iuliustraciją. Daug ką jau papasakojau praeituose straipsniuose, tačiau čia sužinosite, į kokias grupes ir pagal ką skirstomos dalelės.</p>
<p>Visos fundamentaliosios dalelės skirstomos į bozonus ir fermionus. Trumpai tariant bozonai yra minėtieji sąveikų nešėjai (kvantizuota energija), o fermnionai - materija. Fermionai dar skirstomi į kvarkus ir leptonus. Yra 3 kvarkų ir leptonų šeimos (Pažymėtos ruda, geltona ir rausva spalvomis). Mūsų pasaulį sudaro tik pirmosios šeimos fermionai (minėtieji UP ir DOWN kvarkai ir du leptonai, tai visiems labai gerai pažįstamas elektronas ir neutrinas, išsiskiriantis radiacijoje). Kitų šeimų fermionai gaunami tik eksperimentuose, branduoliniuose reaktoriuose ir žvaigždėse (na kitaip sakant, jiems susikurti reikalinga didelė energija). Antifermionai mūsų pasauliui taip pat nebūdingi. Jei kokia viena kita antidalelė susikuria atmosferoje ar atskrieja iš kosmoso, ji tuoj pat išnyksta, susidūrusi su savo normalia partnere. (Apie tai kitame straipsnyje). Matome, kad fermionų šeimų dalelės skiriasi tik mase. </p>
<p>Paveikso viduryje puikuojasi atomas. Būtina paminėti, kad proporcijos neišlaikytos ir 99% atomo yra tuščia erdvė. Suprasti atomo vidaus mastelį labiausiai padeda toks palyginimas: jei atomo branduolys būtų kaip lauko teniso kamuoliukas, tai elektronai būtų adatos galvutės dydžio, o visas atomas būtų kaip 6 futbolo stadionai. Na, po praėjusių straipsnių visi skaičiusieji turėtų atomą taip ir įsivazduoti (turiu omenyje branduolio nukleonus pakeitusius kvarkus).</p>
<p>Apatiniame kairiajame kampe matome barionų lentelę. Barionai nėra fundamentaliosios dalelės, tai iš 3 kvarkų arba 3 antikvarkų sudarytos sudėtinės dalelės (barionų lentelėje galite pastebėti pažįstamus protoną ir neutroną). Čia surašyta tik keletas barionų, nors jų atrasta virš 120). Vėl pasikartosiu, kad išskyrus protoną ir neutroną, kiti barionai gamtoje nesutinkami.</p>
<p>Simetriškai barionams dešiniajame kampe yra mezonų lentelė. Mezonai irgi nėra fundamentalūs. Jie sudaryti iš kvarkų bei antikvarkų porų. Jų taip pat atrasta virš 140. Mezonai gamtoje nesutinkami.</p>
<p>Na ir pagaliau, po atomo modeliu esanti sąveikų lentelė. Apie sąveikas pasakojau praeitame straipsnyje, tai kaip viskas ir paminėta. Tačiau galite palyginti sąveikų stiprius (paskutinė lentelės eilutė), jų veikimo nuotolį, ir daleles, kurios yra veikiamos šių sąveikų.</p>
<p>Straipsnio autorius: <a class="ns" href="http://www.technews.lt/user/112">Xpoint</a>.</p>
