---
layout: post
status: publish
published: true
title: Naujasis HP Envy 14 Spectre su išskirtine stiklo apdaila
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6295
wordpress_url: http://localhost/site/new/naujasis_hp_envy_14_spectre_su_isskirtine_stiklo_apdaila/
date: '2012-01-18 16:16:57 +0200'
date_gmt: '2012-01-18 16:16:57 +0200'
categories:
- Naujienos
---
<div class="imgright"><img src="http://technews.lt/upload/hpENVY14Spectre.jpg"  /></div>
<p>Dizaino entuziastams padarys įspūdį naujas HP pristatytas Envy 14 Spectre itin plonas nešiojamasis kompiuteris su neprilygstama stiklo apdaila ir puikiomis veikimo charakteristikomis. Būtent išskirtine stiklo apdaila ir turėtų patraukti pirkėjų dėmesį.</p>
<p>„Glotnus vidurnakčio tamsos stiklas išorėje ir visiškai kontrastingas sidabrinis vidus Spectre paverčia ypatingu, nepaklūstančiu įprastam nešiojamųjų kompiuterių dizainui“, – sakė Louis Perrin, HP Kompiuterinių produktų grupės Europoje, Afrikoje ir Artimuosiuose Rytuose vartotojiškų gaminių skyriaus direktorius.<br />
<br />Inžinerijos ir dizaino meistriškumas </p>
<p>Būdamas vienas iš pažangiausių HP nešiojamųjų kompiuterių, HP Envy 14 Spectre yra 20 milimetrų storio ir, priklausomai nuo konfigūracijos, sveria tik apie 1,8 kg. Jis gražus, bet ir patvarus tuo pačiu – naudojamas lengvas, atsparus subraižymams stiklas, kurį galima pamatyti ir ant išmaniųjų telefonų ekranų, nešiojamųjų muzikos grotuvų, LCD monitorių. Šiuo stiklu padengtas kompiuterio ekranas, jo nugarinė sienelė, vieta riešams padėti ir pati HP ImagePad jutiklinė aikštelė. </p>
<p>Naudodama naujausius ekranų inžinerijos ir rėmo konstrukcijos metodus, HP į 33,78 cm įstrižainės Spectre korpusą sugebėjo įtalpinti 35,56 cm didelės raiškos HP Radiance ekraną, perteikiantį sodresnes spalvas, ryškesnį vaizdą platesniu nei įprasti nešiojamųjų kompiuterių ekranai kampu.</p>
<p><img src="http://technews.lt/upload/Stella_HPEnvy14_CoreSet_rearrightopen.jpg" /></p>
<p>HP Radiance Backlit klaviatūroje su pašvietimu iš apačios kiekvienam klavišui naudojamas atskiras diodas. Klaviatūroje esantys jutikliai pajunta priartėjusias rankas ir įjungia apšvietimą, o šioms nutolus – jį pritemdo. </p>
<p>HP Envy 14 Spectre pasižymi puikiu garsu – tokį jį padeda atkurti kokybiškų garsiakalbių sistemos ir Beats Audio, aukšto lygio charakteristikų technologijos, sukurtos HP ir Beats by Dr. Dre, derinys. Kompiuterio priekyje esanti garsiakalbių sistema atkuria švarų ir neprislopintą garsą. Retro stiliaus įspūdį sukuria Spectre įmontuotas išorinis aliumininis analoginis garsumo reguliatorius ir garso išjungimo bei įjungimo mygtukas, taip leidžiant garsą reguliuoti ir užvertus kompiuterio ekraną. Įdiegta HP Wireless Audio sistema gali belaidžiu būdu perduoti garsą į kelis garsiakalbius, 4 išorinius įtaisus ar tiesiogiai į bet kurį su KleerNet susijusį įrenginį.<br />
<br />Našumas be kompromisų </p>
<p>Ne tik gražus, patvarus, gerai rodantis ir skambantis, bet ir greitas – HP Envy 14 Spectre komplektuojamas su naujausiais Intel Core i5 ir i7 procesoriais, kurie turi Intel Rapid Start Technology, juose yra 128 GB talpos standžiosios duomenų saugyklos (SSD) ir akumuliatoriais, iki 9 valandų gebančiais aprūpinti kompiuterį elektros energija.</p>
<p>Kad nereikėtų išorinių prievadų sistemų, HP Spectre turi daug jų integruotų, tokių kaip, Gigabit Ethernet kabelinio kompiuterių tinklo, USB 3.0, HDMI ir Mini Displayport. Be to, HP ImagePad jutiklinė aikštelė atpažįsta ir leidžia preciziškai valdyti kompiuterį kelių pirštų kombinacijomis. Įmontuota HP TrueVision HD internetinė kamera išgauna šviesius, švarius didelės raiškos vaizdus.</p>
<p>Prekybą HP Envy 14 Spectre Lietuvoje planuojama pradėti kovo pabaigoje, jo kaina sieks apie 4480 litų.</p>
