---
layout: post
status: publish
published: true
title: "Įvardinta ypač laukiamo „AMD Kaveri“ APU išleidimo data, keletas naujų palaikomų
  savybių"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 7829
wordpress_url: http://localhost/site/new/ivardinta_ypac_laukiamo_amd_kaveri_apu_isleidimo_data_keletas_nauju_palaikomu_savybiu/
date: '2013-10-28 14:30:48 +0200'
date_gmt: '2013-10-28 14:30:48 +0200'
categories:
- Naujienos
---
<p>
	Informacija apie labai laukiamą &bdquo;AMD Kaveri&ldquo; hibridinį centrinį procesorių (angl. APU) pamažu pradeda pasiekti belaukiančiųjų ausis. Nutekinta AMD skaidrė atskleidžia, kad naujos kartos APU bus oficialiai pristatytas &scaron;ių metų gruodžio 5 dieną.</p>
<p>
	Tiesa, gruodžio pradžiai ruo&scaron;iamas pristatymas apims tik žiniasklaidos pamaitinimą spaudai skirtais prane&scaron;imais. FM2+ lizdui skirti APU pas OEM prekiautojus i&scaron;keliaus tik vėlyvą gruodį, o plataus prieinamumo nenumatoma iki pat vasario vidurio. Kartu su A88X lustų rinkiniu suderinami naujos kartos hibridiniai procesoriai turės &bdquo;Steamroller&ldquo; mikroarchitektūros branduolius, atnaujintą <a href="http://www.technews.lt/tekstas/kartu_su_amd_kaveri_apu_integruoto_hd_7000_posistemio_sparta_saus_i_virsu.html;;"><em>GCN grafinį posistemį</em></a> bei palaikys TrueAudio technologiją. Pastaroji buvo pristatyta kartu su staliniams kompiuteriams skirtomis &bdquo;Volcanic Islands&ldquo; vaizdo plok&scaron;tėmis. Papildomai turėtume i&scaron;vysti PCI-Express 3.0 protokolo palaikymą bei padidintą suderinamumą su spartesniais RAM moduliais.</p>
<p>
	Įdomiausia tai, kad žiniasklaidos &scaron;altiniai nurodo, kad &bdquo;Steamroller&ldquo; branduoliai siūlys tik 10 % siekiantį spartos padidėjimą, lyginant su dabartine &bdquo;Piledriver&ldquo; architektūra. Lieka neai&scaron;ku, ar &scaron;ie skaičiai apima tik IPC prieaugį ar bendrą, įskaičiuojant ir padidėjusį taktinį dažnį, kurio AMD greičiausiai nevengė.</p>
<p>
	<a href="http://technews.lt/userfiles/219b.jpg"><img alt="" src="http://technews.lt/userfiles/219b.jpg" style="width: 520px; height: 273px;" /></a></p>
