---
layout: post
status: publish
published: true
title: Gigabyte Aivia K8100 klaviatūra
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5843
wordpress_url: http://localhost/site/new/gigabyte_aivia_k8100_klaviatura/
date: '2011-05-07 23:44:08 +0300'
date_gmt: '2011-05-07 23:44:08 +0300'
categories:
- Periferija
- Apžvalgos
---
<p>Klaviatūra, kas be ko, yra vienas iš svarbiausių kompiuterių periferijos komponentų, o man sunku atsiminti, kad mes pasiūlėme šio komponento apžvalgą. Nors Gigabyte geriau žinoma dėl jos kokybiškų pagrindinių plokščių, mano rankose šį kartą būtent šios kompanijos klaviatūra.</p>
<p>TURINYS:<br />
<br />>Šiek tiek apie Gigabyte<br />
<br />>Pakuotė<br />
<br />>Klaviatūros dizainas ir mygtukų išdėstymas<br />
<br />>Ne visi klavišai spaudžiasi taip pat, kitos ypatybės<br />
<br />>Programinė įranga<br />
<br />>Ilgas klaviatūros naudojimas arba testavimas<br />
<br />>Išvada</p>
<p><b>Šiek tiek apie Gigabyte</b></p>
<p>Kompanija Gigabyte buvo įkurta dar 1986 metais. Jos pagrindinė būstinė yra Taivane, Taipėjuje. Gamintojas ypač gerai žinomas dėl kokybiškų pagrindinių plokščių, neveltui praėjusiais metais kompanija buvo antra po Asus pagal jų pardavimus, tačiau ties tuo kompanija neapsiriboja. Ji taip pat siūlo vaizdo plokštes, nešiojamuosius kompiuterius ir įvairią periferiją.</p>
<p><b>Pakuotė</b></p>
<p>Gigabyte Aivia K8100 yra didelė klaviatūra, pritaikyta žaidėjams, multimedijos mėgėjams ar tiesiog technikos entuziastams, tad visiškai nieko keisto, jog ir jos pakuotė – milžiniška. Produktas į mūsų testavimo poligoną atvyko juodoje, blizgioje dėžėje. Gana gražiai atrodo aspektas, jog nušviečiant pakuotę, sakykime, lempos šviesa, užrašai nušvinta visomis vaivorykštės spalvomis.</p>
<p>Priekinėje pakuotės pusėje nėra nieko ypatingo – jau minėti visomis vaivorykštės spalvomis švytintys užrašai ir tiek, nurodoma tai, jog klaviatūrą suprojektavo Gigabyte, o jos pilnas pavadinimas – Aivia K8100, o ši yra skirta žaidėjams. Visiškai kas kita matoma galinėje pusėje, kurioje surašytos visos įdomiausios klaviatūros savybės. Apžvelgdami pakuotę nesiplėsime, tačiau paminėsime pora produkto savybių – ne visi klavišai spaudžiasi taip pat, jis, žinoma, palaiko makro komandas, turi galinį apšvietimą, kuris padės tamsiu paros metu, prisilietimui jautrius mygtukus ir taip toliau.</p>
<p><a class="ns" href="http://technews.lt/SB/Gigabyte%20K8100/Dideles/2.JPG">
<div class="imgright"><img src="http://technews.lt/SB/Gigabyte%20K8100/Mazos/2.jpg"  /></div>
<p></a><a class="ns" href="http://technews.lt/SB/Gigabyte%20K8100/Dideles/1.JPG"><br /><img src="http://technews.lt/SB/Gigabyte%20K8100/Mazos/1.jpg" /><br /></a></p>
<p>Atidarę pakuotę pamatome daiktą, dėl kurios buvo verta ją atidaryti – Aivia K8100 klaviatūrą. Žinoma, tai nėra viskas. Gigabyte papildomai prideda po vieną W, A, S ir D klavišą mus dar karta primindama, jog tai – žaidėjams skirta klaviatūra. Galvoja turima tai, jog žaidėjai šiuos keturis mygtukus greičiausiai ir nudėvės, ypač tie, kurie mėgsta pirmojo asmens šaudykles. Be klaviatūros ir papildomų klavišų, pakuotėje liko silikoninis klaviatūros apvalkalas, kuris padės apsaugoti didžiąją dalį klaviatūros nuo dulkių ir kitų nešvarumų, kurie gali patekti į klavišų tarpus, bei programinės įrangos diskas, bet mes patariame naujausią versiją tiesiog atsisiųsti iš gamintojo svetainės. Mes net pradėjome galvoti, jog kompaktiniai tvarkylių ar programinės įrangos diskai šiais laikais praktiškai nereikalingi – visi žaidėjai turi internetą, tiesa? Pabaigai apie silikoninį klaviatūros apvalkalą būtų galima pasakyti, jog jis puikus atributas rašant tekstą ar intensyviai nesinaudojant klaviatūra, tačiau žaidžiant trukdo. Po ilgo jo tai uždėjimo, tai nuėmimo, nusprendžiau jo visiškai atsisakyti ir sau nekvaršinti galvos.</p>
<p><a class="ns" href="http://technews.lt/SB/Gigabyte%20K8100/Dideles/4.jpg">
<div class="imgright"><img src="http://technews.lt/SB/Gigabyte%20K8100/Mazos/4.jpg"  /></div>
<p></a><a class="ns" href="http://technews.lt/SB/Gigabyte%20K8100/Dideles/3.jpg"><br /><img src="http://technews.lt/SB/Gigabyte%20K8100/Mazos/3.jpg" /><br /></a></p>
<p><b>Klaviatūros dizainas ir mygtukų išdėstymas</b></p>
<p>Ant produkto pakuotės jau buvo parašyta, jog Gigabyte siūlo kelias Aivia K8100 klaviatūros versijas, kurios skiriasi tik spalvomis. Visą seriją sudaro juodos, kuri atvyko pas mus, geltonos bei raudonos spalvų klaviatūros. Žvilgtelėjau į oficialių gamintojo puslapį, kai siunčiausi programinės įrangos atnaujinimą, ir nusprendžiau, jog juodoji versija atrodo solidžiausiai ir šauniausiai, bet galbūt tiems, kurie labai mėgsta sportinius automobilius, atitinkamai Lamborghini ir Ferrari, arčiau prie širdies bus geltona ar raudona versija, tačiau aš džiaugiuosi, kad Gigabyte nusprendė mums atsiųsti juodą K8100 variantą.</p>
<p>Tęsiant kalbą apie spalvas ir medžiagas, klaviatūra yra pagaminta iš nelygaus plastiko, tačiau ją naudojau net keletą savaičių ir galiu patvirtinti, jog rankos ant jos jaučiasi gana maloniai. Nepaisant to, prisilietimui jautrūs mygtukai, kurie yra viršuje, puikiai pritraukia pirštų antspaudus. Pati klaviatūra turi pora varžtų pritvirtintą riešo poilsio plokštelę, kuri yra puikus sprendimas, tačiau užima labai jau daug vietos – ji sudaro kiek daugiau nei trečdalį visos klaviatūros dydžio. Jei jūsų stalas, sakykime, nėra labai erdvus, šią plokštelę galima nuimti tiesiog atsukus porą varžtų, bet to daryti aš nepatariu dėl jūsų riešo gerovės.</p>
<p><a class="ns" href="http://technews.lt/SB/Gigabyte%20K8100/Dideles/6.jpg">
<div class="imgright"><img src="http://technews.lt/SB/Gigabyte%20K8100/Mazos/6.jpg"  /></div>
<p></a><a class="ns" href="http://technews.lt/SB/Gigabyte%20K8100/Dideles/5.jpg"><br /><img src="http://technews.lt/SB/Gigabyte%20K8100/Mazos/5.jpg" /><br /></a></p>
<p>Gigabyte Aivia K8100 yra, be jokių klaustukų, visavertė QWERTY tipo klaviatūra, tačiau prisiminkime, jog tai žaidėjams skirtas produktas, taigi tai tikrai nėra viskas. Štai kairės pusės viršutiniame kampe yra specialus dedikuotas mygtukas, kuris gali pakeisti išsaugotus komandų profilius. Keičiant profilį, mygtukas švies vis kitokia spalva. Šalia jo yra papildomi penki programuojami mygtukai, kuriems komandas galėsite parinkti savo nuožiūra su pateikiama programine įranga.</p>
<p><a class="ns" href="http://technews.lt/SB/Gigabyte%20K8100/Dideles/8.jpg">
<div class="imgright"><img src="http://technews.lt/SB/Gigabyte%20K8100/Mazos/8.jpg"  /></div>
<p></a><a class="ns" href="http://technews.lt/SB/Gigabyte%20K8100/Dideles/7.jpg"><br /><img src="http://technews.lt/SB/Gigabyte%20K8100/Mazos/7.jpg" /><br /></a></p>
<p>Prisilietimui jautrūs mygtukai, tiksliau strėlytės, kurios nukreiptos į dešinę pusę, atlieka labai įdomią funkciją. Jos yra viduryje, viršutinėje klaviatūros dalyje ir reguliuoja sistemos garsumą. Braukdami pirštu į dešinę pusę nuo pirmosios strėlytes iki paskutinės, jūs didinsite garsumą, darydami atvirkščią veiksmą – jį sumažinsite. Dešinėje klaviatūros pusėje esantys LED diodai yra susiję su prisilietimui jautriomis strėlytėmis ir tiesiog nurodo pakeliamą garsumo lygį. Garsui čia, tiesa pasakius, skirtas gana didelis dėmesys, tai žavi, tačiau pats garso valdymas pradžioje pasirodė esąs šioks toks vangokas, o atsako laikas gana didelis, tačiau ilgiau panaudojęs klaviatūrą ir pripratęs, sistemos garsumą pradėjau reguliuoti tik taip.</p>
<p><a class="ns" href="http://technews.lt/SB/Gigabyte%20K8100/Dideles/10.jpg">
<div class="imgright"><img src="http://technews.lt/SB/Gigabyte%20K8100/Mazos/10.jpg"  /></div>
<p></a><a class="ns" href="http://technews.lt/SB/Gigabyte%20K8100/Dideles/9.jpg"><br /><img src="http://technews.lt/SB/Gigabyte%20K8100/Mazos/9.jpg" /><br /></a></p>
<p>Sutemus jūsų kambaryje visi klaviatūros mygtukai gali nušvisti raudona spalva, tačiau dedikuotas mygtukas, kuris gali išjungti ar įjungti šią funkciją, nukištas į galinę, dešinėje pusėje esančią klaviatūros dalį. Aš manau, jog jį buvo galima įtaisyti kažkur šalia programuojamųjų klavišų kairėje pusėje ir tai yra vienintelis menkas dizaino minusas, kurį pastebėjau vos tik apžvelgęs klaviatūrą. Tiek dešinėje, tiek ir kairėje pusėse mes dar randame ir po vieną USB 2.0 sąsają, kas leis, sakykime, greitai prie asmeninio kompiuterio prijungti jūsų turimą USB atmintinę ar netgi pasišildyti arbatos – kas ten žino, ką kiekvienas iš žaidėjų turi šalia savęs.</p>
<p><a class="ns" href="http://technews.lt/SB/Gigabyte%20K8100/Dideles/12.jpg">
<div class="imgright"><img src="http://technews.lt/SB/Gigabyte%20K8100/Mazos/12.jpg"  /></div>
<p></a><a class="ns" href="http://technews.lt/SB/Gigabyte%20K8100/Dideles/11.jpg"><br /><img src=" http://technews.lt/SB/Gigabyte%20K8100/Mazos/11.jpg" /><br /></a></p>
<p>Ir pabaigai apie retai matomą galinę klaviatūros dalį ir naudojamą kabelį. Maždaug ties klaviatūros viduriu matome lipduką, kuris nurodo, jog tai yra Gigabyte Aivia K8100 žaidimas skirta klaviatūra, kuri taipogi pasižymi Ghost makro komandų varikliu, apie kurį pakalbėsime kiek vėliau. Kaip ir daugelis klaviatūrų, ši taip pat turi ir svertus iš šonų, kuriuos nulenkus klaviatūra kiek pasikelia. Tiek ant jų, tiek ir kitose septyniose vietose, įskaitant riešo poilsio plokštelę, matome prilipintas gumines pagalvėles, kurios neleis klaviatūrai judėti stalu net ir stengiantis ją pajudinti. Kalbant apie naudojamą kabelį, nes ši žaidėjams skirta klaviatūra nėra bevielė, čia naudojamas 2 metrų ilgio kabelis, kuris aptrauktas medžiaginiu apvalkalu. Šis, beje, jums tiesiog neleis sumaišyti, žvelgiant į galinę sistemos dalį, kuris gi iš USB kabelių yra K8100 klaviatūros. Kompanija nurodo ir tai, jog USB jungtis yra paauksuota ir atspari oksidacijai, tačiau tai, mano galva, yra reklaminis triukas – greičiau jūs sulaužysite pačią klaviatūrą ar kitaip ją sugadinsite (kuo nors apliesite?), nei kažkas netikėto atsitiks kad ir įprastai USB jungčiai.</p>
<p><a class="ns" href="http://technews.lt/SB/Gigabyte%20K8100/Dideles/14.jpg">
<div class="imgright"><img src="http://technews.lt/SB/Gigabyte%20K8100/Mazos/14.jpg"  /></div>
<p></a><a class="ns" href="http://technews.lt/SB/Gigabyte%20K8100/Dideles/13.jpg"><br /><img src="http://technews.lt/SB/Gigabyte%20K8100/Mazos/13.jpg" /><br /></a></p>
<p><b>Ne visi klavišai spaudžiasi taip pat, kitos ypatybės</b></p>
<p>Labai įdomi šios Gigabyte žaidimų klaviatūros ypatybė, apie kurią norėjau pakalbėti atskirai, yra mygtukų paspaudimo jėga, kuri tam tikriems mygtukams yra 70 gramų, kai kuriems 60 gramų, o keliems iš jų – 50 gramų. Oficialioje svetainėje radau paveikslėlį, kurį matote apačioje, kuriame pažymi, kurie iš mygtukų naudoja viena iš elastinių jėgų paspaudimui.</p>
<p><img src=" http://technews.lt/SB/Gigabyte%20K8100/Kiti/1.jpg" /></p>
<p>Kaip žinia, žaidėjai dažniausiai naudoja W, A, S, D ir SPACE mygtukus, taip pat rodyklės ženklus, sakykime, žaisdami arkadines lenktynes. Dėl šios priežasties šiems mygtukams yra priskiriama 70 gramų elastinė jėga. Štai šiek tiek mažiau naudojamiems Shift, Tab ir Caps-Lock mygtukas čia priskirta jau 50 gramų elastinė jėga, o visiems likusiems klavišams – 60 gramų elastinė jėga. Žinoma, visko mes nepaminėjome, tačiau detaliau mygtukams priskirtą elastinę jėga pasinagrinėti galite pažiūrėję į paveikslėlį viršuje.</p>
<p>Jau kiek ankščiau minėjau, jog Gigabyte Aivia K8100 naudoja Ghost makro komandų variklį, kuris leidžia vartotojams programinės įrangos pagalba priskirti iki šimto skirtingų makro komandų. Jau minėtas Mode mygtukas viršutiniame kairiame klaviatūros kampe turi penkis galimus skirtingus rėžimus, mes turime penkis programuojamus mygtukus, padauginkime tai iš penkių galimų rėžimų ir turime net 25 skirtingas nustatomas komandas, kurios yra saugomos gana talpioje vidinėje 4MB talpos klaviatūros atmintyje.</p>
<p>Ir pabaigai prie ypatybių, Gigabyte technologija, kuri padės kai kuriems žaidėjams. Kompanija teigia, jog įprastos klaviatūros gali susidoroti su iki šešių klavišų paspaudimu vienu metu, o spaudžiant septintą ar aštuntą, klaviatūra „pasimeta“ ir nebeatlieka veiksmų. Štai K8100 nesutrinka net ir tuo atveju, jei yra nuspausti net dvidešimt mygtukų vienu metu. Nežinau, kam to gali prireikti, bet tai išbandžiau. Iš tiesų viena iš pigesnių klaviatūrų nesugebėjo susidoroti su penkiais klavišais paspaustais vienu metu, o Gigabyte nekilo jokių problemų su dešimčia – tik tokį skaičių, dėl suprantamų priežasčių, sugebėjau išbandyti.</p>
<p><b>Programinė įranga</b></p>
<p>Gigabyte pateikiama programinė įranga atrodo labai gražiai, tačiau yra be galo paprasta, ko ir reikėtų reikalauti iš kiekvieno gamintojo. Jūs matote penkias skirtingai nuspalvotas eiles, kurios turi po penkis langelius. Viskas taip, kaip mes minėjome ankščiau – penki Aivia K8100 programuojami mygtukai ir penki skirtingi profiliai, kuriuos galite perjungti dedikuotu spalvotai šviečiančiu Mode mygtuku.</p>
<p>Kompanija siūlo paprastas funkcijas kairėje pusėje, kurių daugybė – jums reikia staiga paleisti vieną ar kitą programą, o galbūt pasinaudoti tokiomis funkcijomis, kaip kopijuoti, įklijuoti ir panašiai akimirksniu, viską čia rasite. Jums tiesiog reikia „nunešti“ piktogramą iš kairės pusės į pasirinktą vieną iš penkių eilių. </p>
<p><img src=" http://technews.lt/SB/Gigabyte%20K8100/Kiti/2.jpg" /></p>
<p>Makro komandų skyrius programinėje įrangoje mums leidžia sukurti net iki šimto skirtingų makro komandų ir nors programinė įranga nėra ypatingai galinga makro komandų aspektu, tačiau savo darbą atlieka tinkamai. Viskas atliekama greitai ir paprastai, mums tiesiog belieka sukurti makro komandą, sugrįžti į pradinį langą ir ją jau iš kairėje pusėje esančios lentelės perkelti į vieną iš penkiose eilėse esantį langelį. Taigi, makro komandas jūs taip pat pasieksite papildomais penkiais mygtukais ant klaviatūros.</p>
<p><img src=" http://technews.lt/SB/Gigabyte%20K8100/Kiti/3.jpg" /></p>
<p>Makro komandoms taipogi galimi ir papildomi nustatymai. Galimi tokie pasirinkimai, kaip laiko atidėjimas po paspaudimo, komandos suveikimo pobūdis ir panašiai, ką galite pamatyti ir programinės įrangos paveikslėlyje. Žinoma, kiti gamintojai galbūt ir siūlo galingesnius įrankius, bet vargu ar jie prilygsta Gigabyte programinės įrangoms paprastumui, nes jis – stebinantis.</p>
<p><b>Ilgas klaviatūros naudojimas arba testavimas</b></p>
<p>Klaviatūrų ir dažniausiai kitos periferinės įrangos testavimas yra gana sudėtingas – mes negalime jų patestuoti su kokiais nors testų rinkiniais ar, klaviatūrų atžvilgiu, žvelgti į kokius nors konkretesnius skaičius. Taigi, čia tiesiog apžvelgsime klaviatūros patogumą, jos dizainą ir kai kuriuos kitus aspektus.</p>
<p>Pradėti norėčiau nuo mygtukų. Gigabyte pritaikyta sistema, kai nevisi mygtukai spaudosi lygiai taip pat, o turi atskirą elastinę jėgą, yra šauni – žaidimams skirtus mygtukus spaudyti buvo smagiau, nei likusius, kurie retai naudojami. Tiesa, įsijautęs į naujienos ar apžvalgos rašymą, retai pajutau skirtumą, tačiau jis tikrai yra, o tai žaidėjams turėtų patikti.</p>
<p>Taip pat žaidėjams turėtų patikti ir tai, kad mygtukai yra net labai jautrūs paspaudimui ir tylūs – nėra jokio braškėjimo, kuris girdimas su pigiomis klaviatūromis. Nors apsauginis silikoninis apvalkalas ir apsaugo klaviatūrą nuo dulkių bei kitų nereikalingų atributų, tačiau šis mane labai nervino – rašant tekstą juo naudotis patogu, tačiau žaidžiant – ne. Jis vis pasislinkdavo aktyviai bespaudžiant vieną iš mygtukų.</p>
<p>Apie dizainą mes kalbėjome, tačiau baigiant kalbą apie klaviatūros naudojimą, norėčiau sugrįžti prie riešo poilsio plokštelės. Ji yra milžiniška, delną ant jos padėti patogu, tačiau plokštelė klaviatūrą padaro tokia milžiniška, kad ji vos telpa ant mažesnio stalo. Ne kartą ją norėjau nuimti, bet dėl to, jog ji taip patiko mano riešams, nusprendžiau ją pasilikti ir tiesiog pasikeisti stalą.</p>
<p><b>Išvada</b></p>
<p>Per daugiau nei trejus metus, kai užsiiminėju produktų apžvalgomis, išbandęs klaviatūrų esu galbūt tik tris ar keturias, taigi mano išvadą reikėtų priimti su žiupsneliu akivaizdaus subjektyvumo. Nepaisant visko, Gigabyte Aivia K8100 klaviatūra ne tik buvo mano geriausia bandyta klaviatūra, tačiau man ir patiko.</p>
<p>Klavišai yra greitai nuspaudžiami ir tylūs, pateikiama programinė įranga yra draugiška vartotojui bei paprasta, bet funkcionali, klavišų apšvietimas nėra geriausias, tačiau tai geriau, nei nieko. Taip pat patiko galimybė nuspausti iki 20 klavišų vienu metu ir paprastas būdas perjungti nustatytus profilius dedikuotu mygtuku, taigi jums viską vieną kartą nustačius nebereikia lysti atgal į programinę įrangą.</p>
<p>Klaviatūros surinkimo kokybė yra pasakiška, tačiau dėl dizaino galima pasiginčyti. Vieniems jis patiks, kitiems ne, tačiau jis man yra priimtinas, nors, kaip minėjau apžvalgoje, kai kurie mygtukai galėtų būti visai kitose vietose, taigi juos būtų žymiai paprasčiau pasiekti, nei dabar.</p>
<p>Be jokio abejonės, kaip ir kiekvienas produktas, šis taip pat nėra be minusų. Jau minėtas klavišų apšvietimas nėra idealus, riešo poilsio plokštelė klaviatūrą paverčia gigantišku periferijos įrenginiu, o kalbant apie jos kainą pasidaro dar liūdniau – ji Europoje kainuoja net 43 eurus, kas yra apie 150 litų vien už klaviatūrą, kas, pripažinkime, yra gana nemažai.</p>
<p>Kaip ir su mūsų bandytomis aukštos klasės Roccat pelėmis, šis Gigabyte klaviatūrų flagmanas nėra skirtas vidutiniam žaidėjui. Tai entuziastams skirtas produktas, tačiau jei jūs neesate žaidimų entuziastas ir žaidžiate retai, įsigyti šią klaviatūrą yra kvailystė – jūs už mažesnę kainą susirasite sau tinkamesnį multimedijos produktą iš šio segmento. Visgi, ši klaviatūra lieka prie mano darbo kompiuterio, nes yra tiesiog šauni.</p>
<p><img src="http://sb.technews.lt/Awards/renkasi.png" /></p>
