---
layout: post
status: publish
published: true
title: Staray S225-1S-B2 2.5"
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 97
wordpress_url: http://localhost/site/new/staray_s225-1s-b2_25_kietojo_disko_deklo_apzvalga/
date: '2009-01-24 00:21:29 +0200'
date_gmt: '2009-01-24 00:21:29 +0200'
categories:
- Duomenų kaupikliai
- Apžvalgos
---
<p>Informacijos pernešimui jau seniai naudojamos ne tik optinės laikmenos, tačiau greitos ir nebrangios USB Flash atmintinės ar išoriniai kietieji diskai. Nors nedidelės talpos USB atmintinės ir yra pigios, mažos ir lengvai telpa į bet kurią kišenę, tačiau jų kaina stipriai išauga, kai reikia ypatingai talpių atmintinių. Tada verta pagalvoti apie išorinio kietojo disko pirkimą, kadangi už 16-32 GB talpos Flash atmintinės kainą galima įsigyti poros šimtų gigabaitų išorinį kietąjį diską. Jo dydis, be abejo, bus didesnis nei USB atmintinės, tačiau 2.5" variantas greičiausiai tilps į kišenę be problemų.</p>
<p>Išorinį kietąjį diską galima įsigyti visiškai paruoštą darbui arba atskirai nusipirkti vidinį kietąjį diską bei dėklą ir apsidaryti savo išorinį kietąjį diską. Tiek kietųjų diskų, tiek ir dėklų parduotuvėse galima rasti daug, tačiau šiandien supažinsime su vienu. Tai vokiečių kompanijos <a class="ns" href=" http://www.raidsonic.de"><i>RaidSonic</i></a> gaminys. Kompanija gamina daug įvairių dėklų kietiesiems diskams bei kitų įrenginių informacijos saugojimui. Mūsų akiratyje šiandien <i>Staray S225-1S-B2</i> dėklas 2.5" SATA kietiesiems diskams.</p>
<p><b>Pakuotė ir jos turinys</b><br />
<br /><b>Žvilgsnis iš arčiau</b><br />
<br /><b>Testavimas</b><br />
<br /><b>Išvados</b></p>
<p><b>Pakuotė ir jos turinys</b></p>
<p><i>Staray S225-1S-B2</i> įpakuotas paprastoje nedidelėje baltos spalvos kartoninėje dėžutėje. Galinėje dėžutės pusėje aštuoniomis kalbomis išvardytos įrenginio specifikacijos.</p>
<p><a class="ns" href="http://svarke.technews.lt/Staray25/BoxBack.jpg">
<div class="imgright"><img src="http://svarke.technews.lt/Staray25/small/BoxBack.jpg" border="1" /></div>
<p></a><a class="ns" href="http://svarke.technews.lt/Staray25/BoxFront.jpg"><br /><img src="http://svarke.technews.lt/Staray25/small/BoxFront.jpg" /><br /></a></p>
<p>Atidarę dėžutę randame į plastikinį įdėklą patį kietojo disko dėklą, nedidelę knygelę su vartotojo instrukcijomis, tvarkyklių kompaktinį diską ir USB kabelį, kuriuo kietasis diskas jungiamas prie kompiuterio ir taip pat gauna maitinimą. Komplektacija standartinė. Kadangi 2.5" diskams nereikia papildomo išorinio maitinimo, ir visą reikalingą elektros energiją jie gauna tiesiai iš USB jungties, atskiras maitinimo kabelis nepridedamas. Visgi pridedamas USB kabelis turi dvi USB jungtis kietojo disko prijungimui prie kompiuterio. Kaip teigia gamintojas, viena USB jungtis yra "red" ir "black". Pastarasis kabelis yra pagrindinis, o antrasis - tik maitinimo kabelis, kuris gali būti įjungtas į kitą USB jungtį, jeigu nepakanka iš vienos jungties gaunamos energijos.</p>
<p><a class="ns" href="http://svarke.technews.lt/Staray25/Contents1.jpg"><br /><img src="http://svarke.technews.lt/Staray25/small/Contents1.jpg" /><br /></a></p>
<p>Plastikinis dėklas gana patogus transportavimui. Jame laikomu kietojo disko dėklu galima lengvai naudotis, mat neuždengiamos kietojo disko prijungimo jungtys. Apatinėje jo dalyje taip pat įrengtos ventiliacijos angos.</p>
<p><a class="ns" href="http://svarke.technews.lt/Staray25/Case2.jpg">
<div class="imgright"><img src="http://svarke.technews.lt/Staray25/small/Case2.jpg" border="1" /></div>
<p></a><a class="ns" href="http://svarke.technews.lt/Staray25/Case1.jpg"><br /><img src="http://svarke.technews.lt/Staray25/small/Case1.jpg" /><br /></a></p>
<p><i>S225-1S-B2</i> nuo subraižymų saugo polietilenas, tačiau net išėmus dėklą iš jo įpakavimo matyti, kad papildomai blizgų paviršių saugo skaidrūs lipdukai. Be abejo, gamintojas stengiasi apsaugoti gaminio išvaizdą, kadangi jis pagamintas iš blizgančios juodos plastmasės, kurią labai lengva subraižyti, jau nekalbant apie galybę pirštų antspaudų, paliekamų kiekvieną kartą paėmus dėklą į rankas.</p>
<p><b>Žvilgsnis iš arčiau</b></p>
<p><i>Techninės specifikacijos:</i></p>
<p><a class="ns" href="http://svarke.technews.lt/Staray25/specs.PNG"><br /><img src="http://svarke.technews.lt/Staray25/specs.PNG" /><br /></a></p>
<p>Dėklo apatinėje pusėje yra nublizginto aliuminio plokštelė, kuri kurta kaip ne tik dizaino detalė, tačiau ir minimaliai pasirūpina ir kietojo disko aušinimu, kadangi tiesiogiai su juo liečiasi. Iš tokio paties aliuminio pagamintos ir detalės šonuose bei galinė kietojo dėklo dalis, kurioje įrengta miniUSB jungtis disko prie kompiuterio prijungimui ir 5V maitinimo kabelio lizdas. Minėjau, kad 2.5" kietiesiems diskams papildomo maitinimo dažniausiai nereikia. Visgi gali pasitaikyti, kad konkretus kietasis diskas reikalaus daugiau energijos arba kompiuterio USB jungtys negalės teikti standartinės maitinimo energijos. Atvejis retas, tačiau pasirūpinta ir tuo.</p>
<p><a class="ns" href="http://svarke.technews.lt/Staray25/Back.jpg">
<div class="imgright"><img src="http://svarke.technews.lt/Staray25/small/Back.jpg" border="1" /></div>
<p></a><a class="ns" href="http://svarke.technews.lt/Staray25/Front.jpg"><br /><img src="http://svarke.technews.lt/Staray25/small/Front.jpg" /><br /></a><br />

<div class="imgright"><img src=" http://svarke.technews.lt/Staray25/small/Top.jpg" border="1" /></div>
<p><img src="http://svarke.technews.lt/Staray25/small/Side.jpg" /></p>
<p><i>S225-1S-B2</i> nėra vien tik įprastinis dėklas kietajam diskui. Dar viena jo paskirtis - apsaugoti duomenis. Priekinėje dėklo dalyje šalia mėlyno šviesos diodo, pranešančio, kad kietasis diskas gauna energiją, bei raudono šviesos diodo, kuris mirksi pagal disko apkrovą, yra ir piršto antspaudo skaitytuvas (<a class="ns" href=""></a>). Jo pagalba galima pasiekti paslėptą kietojo disko skirsnį, sukurtą naudojant pridėtą programinę įrangą. Kietojo disko instaliacijos procesas aiškiai išdėstytas anglų kalba parašytame vadove. Su <i>S225-1S-B2</i> galima naudoti tik SATA magistralę palaikančius kietuosius diskus, ir senesnės IDE sąsajos 2.5" diskų savininkai turimų kietųjų diskų su šiuo dėklu naudoti negalės.</p>
<p><a class="ns" href="http://svarke.technews.lt/Staray25/Leds.jpg">
<div class="imgright"><img src="http://svarke.technews.lt/Staray25/small/Leds.jpg" border="1" /></div>
<p></a><a class="ns" href="http://svarke.technews.lt/Staray25/End.jpg"><br /><img src="http://svarke.technews.lt/Staray25/small/End.jpg" /><br /></a></p>
<p>Prijungus kietąjį diską prie kompiuterio belieka įdėti pridėtą kompaktinį diską, pasirinkti reikiamą kietojo disko modelį (šiuo atveju S2) ir toliau vadovautis pranešimais ekrane. Pirmą kartą prijungus diską su šiuo dėklu prie kompiuterio teks pašalinti visą disko turinį, kadangi programinė įranga jį privalės suformatuoti iš naujo. Prieš formatuojant kietąjį diską programinė įranga leis nustatyti kiek vietos skirti viešajam skirsniui, kurį pasiekti galės visi prisijungę kietąjį diską, ir kiek skirti apsaugotam skirsniui, kurio turinį peržiūrėti bus galima tik tam žmogui ar žmonėms, kurių pirštų antspaudai užfiksuoti (galima išsaugoti iki 10 antspaudų). Deja, negalima pasirinkti skirsnių formato (programa formatuoja tik <i>FAT32</i> formatu). Toliau programinė įranga paprašys užfiksuoti vieną ar kelis piršto antspaudus, bei slaptažodį, kuris vietoje piršto antspaudo taip pat veikia kaip raktas pasiekti apsaugotą skirsnį. Programinės įrangos veikimas sklandus, tačiau yra ir šiokių tokių trūkumų.</p>
<p><img src="http://svarke.technews.lt/Staray25/hdd1.png" /></p>
<p><img src="http://svarke.technews.lt/Staray25/hdd2.png" /></p>
<p><img src="http://svarke.technews.lt/Staray25/hdd3.png" /></p>
<p><img src="http://svarke.technews.lt/Staray25/HDD7.png" /></p>
<p><span class="saltinis">Programinės įrangos diegimas ir nustatymas</span></p>
<div class="imgright"><img src="http://svarke.technews.lt/Staray25/hdd6.png" border="1" /></div>
<p><img src="http://svarke.technews.lt/Staray25/hdd4.png" /></p>
<p><span class="saltinis">Prisijungti galima ne tik piršto antspaudu, bet ir suvedus slaptažodį</span></p>
<p>Nors viešąjį skirsnį vėliau kitomis priemonėmis galima suformatuoti bet kokiu formatu, tačiau kito skirsnio - ne (prisiminus FAT32 failų sistemos vieno failo dydžio apribojimus iki 4GB tai jau gali tapti problema). To priežastis gana paprasta. Į apsaugotą skirsnį įrašomas failas, kuriame yra išsaugoti pirštų antspaudai ir pati programinė įranga, kurios pagalba ir galima pasiekti apsaugoto skirsnio turinį. Kol piršto antspaudas nenuskaitytas, operacinė sistema atpažįsta apsaugotą skirsnį kaip "read-only" optinę laikmeną tik su paleidimo failais. Linux operacinėje sistemoje paslėpto skirsnio turinio taip pat nepavyks pasiekti, kadangi programinė įranga ten paprasčiausiai neveiks. Išėmus kietąjį diską iš dėklo ir prijungus jį prie kompiuterio, operacinė sistema jį atpažins kaip visiškai nesuformatuotą.</p>
<p><b>Testavimas</b></p>
<p>Spartos bandymams "suporavau" <i>Staray S225-1S-B2</i> su <i>Seagate Momentus 5400.3</i> serijos <i>ST9160821AS</i> kietuoju disku (5400 RPM; 8 MB spart. atm.). Kietasis diskas prie kompiuterio buvo prijungtas ir be dėklo, ir su dėklu. Bandymams naudotos <i>ATTO</i> ir <i>HD Tach</i> programos, jos veikė standartiniais nustatymais. Kompiuterio komplektacija pateikiama kiek žemiau.</p>
<p><img src="http://www.technews.lt/upl/Failai/PCConfigPropeller.PNG" /></p>
<p><i>Rezultatai:</i></p>
<div class="imgright"><img src="http://svarke.technews.lt/Staray25/small/attostaray.png" border="1" /></div>
<p><img src="http://svarke.technews.lt/Staray25/small/atto.png" /></p>
<p><span class="saltinis">Pirmame paveikslėlyje HDD pajungtas be dėklo, antrame - su</span></p>
<p><img src="http://svarke.technews.lt/Staray25/small/32mb.png" /></p>
<p><img src="http://svarke.technews.lt/Staray25/small/HDtach32.png" /></p>
<p><span class="saltinis">Pirmame paveikslėlyje HDD pajungtas be dėklo, antrame - su</span></p>
<p><i>HD Tach</i> programos grafoje puikiai matyti, kaip USB 2.0 riboja kietojo disko galimybes iki tam tikro taško, kadangi tolstant nuo kietojo disko pradžios, krinta ir skaitymo/rašymo greičiai. ATTO programoje taip pat matyti kaip ribojama disko sparta. Visgi tokia sparta visiškai pakankama išoriniam kietajam diskui ir tokios užduotys kaip, tarkim, 1080p HD filmų peržiūra tikrai nesukels problemų. Kita vertus, malonu būtų buvę šiame dėkle matyti ir eSATA jungtį.</p>
<p><b>Išvados</b></p>
<p><i>Staray S225-1S-B2</i> gali būti įdomus sprendimas besirenkantiems išorinį kietąjį diską ir norintiems, kad jų duomenys būtų apsaugoti. Programinė įranga veikė be sutrikimų, tačiau pasigedau joje kelių funkcijų, tokių kaip skirsnio formato pasirinkimo sužymint kaupiklį ir galimybės pasiekti apsaugotą skirsnį ne Windows operacinėje sistemoje. Dėklo išvaizda ir dizainas tikrai išskirtinis ir patraukia akį (nors nulupus apsauginę disko plėvelę jį pakankamai lengva subraižyti), pagaminimo kokybė gera, o įdiegimo procesas paprastas. Spartos rezultatai, įvertinant tai, jog kietasis diskas jungiamas naudojant USB magistralę, taip pat gana geri.<br />
<br />Rekomenduojama mažmeninė gaminio kaina siekia 33 eurus.</p>
<p><img src="http://www.technews.lt/upl/Failai/raidsonic_logo.jpg" /></p>
<p>Dėkojame <a class="ns" href="http://www.raidsonic.de/"><i>RaidSonic</i></a> už suteiktą galimybę išbandyti šį gaminį.</p>
<p></p>
