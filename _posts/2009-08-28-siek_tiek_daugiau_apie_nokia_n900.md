---
layout: post
status: publish
published: true
title: "Šiek tiek daugiau apie Nokia N900"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3982
wordpress_url: http://localhost/site/new/siek_tiek_daugiau_apie_nokia_n900/
date: '2009-08-28 13:06:37 +0300'
date_gmt: '2009-08-28 13:06:37 +0300'
categories:
- Naujienos
---
<p><i>Nokia</i> rinkai pristatys naują telefoną <i>Nokia N900</i> su operacine sistema <i>Maemo 5</i>. Ši <i>Linux</i> pagrindu sukurta atvirojo kodo operacinė sistema leis delno dydžio įrenginį valdyti patogiai, lyg asmeninį kompiuterį. Technologijų mėgėjams skirtame telefone vienu metu bus galima atverti daug langų su programomis ir naršyti po internetą – puslapiai bus rodomi kaip kompiuteryje. </p>
<p>Su <i>Maemo 5</i> telefonas gali veikti daugiaprogramiu režimu (angl. multitasking) – atverti daug programų langų, matyti juos galima specialioje juostoje bei patogiai naviguoti pasinaudojant lietimui jautriu ekranu. Didelės raiškos 3,5 colio skersmens WVGA ekrane interneto svetainės bus rodomos pilnos – telefone įdiegta <i>Mozilla</i> sukurta naršyklė, per kurią galima matyti visus <i>Flash</i> animacijos vaizdus, kitus interaktyvius tinklalapio elementus, žiūrėti vaizdo įrašus.  </p>
<p>„Su <i>Linux</i> programine įranga, <i>Mozilla</i> pagrindu sukurta interneto naršykle bei kitomis telefono savybėmis <i>Nokia N900</i> išplečia mobilumo galimybes. Mes ir toliau dirbsime plėtodami <i>Maem</i>, nes matome, kad ši operacinė sistema padėjo sukurti išskirtinį <i>Nokia N900</i> modelį, kuriame sutalpinamos geriausios kompiuterio, interneto ir mobiliojo telefono savybės“, – sakė Anssi Vanjoki, <i>Nokia</i> vykdomasis viceprezidentas pardavimams. </p>
<p><img src="http://www.part.lt/img/11c1b7df3c481da2054be3f3b7268b43846.jpg" /></p>
<p>Siekiant į telefoną perkelti geriausias stalinių kompiuterių galimybes, <i>Nokia N900</i> modelyje įdiegtas spartus <i>ARM Cortex-A8</i> procesorius, telefonas turi iki 1 gigabaito operatyviosios atminties ir <i>OpenGL ES 2.0</i> grafikos greitintuvą. Telefonas palaiko HSPA ryšį, gali jungtis prie bevielių tinklų WLAN. </p>
<p><i>Nokia N900</i> subalansuotas ir žinučių rašymui – telefonas turi išslenkamą visaženklę QWERTY klaviatūrą. Įrenginyje vos keliais lietimais galima susikonfigūruoti el. paštą – per <i>Nokia Messaging</i> paslaugą galima įtraukti net iki 10 pašto dėžučių. Suasmeninti galima ir telefono darbastalį sukeliant į jį nuorodas, valdiklius (angl. widgets) ar programas. </p>
<p><i>Nokia N900</i> turi 32 GB atminties, kuri su papildoma microSD tipo kortele gali būti išplėsta iki 48 gigabaitų. Fotografijai naujasis modelis turi ne tik 5 megapikselių kamerą su <i>Carl Zeiss</i> optika bet ir vartotojo sąsają, rodančią žymų debesis (angl. tag clouds).</p>
<p><i>Maemo</i> operacinė sistema, kuri sukurta siekiant delno dydžio įrenginiams suteikti staliniam kompiuteriui prilygstantį valdymą, papildys <i>Nokia</i> operacinių sistemų būrį, kurio priešakyje – <i>Symbian</i>, diegiama bemaž visuose <i>Nokia</i> išmaniuosiuose telefonuose. </p>
<p>"<i>Nokia</i> ne tik nuolat didina įrenginių asortimentą, bet ir pateikia naujas platformas, kurios padeda įtikti plačiam vartotojų ratui ir tenkina jų skirtingus poreikius. <i>Symbian</i> sparčiai plinta ir tobulėja kaip išmaniųjų telefonų platforma, o atvirojo kodo technologija <i>Maemo</i> leidžia <i>Nokia</i> kompanijai siūlyti naujas galimybes vartotojams, perteikiant geriausią stalinių kompiuterių patirtį į mobiliuosius įrenginius“, – sakė Džonatanas Arberas (Jonathan Arber), vyresnysis tyrimų analitikas bendrovėje <i>IDC</i>.</p>
<p><i>Nokia N900</i> kai kuriose rinkose pasirodys 2009 metų spalį ir kainuos apie 1700 litų be subsidijų ir mokesčių. <i>Nokia N900</i> modelis bus pademonstruotas <i>Nokia World</i> renginyje, kuris vyks Štutgarte (Vokietija), rugsėjo 2-ąją.</p>
