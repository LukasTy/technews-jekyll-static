---
layout: post
status: publish
published: true
title: "(SP) Microsoft Lietuva partnerių konferencijoje – IT rinkos pirmūnai"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2492
wordpress_url: http://localhost/site/new/sp_microsoft_lietuva_partneriu_konferencijoje_-_it_rinkos_pirmunai/
date: '2008-09-24 16:09:19 +0300'
date_gmt: '2008-09-24 16:09:19 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:9Heax2SaNVI-eM:http://llnw.image.cbslocal.com/0/2006/02/22/320x240/images_sizedimage_053093320.jpg" border="1"></div>
<p><br><br />
<br>Šių metų spalio 1 dieną Vilniuje įvyks kasmetinė informacinių technologijų bendrovės <i>Microsoft Lietuva</i> partnerių konferencija. Jos metu bus paskelbtos Lietuvos bendrovės, pelniusios <i>Microsoft</i> metų partnerio vardą, pristatyti naujausi kompanijos produktai, programinės įrangos rinkos tendencijos ir aktualijos.<br />
<br><br />
<br>Konferencijos metu joje dalyvaujantys <i>Microsoft</i> partnerių atstovai susipažins su techninėmis naujų produktų savybėmis, efektyvaus jų naudojimo galimybėmis. Dvi dienas po renginio viešbutyje <i>Reval Lietuva</i> ir <i>IT ProTraining</i> mokymo centre vyks speciali mokymų specialistams sesija, kurioje renginyje dalyvaujančių bendrovių atstovai galės plėsti žinias <i>Microsoft</i> produktų ir sprendimų praktinio panaudojimo, pritaikymo savo klientų poreikiams srityse.<br />
<br><br />
<br>„Metų partnerių konferencija – ne tik puiki proga įvertinti glaudžiausiai su <i>Microsoft</i> bendradarbiavusius, stambiausius iššūkius įveikusius partnerius, bet ir galimybė susitikti geriausiems šalies IT profesionalams, aptarti rinkos aktualijas ir tendencijas. Dalydamiesi su partneriais patirtimi ir žiniomis, analizuodami jų klientų poreikius žengiame aukštesnės kokybės, atvirumo link“, - sakė <i>Microsoft Lietuva</i> generalinis direktorius Mindaugas Glodas.<br />
<br><br />
<br>„Šiuo metu Lietuvos IT sektoriuje dirba apie 24 tūkstančius darbuotojų, beveik 60 procentų jų dirba bendrovės <i>Microsoft Lietuva</i> partnerių įmonėse. Efektyvus bendradarbiavimas tarp programinės įrangos bei sprendimų kūrėjų ir jų taikytojų užtikrina sektoriaus plėtrą – drauge parengti projektai yra naudingi ir atneša pelną abiems pusėms“, - teigia Lietuvos informacinių ir ryšių technologijų įmones vienijančios asociacijos <i>Infobalt</i> prezidentas Evaldas Kulbokas.<br />
<br>Anot E. Kulboko, glaudi partnerystė su programinės įrangos ir sprendimų kūrėjais, nuolatinis abipusio ryšio palaikymas – novatoriškų sprendimų, kokybiškų paslaugų ir sėkmingo verslo garantas. Keistis žiniomis ir patirtimi dirbant informacinių technologijų rinkoje labai svarbu, tad renginiai, kurių metu tai vyksta yra itin naudingi, jų metu gimsta daug idėjų ir sumanymų, kurie vėliau realizuojami praktikoje.<br />
<br><br />
<br>Šiais metais aštuoniose kategorijose <i>Microsoft</i> metų partnerio vardui pelnyti nominuotos 15 Lietuvos IT bendrovių. Dėl metų distributoriaus vardo varžysis <i>Acme kompiuterių komponentai</i>, <i>ELKO Kaunas</i>, <i>GNT Lietuva</i> ir <i>TD Baltic</i>, metų OEM (angl. Original Equipment Manufacturers) partnerio titulo sieks <i>BMS kompiuteriai</i>, <i>ICG Kompiuteriai</i> ir <i>Sonex Technologies</i>.<br />
<br><br />
<br>Bendrovės <i>Alna Business Solutions</i>, <i>Sintagma</i> ir <i>Sonex Sistemos</i> pretenduoja tapti <i>Microsoft</i> verslo sprendimų partneriu. Dėl geriausio licencijavimo partnerio vardo varžosi <i>Alna Intelligence</i>, <i>Blue Bridge</i> ir <i>DPA programinė įranga</i>.<br />
<br><br />
<br>Taip pat bus paskelbti infrastruktūrinių sprendimų, mažmeninių pardavimų, taikomųjų sprendimų, darbo su <i>Microsoft Office</i> grįstais sprendimais metų partneriai, sėkmingiausiai bendrus projektus su <i>Microsoft Services</i> plėtojusi bendrovė.<br />
<br><br />
<br><br />
<br></p>
