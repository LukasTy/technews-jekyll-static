---
layout: post
status: publish
published: true
title: Naujasis Samsung Continuum turi du ekranus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5221
wordpress_url: http://localhost/site/new/naujasis_samsung_continuum_turi_du_ekranus/
date: '2010-11-09 16:01:17 +0200'
date_gmt: '2010-11-09 16:01:17 +0200'
categories:
- Naujienos
---
<div class="imgright"><img src="http://www.ipix.lt/images/99789954.jpg"  /></div>
<p>Vakar JAV Pietų Korėjos gigantas Samsung anonsavo naują savo Galaxy S šeimos išmanųjį telefoną, kuris, deja, bus prieinamas tik Verizon klientams už Atlanto. Pasaulinio jo starto vargu ar sulauksime greičiau nei 2011 metais.</p>
<p>Naujasis Samsung Continuum yra įdomus tuo, jog pasižymi dvejais ekranais. Didžiąją dalį išmaniojo telefono korpuso užima, jei taip galima pasakyti, pagrindinis 3,4 colio SuperAMOLED ekranas, o apačioje nepagrindinio vaidmenyje tokios pat technologijos 1,8 colio ekranas.</p>
<p>Samsung teigia, kad mažesnis ekranas yra idealius rodyti laikui, datai ar informacijai apie orą. Jame taip pat bus galima matyti gautas SMS žinutes ar elektroninio pašto laiškus, Facebook ir Twitter socialinių tinklų atnaujinimus. Demonstracijoje Samsung parodė, kaip su Continuum buvo žiūrimas video failas ir kažkas staiga parašė. Video failo išjungti nereikėjo, nes visa žinutė buvo matoma mažajame ekrane. Po kiek laiko video failo peržiūra galėjo būti pratęsta.</p>
<p>Nepaisant to, kad Samsung Continuum aparatinė įranga yra gana nebloga, nes jis naudoja Samsung Hummingbird 1GHz procesorių, technikos entuziastai jau spjaudosi ugnimi. Verizon ir Samsung patvirtino, kad Continuum pasirodys su Google Android 2.1 operacine sistema. Technikos entuziastai tai vadina seniena ir reikalauja Android 2.2 versijos.</p>
<p>Samsung Continuum taip pat turės 5MP kamerą, kuri galės vaizdą įrašyti HD formatu, 384MB vidinės atminties, GPS imtuvą, Bluetooth ir WiFi bevielius ryšius bei vieną iš Samsung ypatybių, matytą ir kituose Galaxy S telefonuose – galimybę rodyti DivX ir Xvid formato video failus.<br /></p>
