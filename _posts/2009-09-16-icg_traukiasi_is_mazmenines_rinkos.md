---
layout: post
status: publish
published: true
title: ICG traukiasi iš mažmeninės rinkos
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4057
wordpress_url: http://localhost/site/new/icg_traukiasi_is_mazmenines_rinkos/
date: '2009-09-16 18:40:57 +0300'
date_gmt: '2009-09-16 18:40:57 +0300'
categories:
- Naujienos
---
<div class="imgright"><img src="http://t0.gstatic.com/images?q=tbn:REZEb887aMGm0M:http://www.kaspersky.lt/img/ICG%2520Logotipas%2520Baltas%2520%255BFinal%255D.jpg"  /></div>
<p>Šių metų liepos 31 dieną iš Lietuvos ir Latvijos rinkų pasitraukė gerai žinoma kompanija BMS Megapolis, kartu su savimi nusinešdama ir dukterinę kompaniją Optimalūs Kompiuteriai. Pasirodo, jog su problemomis susidūrė ir kita kompanija – ICG.</p>
<p>Innovation Computer Group, ar tiesiog ICG, pranešė, jog stabdo savo veiklą ir uždaro visas savo parduotuves. Tiesa, kompanija patvirtino, kad ji kol kas pasitraukia tik iš mažmeninės prekybos verslo.</p>
<p>Kompanijos vykdomasis direktorius Jurgis Gylys teigė, kad didmenininkai pareikalavo sugražinti keletą milijonų skolų už prekes, o bankai taip pat nusprendė susigrąžinti bent jau dalį neišmokėtų kreditų. Pasak direktoriaus, kompanija nebemato veiklos tęsimo galimybių tokiomis sąlygomis, ypač dėl to, jog rinka šiuo metu vis dar yra nuosmukyje. </p>
<p>Vadovai ir akcininkai tikina, kad darė viską, jog išvengtų uždarymo galimybės: valdė atsargų išteklius, mažino veiklos sąnaudas ir ne kartą peržiūrėjo įsipareigojimus kreditoriams. Visgi, atrodo, jog kompanijai gresia bankrotas. Kol kas nėra aišku, kaip sekasi kitiems Lietuvos mažmenininkams.<br /></p>
