---
layout: post
status: publish
published: true
title: Kinija jau turi 450 milijonų internautų
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5373
wordpress_url: http://localhost/site/new/kinija_jau_turi_450_milijonu_internautu/
date: '2010-12-30 16:53:33 +0200'
date_gmt: '2010-12-30 16:53:33 +0200'
categories:
- Naujienos
---
<div class="imgright"><img src="http://technews.lt/upload/china-internet.jpg"  /></div>
<p>Niekam nėra paslaptis, kad daugiausiai gyventojų pasaulyje turinti valstybė Kinija turi ir daugiausiai internautų pasaulyje, tačiau jų skaičius vis auga. Visai neseniai Kinijos vyriausybė patvirtino, kad jų šalyje yra kiek daugiau nei 450 milijonų.</p>
<p>Kinijos valstybinės informacijos valdybos tarybos vadovo paskelbta oficiali statistika apima vienerių metų laikotarpį, kuris tęsėsi nuo 2009 metų lapkričio pabaigos iki 2010 metų lapkričio pabaigos. Per šį laikotarpį, kaip pranešama, Kinijoje internautų padaugėjo net 20,3 procento.</p>
<p>Tiesa, Kinijai vis dar toli iki valstybių, kuriose internetu naudojasi daugiau nei 50 procentų visų joje gyvenančių gyventojų. Galime priminti, kad šiuo metu Kinija turi apie 1,3 milijardo gyventojų, tad ši riba vargu ar greitai bus pasiekta.</p>
<p>Sparčiai didėjant interneto skvarbai, deja, didėja ir interneto cenzūra. Kinijos interneto politika parodė savo nagus kovoje su Google, o šalyje naudojamos įvairios priemonės – tam tikrus tinklapius blokuojantys filtrai, inspektoriai, kurie internete stebi disidentinę veiklą ir panašiai. Visgi tai turi ir teigiamų pasekmių kovojant su pornografinį bei smurtinį turinį teikiančias tinklapiais, kurie netrukus būna uždaryti arba užblokuoti.<br /></p>
