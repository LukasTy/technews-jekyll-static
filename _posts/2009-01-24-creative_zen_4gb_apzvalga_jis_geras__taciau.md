---
layout: post
status: publish
published: true
title: 'Creative Zen 4GB apžvalga: Jis geras, tačiau...'
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 135
wordpress_url: http://localhost/site/new/creative_zen_4gb_apzvalga_jis_geras__taciau/
date: '2009-01-24 01:02:15 +0200'
date_gmt: '2009-01-24 01:02:15 +0200'
categories:
- Multimedia įrenginiai
- Apžvalgos
---
<div class="imgright"><img src="http://www.technews.lt/upl/Failai/Get_Creative_logo.jpg" border="1" /></div>
<p>Nors šis muzikinis grotuvas pasirodė dar pernai, pats jį pirkau ką tik po išleidimo, apžvalgą rašau tik dabar, nes šis grotuvas gali būti puiki kalėdinė dovana kiekvienam, o ir kainuoja pigiau, nei iškart po išleidimo. Taigi, mano rankose - <i>Creative Zen</i> serijos grotuvas su 4 GB atminties. Norintiems didesnės talpos, patarčiau pirkti naujos kartos <i>Creative X-Fi</i> grotuvus, tačiau jų atminties diapazonas prasideda nuo 8 GB. Bet apie viską iš pradžių, visų pirma kainos:</p>
<p><a class="ns" href="http://bms.lt/lt/catalog/view/?id=33045"><i>BMS</i></a> – 319 LT<br />
<br /><a class="ns" href="http://www.itbank.lt/info.php?part_number=70PF216200115&lng=lt&w=2&s=10001607"><i>ITBank</i></a> – 342 LT<br />
<br /><a class="ns" href="http://www.gerakaina.lt/new/product_info.php?products_id=10018050"><i>FIS</i></a> – 356 LT<br />
<br /><a class="ns" href="http://www.fortakas.lt/index.php?sid=f4b5f7a714a3329058aa9872cee2601f&cl=details&anid=25908&listtype=search"><i>Fortakas</i></a> – 393 LT</p>
<p><b>Šiek tiek istorijos</b></p>
<p>Grįžkime į 2007-uosius, kuomet šis grotuvas ir pasirodė. Tuo laiku, metų pradžioje, mes rinkoje galėjome sutikti <i>Creative</i> galiūną <i>Vision M</i> grotuvą, kurio pavydėjo beveik visi. Vartotojams jis paliko tokį gerą įspūdį, kad savo klasėje galėjo konkuruoti su ypač gerą vardą pelniusiais modeliais. Tačiau laikas bėgo ir naujienų vis mažėjo, kol pagaliau kompanija prakalbo apie žemos klasės modelius <i>Zen Stone</i> ir <i>Zen Stone Plus</i>, kurie „sulaužė“ klaikią tylą, kuri truko keletą mėnesių. Tada <i>Visiom M</i> šlovė pamažu pradėjo blėsti ir jis nebebuvo diskusijų objektu. Tačiau <i>Creative</i> savo serijoje turėjo vieną skylę – tai vidutinė klasė. Kas konkuruos su <i>Apple iPod Classic</i> muzikos grotuvais? Pasirodo, kad <i>Creative</i> nesėdėjo rankų sudėjus – buvo pranešta apie atnaujinimą, tačiau ar naujasis „flash“ atmintį turintis <i>Zen</i> sugrąžins prarastą pagrindą, ant kurio stovėjo tuometiniai <i>Zen V</i>?</p>
<p><b>Grotuvas iš arčiau</b></p>
<p>Tik pirmą kartą paėmęs į rankas grotuvą supratau, koks jis patogus. Nors praėjus kiek laiko jis atsibodo, kaip ir daugelis kitų daiktų, tačiau jo dizainas mane pribloškė. Ji yra kuklus, tačiau subtilus – tai visiška priešingybe <i>Zen Stone</i>, kurį man teko laikyti, jis suteikia pigumo įspūdį, bei, žinoma, vos į džinsų kišenę telpančiam <i>Vision M</i> – su poliruotu juodu plastiku priekyje ir puikiai užbaigta matine juoda nugara. Tai man ypač patiko. Ir nors jis nėra toks plonas kaip <i>iPod Nano</i>, kadangi daugiau yra trumpas, bet storesnis, nėra didelio spalvų pasirinkimo (man perkant, buvo galimas tik juodas modelis). Tačiau tai nebuvo kliūtis - aš mėgstu juodą spalvą tad bet kokiu atveju mano pasirinkimas būtų „juodas“. Prabylant apie patogumą, asmeniškai man patogiau rankose laikosi <i>Creative Zen</i>, nei <i>iPod Classic</i> ar <i>Nano</i>.</p>
<p><img src="http://www.technews.lt/upl/Failai/Zen1.JPG" /></p>
<p>Nepaisant mažo dydžio, <i>Zen</i> turi viską, ko man, ar jums, reikia. Tai ir SD kortelių skaitytuvas, 2,5 colio ekranas, kuris ne tik kad didesnis už <i>iPod Nano</i> dviejų colių variantą, tačiau berods didesnis ir už šiek tiek bendrai didesnio <i>iPod Classic</i> modelio. Spalvų tikrai netrūks – jų čia yra 16,7 milijono. Palyginus su <i>Creative Zen V</i> šuolis išties neįtikėtinas. Vaizdas yra labai švarus, ypač ryškūs, o video failai atkuriami 30 kadrų per sekunde sparta ir žiūrisi be sutrikimų bei labai gražiai, lyginant su pirmataku. Nors filmams žiūrėti veikiau tiktų <i>Vision M</i> ekranas, tačiau tą, ką sugeba 2,5 colio ekranas „Zen’e“, stebina.</p>
<p><img src=" http://www.technews.lt/upl/Failai/Zen2.JPG" /></p>
<p>Apie video failų įkėlimą į grotuvą aptarsiu kiek plačiau. Viskas paprasta, pakuotėje randame programinę įrangą, kuri yra diske tinkančiame <i>Windows XP</i> ir <i>Windows Vista</i> operacinėms sistemoms. <i>Zen</i> paprastai palaiko DivX 4 ir 5, XviD bei WMV9, MJPEG ir MPEG4-SP video formatus, tai beveik visi populiariausi video failų formatai, tačiau viskas nėra taip gražu, kaip gali atrodyti iš pradžių. Kiek teko girdėti, <i>Zen</i> neturi DivX sertifikato, tai yra jis pats negali mažinti video failo rezoliucijos, tad įkėlus failą, kurio rezoliucija nėra 320 x 240, jis tiesiog nerodomas. Čia pagelbėja <i>Creative</i> programinė įranga, su kuria vos keliais „graužiko“ paspaudimais galime sumažinti video rinkmenos rezoliuciją, o tai paprasta net neįgudusiam vartotojui. Tiesa, net ir turint spartų kompiuterį, ilgesnių video failų (15-30 minučių) „sudorojimas“ trunka ilgai, ir tai erzina. Pati programinė įranga yra labai gera, mano nuomone 9 balai iš 10, nes viskas atliekama elementariai – tiek jau minėtas vaizdo failo įkėlimas, duomenų sinchronizavimas ar muzikos patalpinimas. Viskas daugmaž aišku, paprasta ir nereikia naudoti atskirų įrankių.</p>
<p><img src=" http://www.technews.lt/upl/Failai/Zen3.jpg" /></p>
<p><b>Pakuotė</b></p>
<p>Kainas skirtingose keturiuose Lietuvos parduotuvėse galite pamatyti viršuje, aš už saviškį mokėjau beveik 400 LT, žinoma, dabar jis kiek pigesnis. Kaip matote fotografijoje, pakuotėje rastumėte patį grotuvą (o kaipgi be jo), instrukcijas, kuriose yra ir lietuviškas paaiškinimas kaip naudotis grotuvu, vieną kabelį prijungimui prie AK, ausines, kurias, beje, man jau teko keisti, bei kompaktinį diską su programine įranga. Šiuo metu naudoju jau kitas <i>Creative</i> ausines (tikslaus pavadinimo nepamenu), už jas „paklojau“ 60 LT, ir jos be abejonės skamba geriau, nei buvo pateiktos komplekte. Visgi, taupoma ne ten, kur reikia. Galima pirkti versijas su dėklais, patarčiau tai ir padaryti, nes manojo ekranas neatrodo labai gražiai, tad perkant grotuvą nepagailėkite keliasdešimties litų.</p>
<p><img src=" http://www.technews.lt/upl/Failai/Zen4.JPG" /></p>
<p><b>Toliau apie i]ZEN[/i] </b></p>
<p>Fotografijoje galite pamatyti vietą, kur dedama atminties kortelė. Negalvokite, kad <i>Creative</i> mums „dykai“ davė SD kortelę – ne, ten tiesiog plastmasinis egzempliorius, kurį visad ten ir laikau. Aš, kaip ir galėjote suprasti, turiu 4 GB versiją, tačiau galima įsigyti ir <i>Creative Zen</i> su 8 GB, 16 GB bei 32 GB atminties talpomis. Taigi, pavyzdžiui, su 4 GB atminties kortele galima gauti net 20 ar 36 GB darbinės talpos, tai būtų panašiai kaip su padoriais grotuvais, kurie naudoja įprastą kietąjį diską. Talpos atžvelgiu <i>iPod Nano</i> nusileidžia <i>Zen</i>.</p>
<p><img src=" http://www.technews.lt/upl/Failai/Zens5.jpg" /></p>
<p>Grotuve turime ir FM radiją, kas yra pranašumas prieš <i>iPod Nano</i> bei diktofono funkciją. Skirtingai nei <i>Creative Zen V</i> ir <i>Plus</i>, visi <i>Zen</i> grotuvai turi radiją, tai sveikintina iš gamintojo pusės. Nelabai patinka <i>Apple</i> naudojama politika <i>iPod</i> atžvilgiu dėl <i>iTunes</i> programinės įrangos būtinumo norint įkelti muziką. Su <i>Creative Zen</i> viskas paprasčiau. Norite, naudokite gamintojo jums suteikiamą <i>Creative Media Explorer</i> programą, norite, naudokite <i>Windows Media Player</i> įrankį ir tiesiog funkciją „drag-and-drop“. </p>
<p>Valdymas nėra sudėtingas, čia rasime viso labo 8 mygtukus, žinoma, jis skiriasi kardinaliai nuo <i>Apple iPod</i> ar kitų nešiojamųjų muzikos grotuvų, tad jei tingite skaityti instrukciją, teks šiek tiek paeksperimentuoti, ką dariau ir aš. Baterija, tuo tarpu, yra talpesnė nei minėto konkurento <i>iPod Nano</i>. Muzikos galime klausytis 25 valandas, o video failus žiūrėti penkias. Tiesa, šie skaičiai yra preliminarūs, 25 valandos tik tuo atveju, jei jūs išjungsite ekraną, klausysitės 128 kbps MP3 įrašų bei nedarysite jokių navigacijos veiksmų grotuve. Ekranas pats neišsijungs, kas man patiko, jį galime išjungti patiems, arba sumažinti ryškumą, kad mažiau eikvotusi baterija. Nėra paieškos, tačiau tai atstoja paprastas sprendimas – visos dainos suskirstytos abėcėlės tvarka (dainų pavadinimai, atlikėjai, albumai) ir pasirinkus tam tikrą raidę, nekyla didesnių sunkumų norint susirastą norimą dainą ar atlikėją.</p>
<p>Meniu rasime ir DJ skiltį, kur matoma statistika. Iš tiesų įdomios „Most Popular“, „Realy Heard“ skiltys, kuriose galite pamatyti kiek kartų grojote mėgstamiausias 20 dainų, o kurios yra ypač nemėgstamos bei grotos vos keletą kartų. Žinoma, galima pasirinkti ir grojimo rėžimą: kartoti tą pačia dainą, kartoti tam tikras dainas ar albumą, ar tiesiog viską groti maišytai. Rasime ir vertinimų sistemą, kurią sudaro penkios žvaigždutes. Geriausiai įvertintus kūrinius eilės tvarka vėlgi rasite DJ skiltyje.</p>
<p><b>Pabaigai</b></p>
<p>Taigi, bendrai viską įvertinus, grotuvas atrodo ganėtinai gerai. Nepaisant to, kad susidūriau su keleta problemų, kai reikėjo pačiam mažinti video failų rezoliuciją, ar apkrautas grotuvas pakibdavo, aiškus pagalbos centras, intuityvus meniu, platus formatų palaikymas, didelis ekranas, švarus skambesys bei pakankamas garsumas šį grotuvą leidžia vertinti ypač gerai, tai yra labai gera pamaina <i>iPod Nano</i>, nes <i>Creative Zen</i>, <i>Apple</i> gaminį lenkia beveik visur. Video failai atkuriami gerai, nėra privaloma programinė įranga, kaip kad <i>iTunes</i>, o kaina yra šiek tiek mažesnė. Jis geras, tačiau kai kurie niuansai jam neleidžia skirti aukščiausio balo, bet tai puikus pirkinys muzikos mėgėjams, yapč artėjant švenitniam sezoni.</p>
<p></p>
