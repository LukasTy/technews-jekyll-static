---
layout: post
status: publish
published: true
title: Sony Ericsson G702 – neanonsuotas, bet aprobuotas
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 1840
wordpress_url: http://localhost/site/new/sony_ericsson_g702_-_neanonsuotas__bet_aprobuotas/
date: '2008-05-23 09:00:03 +0300'
date_gmt: '2008-05-23 09:00:03 +0300'
categories:
- Naujienos
---
<div class="imgright"><img src="http://www.technews.lt/upl/Failai/SE_logo.jpeg" border="1"></div>
<p>Kaip praneša naujienų portalas <i>MobileBurn</i>, vakar JAV Federalinė Ryšių Tarnyba (angl. Federal Communications Comission – FCC) aprobavo niekam negirdėtą <i>Sony Ericsson G702</i> mobilųjį telefoną. Kompanija tikriausiai nenorėjo kelti „triukšmo“ arba ruošė siurprizą – telefonui gamintojas neparengė jokio išankstinio anonso, pristatymo ar išsamesnės informacijos apie būsimą produktą.<br />
<br><br />
<br><br><img src="http://www.technews.lt/upl/Failai/g702_front.jpg"><br><span class="saltinis">Štai toks, moteriškumu spinduliuojantis, pavyzdinis telefono modelis buvo pateiktas FCC. Manoma tai tik viena iš būsimų 3 skirtingų variacijų</span><br />
<br><br />
<br>Standartinio „candybar“ tipo įrenginys turės 3,2 megapikselių fotokamerą bei <i>Memory Stick Micro (M2)</i> atminties kortelių lizdą. Telefoną valdysime pasinaudodami subtiliai išdėstyta klaviatūra, kurioje vietoje svirties (angl. Joystick) rasime volelį ir du krypties klavišus. Norintiems įrenginį valdyti interaktyviau palikta galimybė su telefonu sąveikauti naudojantis lietimui jautriu ekranu bei pridedamu specialiu pieštuku.<br />
<br><br />
<br>Kadangi oficialios informacijos beveik nėra, mes galime tik spėlioti smulkesnes telefono specifikacijas, tačiau iš <i>FCC</i> dokumentų pavyko sužinoti, kad telefonas gebės dirbti dviejų dažnių GSM (800/1900 MHz) diapazono tinkluose bei palaikys WiFi, 3G technologijas, taip pat turės integruotą GPS imtuvą. Dokumentuose taip pat pavyko rasti užuominų apie integruotą palydovinio tipo žemėlapių programinę įrangą su automatinio kelių ieškojimo galimybe.<br />
<br><br />
<br><br><img src="http://www.technews.lt/upl/Failai/g702_back.jpg"><br><br />
<br><br />
<br>Jokių tikslesnių duomenų, tarp jų būsimos kainos ir pasirodymo datos, kol kas nėra. Tačiau galima spėti, jog telefonas, kaip ir visi kiti <i>G</i> serijos nariai, bus orientuotas į aukštesnės klasės pirkėjus ir bus išleistas Europos ir JAV rinkose artimiausiu metu.<br />
<br><br />
<br><br />
<br><br />
<br><br />
<br></p>
