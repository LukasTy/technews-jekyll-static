---
layout: post
status: publish
published: true
title: Trust MI 6600RP pelės apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 166
wordpress_url: http://localhost/site/new/trust_mi_6600rp_peles_apzvalga/
date: '2009-01-24 12:57:00 +0200'
date_gmt: '2009-01-24 12:57:00 +0200'
categories:
- Periferija
- Apžvalgos
---
<p>Turbūt pastebėjote, kad neesu abejingas Trust firmos gaminiams. Prisireikus gemerio pelės vėlgi rinkausi šios firmos gaminį Trust MI 6600RP. Ši pelė Trust firmos oficialiame tinklalapyje nėra priskirta kaip geimerio, tačiau puikiai tam tinka dėl savo 1600dpi jautrumo. Iš MI serijos šis „mouse‘as“ yra naujausias tarp laidinių. Bevielės pelės nepirkau nes girdėjau, kad su jomis žaisti nėra labai gerai, kadangi kartais ji gali trumpam pabėgti iš ryšio. O ir laidas man nemaišo. Pelės laidas yra plonas ir netrumpas. Maždaug 2 metrų ilgio. To manau užteks kiekvienam.  </p>
<p><img src="http://www.trust.com/_images/products/500/15139-1.jpg" /></p>
<p>Įrenginys turi 6 programinius mygtukus. Man to pilnai užtenka, nes kai jų būna daug, tai reikia žiūrėti kur dedi ranką, kad kokio nenuspaustum. Kaip matote paveikslėlyje pelė turi standartinius LMB ir RMB (Kairysis pelės mygtukas ir dešinysis pelės mygtukas), ratuką, du  kairiajame šone esančius mygtukus. Tačiau atvirkščiai nei paveikslėlyje pas mane jie balti, o ne juodi. Abu šone esantys mygtukai yra lengvai pasiekiami ranka ir spaudžiasi itin lengvai. Dar yra viena įdomi funkcija. Ratukas spaudžiasi ne tik žemyn, bet ir į kairę arba dešinę puses. Tikriausiai matote tą juodą mygtuką už ratuko? Šis gan nestandartinis mygtukas su užrašu „dpi“ skirtas pelės jautrumui pakeisti. Yra dvi jautrumo būsenos: 800dpi ir 1600dpi. Daugelyje pelių yra tik 800dpi labiau skirtas darbui, o ne žaidimams. Žaidžiant 1600dpi jautrumu išties gerai žaisti šaudykles, tačiau prie jo reikia priprasti. Call of Duty 4: Modern Warfire žaidimą su šia pele perėjau vienu prisėdimu. Prie 1600dpi jautrumo pripratau per pusvalandį. Pelės ratukas nusispaudžia ganėtinai sunkiai. Viliuosi, kad ateitį jis spaudinėsis lengviau. Galima pamanyti jog pelės viduryje esantis dpi keitimo mygtukas gali maišytis padėjus ranką, tačiau jis lieka tarp pirštų.<br />
<br />Pelė skirta tik dešiniarankiams, dėl savo formos. Kaip matote ji išsilenkus į dešinę, dėl to būnant dešiniarankiu ja naudotis itin patogu. Na, o būnant kairiarankiu beveik neįmanoma. Įrenginys tinka tiek dideliems delnams tiek mažesniems.</p>
<p><img src="http://www.trust.com/_images/products/500/15139-4.jpg" /></p>
<p>Pelė yra lazerinė ir nepriekaištingai veikia ant bet kokio paviršiaus. O jos apačia plastmasinė su trimis guminiais padukais.  Ji itin lengva ir smagiai slidinėja ant stalo.  Verta paminėti dar ir tai, kad ji yra nedidelė ir kompaktiška. Tinka tiek darbui, tiek žaidimams. Įrenginio forma yra labai keista. Matosi, kad kūrėjai stengėsi pelę padaryti kuo patogesnę ilgam vartojimui. Surinkimo kokybė gera, mygtukai spaudosi lengvai ir dalys nekliba.<br />
<br />Šis gaminys jungiasi  USB jungtimi. Atjungęs senąją pelę įjungiau šitą ir viskas puikiai veikė. Nereikėjo nei AK perkrauti, nei driverių suinstaliuoti. Tiesa pamiršau paminėti, kad pelės pakuotėje buvo ir kompaktas su driveriais, kurių man instaliuoti neprireikė.</p>
<p><img src="http://www.trust.com/_images/products/500/15139-3.jpg" /></p>
<p>Gaminiui suteikiama ilgalaikė 2 metų garantija.<br />
<br />Pelės kaina 69,99lt</p>
