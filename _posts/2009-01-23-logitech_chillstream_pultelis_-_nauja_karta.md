---
layout: post
status: publish
published: true
title: Logitech Chillstream pultelis - nauja karta?
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 76
wordpress_url: http://localhost/site/new/logitech_chillstream_pultelis_-_nauja_karta/
date: '2009-01-23 23:48:19 +0200'
date_gmt: '2009-01-23 23:48:19 +0200'
categories:
- Periferija
- Apžvalgos
---
<p>Šiais laikais atsiranda begalė žaidimų perkeliamų iš konsolių, į visų mūsų mylimą AK. Taip pat, turbūt daugelis žino, kad visos <i>NBA</i> žaidimo dalys yra „portuojamos“ iš konsolių į AK, o ne atvirkščiai. Visi „portai“ turi savo gimtąjai konsolei būdingą valdymą, dėl to dažnas iš mūsų nusprendžia įsigyti pultelį, su kuriuo butu galima be didesnio vargo žaisti, tarkim, <i>Devil May Cry 3</i>. Pažvelkime koks pultelis yra kokybės (ir, atitinkamai, kainos) viršūnėje šiuo metu, ir ką jis mums gali pasiūlyti daugiau, nei jo alternatyva iš „Gariūnų“ už 20Lt. Taigi šioje trumpoje apžavalgoje, pasidalinsiu įpūdžiais apie, kurį laiką mano naudojamą, <i>Logitech Chillstream Gamepad</i> žaidimų valdiklį.</p>
<p><img src="http://technews.lt/upl/Failai/P1010656.JPG" /></p>
<p>Labiausiai reklamuojama šio pultelio funkcija yra jo viduje įmontuotas ventiliatorius, kuris, neva, turi neleisti mūsų rankoms prakaituoti. Na taip, ventiliatorius yra, ir jis tikras, ir dar, jis tikrai vėdina rankas. Pats ventiliatorius turi tris režimus pasirenkamus spaudinėjant vieną, nedidelį mygtuką, esantį po kairiąja analogine svirtele. Paspaudus kartą jis įsijungia ir tyliai, bei maloniai pučia, vėsų vėjelį į „letenas“, paspaudus dar kartą - įsijungia visu pajėgumu, ir jau gana stipriai vėdina prakaituojančias rankas. Žaidžiant vėsioje patalpoje, pirštai net pradeda šalti. Viskas vyksta gana tyliai, turint omenyje, kad paprastai žmonės žaidžia įsijungę žaidimo garsą, kuris užgožia mažą, bet nelabai malonų, pultelio skleidžiamą ūžesį.</p>
<p>Pultelis turi aštuonis programuojamus mygtukus, du „triggerius“, dvi analogines svirteles ir vieną „arrow pad‘ą“. Viskas išdėstyta identiškai <i>X-Box 360</i> žaidimų kompiuterio pulteliui, ir turint omenyje, kad dauguma „portų“ atkeliauja būtent iš X360 konsolės, tai yra labai patogu. Pultelis gana mažas ir labai lengvas, kas tikrai maloniai jaučiasi paėmus jį į rankas. Valdiklio apačioje yra, lyg "grabės" pirštams, kurias naudojant pagal paskirtį <i>Chillstream</i> rankose jaučiasi dar geriau.</p>
<p>Pultelis turi keletą minusų, būtent dėl savo ventiliatoriaus. Visų pirma, tai jis nėra belaidis, nes ventiliatoriui maitinti prireiktų kokių ketverių atskirų baterijų, kas tikrai būtų nepraktiška. Antras minusiukas būtų, tai, kad <i>Chillstream</i> nepalaiko „rumble force“ funkcijos (paprastais žodžiais tariant - vibracijos), vėlgi, dėl ventiliatoriaus, kuris, nuolat vibruojant, greitai išsiardytų. Tiesa, daugumai šių dviejų dalykų ir nereikia, tad tokiems žaidėjams tai nesukels ypatingo trūkumo jausmo ir  nebus minusas. Daugiau ryškesnių neigiamų aspektų gaminys, kaip ir neturi.</p>
<p>Šis <i>Logitech</i> žaisliukas Lietuvos parduotuvėse kainuoja apie 110 Lt ir tikrai nėra pigus, bet turint galimybę gauti pigiau, ar turint pakankamai atliekamų pinigų, šį daiktą tikrai verta įsigyti, nes pultelis labai kokybiškas, ir pateisina savo reklamą, dėl ventiliatoriaus, bei ergonomiško dizaino.</p>
<p></p>
