---
layout: post
status: publish
published: true
title: Lenovo ThinkPad X1 Hybrid pasižymės net dvejais procesoriais
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6275
wordpress_url: http://localhost/site/new/lenovo_thinkpad_x1_hybrid_pasizymes_net_dvejais_procesoriais/
date: '2012-01-09 20:47:36 +0200'
date_gmt: '2012-01-09 20:47:36 +0200'
categories:
- Naujienos
---
<div class="imgright"><img src="http://technews.lt/upload/lenovoCPUhybrid.jpg"  /></div>
<p>Nešiojamųjų plėtotojas Lenovo praėjusios savaitės pabaigoje pranešė, jog CES 2012 parodoje demonstruos atnaujintą ThinkPad X1 modelį, kuris iš visų kitų išsiskirs tuo, jog turės ne vieną, kaip įprastai, tačiau net du centrinius procesorius.</p>
<p>Teigiama, jog Lenovo ThinkPad X1 Hybrid vardą turintis įrenginys pasižymės tiek įprastu Intel Core šeimos procesoriumi, tiek ir dviejų branduolių Qualcomm lustu. Pastarasis bus skirtas IMM rėžimui, kai taupant bateriją su juo bus galima peržiūrėti/perklausyti turimą kompiuteryje vaizdo bei garso medžiagą.</p>
<p>Dviejų procesorių panaudojimas reiškia, jog Lenovo ThinkPad X1 Hybrid turės ir dvi operacines sistemas. Kai įprastai su Intel Core procesoriumi naudosime Windows 7 operacinę sistemą, štai IMM rėžime su Qualcomm lustu jau operacinę sistemą pagrįstą Linux pagrindu.</p>
<p>Lenovo teigia, jog naudojant tik Qualcomm procesorių jų naujasis ThinkPad X1 Hybrid galės veikti net apie dešimt valandų be papildomo energijos šaltinio, o IMM rėžime operacinė sistema bus patalpinta atskirame, integruotame 16GB SSD kaupiklyje, taip dar labiau sumažinant energijos kaštus.</p>
<p>Tenka pripažinti, kad tai – įdomi idėja. Štai nVidia Optimus žinoma tuo, jog nereikalaujant diskretinio grafinio posistemio naudojamas integruotas, kuris eikvoja mažiau energijos, tačiau du procesoriai visai kas kita. O ThinkPad X1 Hybrid nebus pigus – jo kaina prasidės nuo 1600 JAV dolerių, tačiau jei pirkėjai panorės galingesnės versijos, jiems teks sumokėti dar daugiau.</p>
