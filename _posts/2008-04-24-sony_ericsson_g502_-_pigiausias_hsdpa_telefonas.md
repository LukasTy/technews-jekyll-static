---
layout: post
status: publish
published: true
title: Sony Ericsson G502 – pigiausias HSDPA telefonas
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 1691
wordpress_url: http://localhost/site/new/sony_ericsson_g502_-_pigiausias_hsdpa_telefonas/
date: '2008-04-24 17:22:46 +0300'
date_gmt: '2008-04-24 17:22:46 +0300'
categories:
- Naujienos
---
<p>Vakar gerai žinomos <i>Walkman</i> telefonų serijos kūrėja, kompanija <i>Sony Ericsson</i> pristatė naująjį <i>G</i> serijos atstovą – <i>G502</i>. Telefonas ypatingas ne tik tuo, kad palaikys HSDPA bei kitas 3G technologijas, bet ir savo kaina, kuri turi gerą santykį su įrenginio funkcionalumu ir kokybe.<br />
<br><br />
<br>Telefonas skirtas Europos rinkai gebės veikti trečiosios kartos 2100 MHz dažnio <i>HSDPA</i> ir įprastiniuose GSM tinkluose (900/1800/1900 MHz) na, o interneto platybes galėsime pasiekti <i>GPRS/EDGE</i> duomenų perdavimo technologijų pagalba. <i>Sony Ericsson</i> pranešime spaudai teigė, jog <i>G502</i> yra pigiausias <i>HSDPA/UMTS</i> palaikantis telefonas rinkoje, o sužinojus, jog įrenginys sveria tik 83,5 gramo, galima lažintis, kad tai dar ir lengviausias gamintojo <i>HSDPA</i> mobilusis. Telefono gabaritai taip pat patiks kompaktiškus telefonus mėgstantiems vartotojams, kadangi telefono išmatavimai siekia 109 mm x 46 mm x 13,5 mm.<br />
<br><br />
<br><br><img src="http://www.technews.lt/upl/Failai/G502_Front%20Angle_Champagne_Black.jpg"><br><span class="saltinis">Solidžiai subtilus dizainas. „Šampano juodos“ spalvos modelis.</span><br />
<br><br />
<br>Kadangi produktas yra skirtas vidutinės klasės pirkėjo kišenei, jis pasižymi standartinėmis techninėmis specifikacijomis ir gana ribotu funkcijų kiekiu, kuris nors ir nepatenkintų reiklių vartotojo poreikių, tačiau „pradedantiesiems“ siūlomo funkcionalumo turėtų visai užtekti. Įrenginys turi 2 colių įstrižainės, 262 000 spalvų ekraną gebanti atvaizduoti QVGA raiškos vaizdą. Kas be ko, aparate rasime ir 2 megapikselių fotokamerą. Programinės įrangos čia taip pat netrūksta. Interneto platybėse nardysime pasinaudodami <i>NetFront</i> naršyklę. Pasitelkiant itin patogią telefono funkciją, kurios pagalba budėjimo režime, ekrane matomos naujausios <i>RSS</i> naujienos, interneto naršymas taps daug greitesnis ir komfortabilesnis. Nors telefone ir nėra integruoto <i>GPS</i> imtuvo, jame rasime <i>Google Maps</i> žemėlapių programą, kuri turėtų kompensuoti šį trūkumą. Elektroninio pašto protokolų palaikymas neapsiriboja vien POP ir IMAP standartais dėka palaikomos <i>Exchange ActiveSync</i> galimybės. Tai reiškia, kad <i>G502</i> savininkai galės gauti elektroninius laiškus iš kolektyvinių ir pavienių <i> Microsoft Exchange mail</i> sistemų. Kitos telefono ypatybės – <i>Bluetooth</i> (su AD2P) palaikymas, integruotas FM radijo bangų imtuvas bei 32 MB vidinė telefono atmintis, kuri gali būti praplečiama <i> Memory Stick Micro (M2)</i> tipo atminties kortelėmis.<br />
<br><br />
<br><br><img src="http://www.technews.lt/upl/Failai/G502_Left_Champagne_Black.jpg"><br><span class="saltinis">13,5 mm storio telefonas rankoje turėtų būti jaučiamas labai patogiai.</span><br />
<br><br />
<br><br><img src="http://www.technews.lt/upl/Failai/G502_Back%20Horizontal_Champagne_Black.jpg"><br><br />
<br><br />
<br><i>Sony Ericsson</i> tikina, kad telefonu GSM tinkluose be pertraukos kalbėti galėsime 9 valandas, tuo tarpu 3G diapazone <i>G502</i> „atlaikyti“ turėtų 4,5 valandos. Budėjimo ir tik budėjimo režime telefonas veikti galės ištisas dvi savaites. Telefonas bus prieinamas „Šampano juodos“ ir „Briliantinės lazdyno“ spalvų versijose. Jokių žinių apie telefono kainą bei pasirodymo datą specifinėse rinkose kol kas nėra žinoma.<br />
<br><br />
<br></p>
