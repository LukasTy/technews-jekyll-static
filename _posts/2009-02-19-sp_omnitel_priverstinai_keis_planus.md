---
layout: post
status: publish
published: true
title: "(SP) Omnitel priverstinai keis planus"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3076
wordpress_url: http://localhost/site/new/sp_omnitel_priverstinai_keis_planus/
date: '2009-02-19 14:05:06 +0200'
date_gmt: '2009-02-19 14:05:06 +0200'
categories:
- Naujienos
---
<div class="imgright"><img src="http://tbn3.google.com/images?q=tbn:w_ebsRb8Y0ws9M:http://www.mobiletor.com/images/mobile-bill-money.jpg" border="1" /></div>
<p>Telekomunikacijų bendrovė „Omnitel” visiems ištikimiems privatiems ir verslo klientams suteiks po asmeninį planą, į kurį įeis daugiau kaip 50 proc. papildomų vietinių pokalbių minučių ir SMS žinučių už tą pačią sumą, kurią klientas šioms paslaugoms kas mėnesį vidutiniškai išleisdavo 2008-aisiais. Kiekvienam klientui bus taikomas skirtingas plano „Asmeninis“ mėnesio mokestis ir už jį suteikiamų vietinių pokalbių minučių bei SMS skaičius, kuris nustatytas atsižvelgus į kliento mobiliojo ryšio paslaugų vartojimo įpročius. </p>
<p> „Naujais asmeniniais mokėjimo planais siekiame sudaryti sąlygas savo ištikimiems klientams neriboti bendravimo mobiliuoju ryšiu ekonominės recesijos metu, palaikyti ryšius su artimaisiais ir verslo partneriais bei taupyti laiką ir transportui skirtas išlaidas,  - sakė „Omnitel“ viceprezidentas komercijai Remigijus Štaras. - Be to, gaudami net pusantro karto daugiau vietinių pokalbių minučių ir SMS žinučių už tą pačią sumą, kurią vidutiniškai išleisdavo praėjusiais metais, klientai galės lengviau planuoti būsimas išlaidas, o tai šiuo metu yra itin svarbu.“ </p>
<p>Plano „Asmeninis“ mėnesio mokestis ir už jį suteikiamų pokalbių minučių ir SMS skaičius nustatytas kiekvienam klientui asmeniškai, atsižvelgus į jo 2008 m. vidutinę mėnesio sąskaitą už vietinius pokalbius ir SMS žinutes. Kuo klientas senesnis ir vertingesnis, tuo daugiau papildomų minučių ir SMS jam bus suteikta.<br />
<br />Į plano „Asmeninis“ mėnesio mokestį nepateks tarptautiniai pokalbiai, tarptautinės SMS žinutės, mobilusis internetas, mokestis už tarptinklinį ryšį, įrangos mokestis. </p>
<p>Planas „Asmeninis“ pakeis klientų šiuo metu turimus senuosius „Omnitel“ mokėjimo planus, tačiau klientai ir toliau galės naudotis taupymo paslaugomis (pvz., paslauga „Šeima“), jiems liks galioti visi sutartiniai įsipareigojimai. </p>
<p>Planą „Asmeninis“ su individualiu mėnesio mokesčiu ir išskirtinai palankiais tarifais bendrovė nuo kovo 15 d. automatiškai suteiks kiekvienam verslo ir privačiam klientui, kuris sutartį su bendrove pasirašė iki 2008 metų rugsėjo 1 dienos. Tuo tarpu klientams, kurie sutartis su „Omnitel“ pasirašė nuo 2008 m. rugsėjo 1 d. iki 2009 m. vasario 1 d., asmeniniai planai bus suteikti šių metų birželio 1 d.<br /></p>
