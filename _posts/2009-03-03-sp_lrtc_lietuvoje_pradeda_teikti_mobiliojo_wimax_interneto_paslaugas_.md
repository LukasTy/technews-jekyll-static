---
layout: post
status: publish
published: true
title: "(SP) LRTC Lietuvoje pradeda teikti mobiliojo WiMAX interneto paslaugas"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3181
wordpress_url: http://localhost/site/new/sp_lrtc_lietuvoje_pradeda_teikti_mobiliojo_wimax_interneto_paslaugas_/
date: '2009-03-03 17:25:44 +0200'
date_gmt: '2009-03-03 17:25:44 +0200'
categories:
- Naujienos
---
<div class="imgright"><img src="http://tbn3.google.com/images?q=tbn:G_k363fhkOPKEM:http://4ginfo.com/images/stories/wimax_logo.jpg" border="1" /></div>
<p>Lietuvos radijo ir televizijos centras (LRTC) ir pirmaujanti telekomunikacinių sistemų bei mobiliųjų telefonų tiekėja <i>Samsung Electronics</i> šiandien paskelbė apie pradedamas teikti mobiliojo <i>WiMAX</i> interneto paslaugas. Tam naudojama 3,5 GHz dažniu veikianti <i>Samsung</i> įranga. Tai pirmoji įranga, kurią sertifikavo <i>WiMAX</i> forumas. </p>
<p>Mobilusis <i>WiMAX</i> ryšys dažnai vadinamas naujausios, ketvirtos kartos (4G), mobiliuoju ryšiu. </p>
<p>LRTC praneša nuo kovo 3 dienos pradėsianti teikti mobiliojo <i>WiMAX</i> interneto ryšio paslaugas. Iki 2010 metų ryšio tinklą LRTC ketina išplėtoti visoje šalyje. Taip pat nuo šiandien keliuose populiariuose prekybos ir pramogų centruose didžiuosiuose Lietuvos miestuose pradedami pardavinėti mobiliojo <i>WiMAX</i> interneto įrenginiai. </p>
<p>Tokį interneto ryšį, kuris buvo prieinamas biuruose bei namuose, naujosios LRTC paslaugos pasiūlys ir viešose atvirose erdvėse bei judantiems vartotojams be jokių apribojimų nuo pat paslaugų teikimo pradžios. Vėliau į LRTC mobiliojo <i>WiMAX</i> ryšio paketą bus įtrauktos naujos paslaugos, tokios kaip, VoIP (telefoninių pokalbių), vaizdo perdavimo ir paslaugos, susijusios su konkrečia vieta, bei kitos. </p>
<p>Šioms paslaugoms užtikrinti, <i>Samsung</i> pateikė pilną 3,5 GHz dažnio mobiliojo <i>WiMAX</i> ryšio sprendimą, kurį sudaro <i>U-RAS Flexible</i> bazinės stotys, susijusi sisteminė įranga, vartotojų įrenginiai bei integravimo paslaugos. </p>
<p>„Samsung“ džiaugiasi galėdama bendradarbiauti su LRTC ir pasiūlyti pirmąsias Lietuvoje mobiliojo <i>WiMAX</i> ryšio paslaugas. Mes tikime, kad rinkos jau patikrinti <i>Samsung</i> mobiliojo <i>WiMAX</i> sprendimai prisidės prie Lietuvos pirmaujančių belaidžio plačiajuosčio interneto paslaugų plėtros“, – teigė <i>Samsung Electronics</i> vykdantysis viceprezidentas ir telekomunikacinių sistemų padalinio vadovas Woon Sub Kim. </p>
<p>Kovo 3 dieną daugiau nei 200 svečių dalyvavo iškilmingoje LRTC mobiliojo <i>WiMAX</i> ryšio paslaugų teikimo pradžios konferencijoje ir stebėjo revoliucinio belaidžio plačiajuosčio ryšio pristatymą. </p>
<p>LRTC yra pagrindinis antžeminių radijo ir televizijos tinklų operatorius Lietuvoje, turintis daugiau nei 50 metų transliavimo patirtį. Bendrovė yra <i>WiMAX</i> forumo narė nuo 2004 metų, o 2007 metais Ryšių reguliavimo tarnybos konkurse gavo leidimą teikti plačiajuosčio belaidžio ryšio paslaugas 3,5 GHz dažnių ruože. </p>
<p><i>Samsung</i> yra pirmasis mobiliojo <i>WiMAX</i> sistemų tiekėjas, turintis visų trijų diapazonų <i>WiMAX</i> forumo sertifikatus, tarp jų ir 2,3 GHz (<i>Wave1</i>) ir 2,5 GHz (<i>Wave2</i>) įrangos sertifikatus, gautus 2008-aisiais. </p>
<p><i>U-RAS Flexible</i> bazinė stotis yra pelniusi “WiMAX Forum Certified Seal of Approval” įvertinimą, po to, kai praėjo kruopščius  testus šių metų sausį. Šis gaminys buvo pirmasis gavęs <i>WiMAX</i> forumo 3,5 GHz diapazono sertifikatą. </p>
<p><i>Samsung</i> mobiliojo <i>WiMAX</i> USB modemas paslaugos vartotojų bus naudojamas kartu su LRTC mobiliojo <i>WiMAX</i> ryšiu. Šis USB modemas ir mobiliojo <i>WiMAX</i> ryšio sistema yra tarpusavyje gerai suderintos, todėl vartotojai galės naudotis aukštos kokybės belaidžio plačiajuosčio ryšio paslaugomis. </p>
<p><i>Samsung</i> yra pirmaujantis mobiliojo <i>WiMAX</i> sistemų tiekėjas, 2008 metais sėkmingai diegęs jas įvairiose pasaulio šalyse. Komercinės mobiliojo <i>WiMAX</i> ryšio paslaugos pirmiausia buvo pradėtos teikti Pietų Korėjoje 2006 metų birželį. JAV <i>Clearwire</i> ir Rusijos <i>Scartel</i> paleido mobiliojo <i>WiMAX</i> tinklus 2008 metais. Šiais metais komercines paslaugas yra pasiruošę pradėti teikti dar daugiau operatorių visame pasaulyje. <i>WiMAX</i> forumas prognozuoja, kad iki 2012 metų pasaulyje naujuoju mobiliuoju ryšiu naudosis daugiau kaip 133 mln. vartotojų. </p>
