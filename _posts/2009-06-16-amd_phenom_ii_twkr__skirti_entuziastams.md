---
layout: post
status: publish
published: true
title: AMD Phenom II TWKR - skirti entuziastams
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3624
wordpress_url: http://localhost/site/new/amd_phenom_ii_twkr__skirti_entuziastams/
date: '2009-06-16 17:10:59 +0300'
date_gmt: '2009-06-16 17:10:59 +0300'
categories:
- Naujienos
---
<div class="imgright"><img src="http://www.techpowerup.com/img/09-06-12/14a_thm.jpg" border="1" /></div>
<p>Po ganėtinai nusisekusios antrosios <i>Phenom II</i> serijos procesorių, kurie taip pat lėmė net 5 procentų kompanijos užimamos rinkos padidėjimą, nepaisant ypač kritusių pardavimų visoje PC industrijoje, <i>Advanced Micro Devices</i> jaučiasi vis užtikrinčiau. Kaip žinia, kol kas vienas iš geriausių šios serijos procesorių yra <i>Phenom II X4 955 Black Edition</i> modelis, kuris puikuojasi 45 nm <i>Deneb</i> branduoliu bei atrakintais daugikliais, tačiau neatrodo, kad ties šiuo <i>AMD</i> ir sustos.</p>
<p>Kompanija ruošiasi pristatyti produktų seriją entuziastų segmentui, kuri turės <i>TWKR</i> priedėlį savo pavadinime (angl. Tweaker). Taigi, sparčiausieji <i>Phenom II TWKR</i> procesoriai jau pakeliui į masinės gamybos stadiją, tačiau šiuo metu nėra tikslesnių duomenų nei apie lustą, nei apie kainą ar kitus aspektus. <i>Maingear PC</i>, vienas iš aukštos klasės asmeninių kompiuterių gamintojų, gavo testuojamąjį modelį bei pridūrė, kad šie pasižymi didesniais dažniais, nei yra <i>Phenom II X4 955</i> centrinio procesoriaus atveju.</p>
<p>Galimas daiktas, kad būtent tokius procesorius <i>Maingear</i> ir pasiūlys savo klientams. Bet kokiu atveju, <i>AMD</i> netrukus turėtų anonsuoti šiuos centrinius procesorius bei plačiau pakalbėti tiek apie lustą, tiek apie pasiekiamumą ar kainas.</p>
