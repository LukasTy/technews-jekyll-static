---
layout: post
status: publish
published: true
title: "„Palit GTX 750 Ti StormX Dual“: vienas sparčiausių GTX 750 Ti modelių 1080p
  rezoliucijoje"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8235
wordpress_url: http://localhost/site/new/palit_gtx_750_ti_stormx_dual_vienas_sparciausiu_gtx_750_ti_modeliu_1080p_rezoliucijoje/
date: '2014-09-26 18:12:12 +0300'
date_gmt: '2014-09-26 18:12:12 +0300'
categories:
- Vaizdo plokštės
- Apžvalgos
---
<p>„Maxwell“ vardas žaidėjų galvose buvo linksniuojamas jau daugelį mėnesių dėl dar praėjusiais metais duoto starto gandų virtinei. Tačiau TSMC vangumas ruošiant 20 nm technologinį procesą plačiam naudojimui ir  „nVidia“ planai susieti naujausius vaizdo spartintuvus būtent su 20 nm litografija privertė „žaliuosius“ savo užmojus pakoreguoti. Po ilgai trunkančių kalbų, kompanijai pagaliau pristačius spartos klasės „GeForce GTX 980“ ir „GeForce GTX 970“ vaizdo plokštes, „Maxwell“ architektūra paremtas biudžetinis GM107 branduolys rinkoje nebėra vienišas. Pastarasis montuojamas ne visai į žaidėjus orientuotose „GeForce GTX 750“ ir „GeForce GTX 750 Ti“ vaizdo spartintuvuose. Mūsų šiandienos tikslas – išsiaiškinti, ar kur kas didesnius „out of the box“ dažnius turinti „Palit GTX 750 Ti StormX Dual“ yra tinkama komfortabiliam žaidimui naudojant 1920 x 1080 rezoliuciją ir ar dvigubas aušintuvas leis išgauti dar daugiau spartos.</p>
<p style="text-align: center;"><img style="width: 520px; height: 287px;" src="http://technews.lt/userfiles/PalitGTX750TiDualXlogo.jpg" alt="" /></p>
<p>&nbsp;</p>
<ul>
<li><strong>Pakuotė ir komplektacija</strong></li>
<li><strong>Žvilgsnis iš arčiau</strong></li>
<li><strong>Specifikacijos</strong></li>
<li><strong>Testavimas</strong></li>
<li><strong>Rezultatai</strong></li>
<li><strong>Spartinimas</strong></li>
<li><strong>Temperatūros, triukšmas ir energijos sąnaudos </strong></li>
<li><strong>Išvados</strong></li>
</ul>
<p>&nbsp;</p>
<p><strong>Pakuotė ir komplektacija</strong></p>
<p>Nedidelė pakuotė iškart griebiasi pasakojimo apie „Palit“ modelio išskirtines savybes. Netikrinsime kelios rinkos GTX 750 Ti turi dviejų ventiliatorių aušinimo sistemą (bet jų tikrai ne viena), tačiau į „X“ raidę  fragmentas ir jį supantys du  ventiliatoriai iš ateities pabrėžia šio grafinio spartintuvo vardą – „StormX Dual“. Kaip ir kiekviena kita GTX 750 Ti, taip ir 2 GB talpos atminties buferį turintis „Palit“ variantas palaiko TXAA kraštų glotninimo technologiją, DirectX 11 API, PhysX ir dinaminį branduolio dažnio spartinimą (Boost 2.0).</p>
<p style="text-align: center;"><a href="http://technews.lt/userfiles/SAM_1503.jpg"><img style="width: 232px; height: 155px;" src="http://technews.lt/userfiles/SAM_1503.jpg" alt="" /></a><a href="http://technews.lt/userfiles/SAM_1504.jpg"><img style="width: 232px; height: 155px;" src="http://technews.lt/userfiles/SAM_1504.jpg" alt="" /></a></p>
<p>Priešingoje dėžutės pusėje randame daug nereikalingos marketingo tipo informacijos, su kuria turbūt mažiausiai susijusi ir svarbiausia - minimali maitinimo šaltinio galia. „Palit“ (o tiksliau „nVidia“) rekomenduoja bent 400 W agregatą, kurio +12V linijoje būtų 20 A. Gamintojas ant pakuotės nenurodo jokių mus labiau dominančių vaizdo plokštės techninių charakteristikų (pavyzdžiui dažnių), tačiau siūlo išbandyti nuosavą „ThunderMaster“ spartinimo įrankį. Tą tikrai padarysime.</p>
<p style="text-align: center;"><a href="http://technews.lt/userfiles/SAM_1506%281%29.jpg"><img style="width: 232px; height: 155px;" src="http://technews.lt/userfiles/SAM_1506%281%29.jpg" alt="" /></a><a href="http://technews.lt/userfiles/SAM_1510%281%29.jpg"><img style="width: 232px; height: 155px;" src="http://technews.lt/userfiles/SAM_1510%281%29.jpg" alt="" /></a></p>
<p>Vaizdo plokštė komplektuojama su greito diegimo gidu ir tvarkyklių CD, kuriame taip pat yra ir minėtas „ThunderMaster“ programinis įrankis. Žinoma, naujausios jo versijos galima paieškoti oficialioje „Palit“ svetainėje.</p>
<p style="text-align: center;"><a href="http://technews.lt/userfiles/SAM_1511.jpg"><img style="width: 232px; height: 155px;" src="http://technews.lt/userfiles/SAM_1511.jpg" alt="" /></a><a href="http://technews.lt/userfiles/SAM_1512.jpg"><img style="width: 232px; height: 155px;" src="http://technews.lt/userfiles/SAM_1512.jpg" alt="" /></a></p>
<p>&nbsp;</p>
<p><strong>Žvilgsnis iš arčiau</strong></p>
<p>Natūralu, kad dviejų ventiliatorių konfigūraciją naudojanti „Palit GTX 750 Ti StormX“ Dual yra dviaukštis kūrinys. Toks aušinimo dizainas norint tvirtai išdėstyti abu ventiliatorius privertė prailginti gamyklinį PCB iki 22 cm, pasitelkiant į pagalbą perforuotą metalinę plokštelę.</p>
<p style="text-align: center;"><a href="http://technews.lt/userfiles/SAM_1513.jpg"><img style="width: 232px; height: 155px;" src="http://technews.lt/userfiles/SAM_1513.jpg" alt="" /></a><a href="http://technews.lt/userfiles/SAM_1515.jpg"><img style="width: 232px; height: 155px;" src="http://technews.lt/userfiles/SAM_1515.jpg" alt="" /></a></p>
<p style="text-align: center;"><a href="http://technews.lt/userfiles/SAM_1514.jpg"><img style="width: 232px; height: 155px;" src="http://technews.lt/userfiles/SAM_1514.jpg" alt="" /></a><a href="http://technews.lt/userfiles/SAM_1516.jpg"><img style="width: 232px; height: 155px;" src="http://technews.lt/userfiles/SAM_1516.jpg" alt="" /></a></p>
<p>Daugelio nuostabai GTX 750 Ti nepalaiko SLI technologijos, leidžiančios sujungti du identiškus vaizdo spartintuvus. „Palit“ šiuo aspektu ne išimtis. Ten, kur turėtų būti SLI jungtis, turime tik vientisą juodos spalvos montažinę plokštę. „Palit GTX 750 Ti StormX Dual“ taip pat neturi papildomo 6-pin maitinimo lizdo, o tai reiškia, kad realios vaizdo plokštės energijos sąnaudos neturėtų viršyti 75 W. Būtent tiek perteikia PCI-Express sąsaja. Jungčių skydelyje turime standartiškai GTX 750 Ti būdingas VGA, DVI ir mini HDMI jungtis.</p>
<p style="text-align: center;"><a href="http://technews.lt/userfiles/SAM_1551.jpg"><img style="width: 232px; height: 155px;" src="http://technews.lt/userfiles/SAM_1551.jpg" alt="" /></a><a href="http://technews.lt/userfiles/SAM_1552.jpg"><img style="width: 232px; height: 155px;" src="http://technews.lt/userfiles/SAM_1552.jpg" alt="" /></a></p>
<p>Dangtis su ventiliatoriais atrodo skoningai, tačiau keliose vietose jis lankstus, o tvirtinimo kojelės primena senesnius, nei dabartinis, laikus. Labai lengvai nuėmę dangtį išsiaiškiname, kad „StormX Dual“ naudoja kiniečių kompanijos „Apistek“ 80 mm skersmens ventiliatorius (12 V, 0.28 A). Informacijos apie juos neradome, tačiau tiksliame modelyje (GA82S2M) esanti raidė S, greičiau pažymi, jog čia turime slydimo tipo (angl. sleeve) guolius.</p>
<p style="text-align: center;"><a href="http://technews.lt/userfiles/SAM_1519.jpg"><img style="width: 232px; height: 155px;" src="http://technews.lt/userfiles/SAM_1519.jpg" alt="" /></a><a href="http://technews.lt/userfiles/SAM_1523.jpg"><img style="width: 232px; height: 155px;" src="http://technews.lt/userfiles/SAM_1523.jpg" alt="" /></a></p>
<p>„Palit“ nusprendė nenaudoti vario ar termo vamzdelių – panaudotas aliuminio radiatorius. Ant PCB sumontuoti polimeriniai kondensatoriai, tačiau, panašu, kad čia panaudota standartinė 2+1 fazių VRM sistema.</p>
<p style="text-align: center;"><a href="http://technews.lt/userfiles/SAM_1521.jpg"><img style="width: 232px; height: 155px;" src="http://technews.lt/userfiles/SAM_1521.jpg" alt="" /></a><a href="http://technews.lt/userfiles/SAM_1526%281%29.jpg"><img style="width: 232px; height: 155px;" src="http://technews.lt/userfiles/SAM_1526%281%29.jpg" alt="" /></a></p>
<p style="text-align: center;"><a href="http://technews.lt/userfiles/SAM_1541.jpg"><img style="width: 232px; height: 155px;" src="http://technews.lt/userfiles/SAM_1541.jpg" alt="" /></a><a href="http://technews.lt/userfiles/SAM_1531%281%29.jpg"><img style="width: 232px; height: 155px;" src="http://technews.lt/userfiles/SAM_1531%281%29.jpg" alt="" /></a></p>
<p>„Palit GTX 750 Ti StormX Dual“ naudoja „Samsung“ gamybos (K4G41325FC-HC03) GDDR5 lustus, kurių visi sumontuoti toje pačioje PCB pusėje. Gamintojo deklaruojamas dažnis – 6000 MHz. Pagrindinis variklis – 28 nm litografija pagamintas GM107 lustas, kuris talpina 1.87 mlrd tranzistorių. Belieka išsiaiškinti tikslius branduolio ir atminties dažnius. Tam puikiai pasitarnaus GPU-Z programėlė.</p>
<p style="text-align: center;"><a href="http://technews.lt/userfiles/SAM_1550.jpg"><img style="width: 232px; height: 155px;" src="http://technews.lt/userfiles/SAM_1550.jpg" alt="" /></a><a href="http://technews.lt/userfiles/SAM_1528.jpg"><img style="width: 232px; height: 155px;" src="http://technews.lt/userfiles/SAM_1528.jpg" alt="" /></a></p>
<p>&nbsp;</p>
<p><strong>Specifikacijos</strong></p>
<p>„Maxwell“ architektūros GM107 branduolio vidus struktūriškai suskirstytas į penkis Streaming Multiprocessor (SM) vienetus, kurių kiekvienas turi po 128 CUDA branduolius. GTX 750 Ti vaizdo plokštėse aktyvuoti visi penki SM vienetai (640 CUDA), o GTX750 – keturi SM vienetai, todėl aktyvių CUDA branduolių skaičius sumažėjęs iki 512. Kiekvienas SM vienetas turi polimorfinį varikliuką su išdėstytais tekstūrizacijos vienetais. Savo ruožtu SM vienetai yra apjungti į grafikos apdorojimo klasterį. GM107 branduolyje jų yra vienas ir jis dirba išvien su L2 atmintimi ir gretimai išdėstytais rasterizacijos vienetais. Lyginant su „Kepler“ architektūra,  „nVidia“ padidino L2 lygmens atminties kiekį nuo 256 KB iki 2048 KB. GM107 turi du 64 bitų atminties modulius, kurių bendras pajėgumas prilygsta 128 bitų pralaidai.</p>
<p style="text-align: center;"><img style="width: 400px; height: 493px;" src="http://technews.lt/userfiles/PalitGTX750TiDualX.gif" alt="" /></p>
<p style="text-align: center;"><img style="width: 501px; height: 215px;" src="http://technews.lt/userfiles/DualXspecs.png" alt="" /></p>
<p>„Palit GTX 750 Ti StormX Dual“ siūlo beveik 18 % padidintą bazinį branduolio dažnį ir 11 % didesnį atminties dažnį. Pirmasis padidintas nuo 1020 iki 1202 MHz, o antrasis nuo 5400 iki 6008 MHz. Skirtumas - mažų mažiausiai masyvus. Automatiškai padidintas ir maksimalus branduolio dažnis, kuris Boost 2.0 dėka nuo 1085 MHz ant popieriaus padidėjo iki 1281 MHz (+ 18 %).</p>
<p><strong>Testavimas</strong></p>
<ul>
<li><strong>Procesorius:</strong> Intel Core i7-4770K (3.5GHz, Turbo off)</li>
<li><strong>Pagrindinė plokštė: </strong>ASRock Z87E-ITX</li>
<li><strong>RAM atmintis: </strong>Patriot Viper III 2x 4GB 1600 MHz CL9</li>
<li><strong>Maitinimo šaltinis:</strong> Seasonic S12G 550 W</li>
<li><strong>SSD kaupiklis:</strong> OCZ Vector 150 240 GB</li>
<li><strong>Operacinė sistema:</strong> Windows 7 x64 (SP1)</li>
<li><strong>Vaizdo plokštės tvarkyklės:</strong> GeForce 344.11 WHQL</li>
</ul>
<p>Norėdami imituoti standartinių dažnių GTX 750 Ti modelį sumažinome „Palit GTX 750 Ti StormX Dual“ dažnius iki 1020/5400 MHz. Visgi dėl skirtingo naudojamo Boost 2.0 algoritmo dinaminio spartinimo dažnis nesumažėjo iki pat gamyklinių standartų: vietoje 1085 MHz turime 1099 MHz. Skirtumas labai nedidelis, todėl neatitikimas sudarys labai minimalų efektą. Kiekvieno žaidimo testavimai vykdomi tris kartus 1920 x 1080 rezoliucijoje, išvedant vidurkį ir fiksuojant mažiausią minimalią ir didžiausią maksimalią fps vertes.</p>
<p style="text-align: center;"><img style="width: 400px; height: 493px;" src="http://technews.lt/userfiles/palitGTX750TiDualXunderclocked.gif" alt="" /></p>
<p>&nbsp;</p>
<p><strong>Rezultatai </strong></p>
<p>Mažiausia fps reikšmė „Thief“  žaidime nėra objektyvi, nes ją generuoja testavimo pradžios metu įvykstančios duomenų perdavimo pauzės. Su „Palit GTX 750 Ti StormX Dual“ matome kiek didesnį nei 10 % vidutinį spartos prieaugį.</p>
<p style="text-align: center;"><img style="width: 519px; height: 290px;" src="http://technews.lt/userfiles/DualXThief(2).png" alt="" /></p>
<p>Kiek keista matyti, kad „Palit GTX 750 Ti StormX Dual“ negali pasiūlyti didesnės minimalios fps reikšmės, tačiau tai nesutrugdo vidutinei spartai padidėti nuo 52 iki 58 fps (+11,5 %).</p>
<p style="text-align: center;"><img style="width: 519px; height: 290px;" src="http://technews.lt/userfiles/DualXBioshock(2).png" alt="" /></p>
<p>„GRID AutoSport“ yra vienas iš žaidimų, kuriuose pilnai aktyvuotas GM107 branduolys leidžia džiaugtis maksimaliai nustatymais. Vidutinė žaidimo sparta su „Palit GTX 750 Ti StormX Dual“ padidėja beveik 16 %, o minimali fps vertė išauga 14 %.</p>
<p style="text-align: center;"><img style="width: 519px; height: 290px;" src="http://technews.lt/userfiles/DualXGRID%281%29.png" alt="" /></p>
<p>Strateginiame „Company of Heroes 2“ žaidime persvara dėsninga: labai nežymiai išauga minimali fps reikšmė, padidėja maksimali ir vidutinė. Pastarosios prieaugis siekia 12 procentų.</p>
<p style="text-align: center;"><img style="width: 520px; height: 290px;" src="http://technews.lt/userfiles/DualXCoH2%282%29.png" alt="" /></p>
<p>„Battlefield 4“ neturi integruoto testavimo režimo, todėl čia galima didesnė paklaida. Gamykliškai spartintas „Palit“ modelis leidžia pasiekti 15 % didesnę vidutinę spartą, minimaliai fps vertei padidėjant nuo 37 iki 42 kadrų per sekundę.</p>
<p style="text-align: center;"><img style="width: 520px; height: 290px;" src="http://technews.lt/userfiles/DualXBF4%281%29.png" alt="" /></p>
<p>„Metro Last Light“ – be galo reiklus vaizdo plokštei, todėl „tesselation“ apdorojimo metodas nužeminamas iki nustatymo „normal“. Nors mažesnius dažnius turinti virtuali GTX 750 Ti sugeba sugeneruoti didesnę maksimalią fps vertę ir nenusileisti ieškant mažiausios fps vertės, tačiau kur kas didesni „Palit GTX 750 Ti StormX Dual“ dažniai leidžia vidurkį padidinti nuo 32 iki 36 fps (+ 12,5 %).</p>
<p style="text-align: center;"><img style="width: 520px; height: 290px;" src="http://technews.lt/userfiles/DualXMetroLL(1).png" alt="" /></p>
<p>Sisteminiai „Very High“ nustatymai ir „Palit GTX 750 Ti StormX Dual“ „Crysis 3“ žaidime perkeltine prasme nesuderinami. Užtad „High“ ir 2x TSAA filtravimas atrodo komfortabiliai. Vidutinė fps sparta padidėja beveik 12 %, o minimali vertė - nuo 29 iki 31 fps.</p>
<p style="text-align: center;"><img style="width: 519px; height: 290px;" src="http://technews.lt/userfiles/DualXFCrysis3%281%29.png" alt="" /></p>
<p>„Far Cry 3“ žaidime taip pat privalome nužeminti nustatymus tam, kad minutės trukmės testavimo eiga būtų komfortiška. Šįkart pavyko užfiksuoti kur kas didesnę minimalią fps reikšmę (25 -&gt; 31 fps), o vidutinė padidėjo 13 procentų.</p>
<p style="text-align: center;"><img style="width: 520px; height: 290px;" src="http://technews.lt/userfiles/DualXFC3%281%29.png" alt="" /></p>
<p>&nbsp;</p>
<p><strong>Spartinimas</strong></p>
<p>„Palit“ turi sukūrę savo nuosavą programinę spartinimui, todėl ja ir naudosimės tikrindami, ar „Palit GTX 750 Ti StormX Dual“ dar turi potencialo. Pagrindinio „ThunderMaster“ skydelio išvaizda neatrodo labai patraukliai, tačiau šis įrankis puikiai atlieka savo funkciją. Be branduolio ir atminties taktinių dažnių slankiklių turime galimybę branduoliui suteikti papildomus 61 mV ar susikonfigūruoti ventiliatorių sūkius pagal temperatūrą. Atliekant spartinimą iškyla nepatogumas, jog naudojantis dažnių slankikliais nematome realaus pakeisto dažnio, todėl galutinį dažnį reikia apskaičiuoti. Čia „Palit“ tikrai turi erdvės patobulėti.</p>
<p style="text-align: center;"><a href="http://technews.lt/userfiles/ThunderMaster.png"><img style="width: 232px; height: 166px;" src="http://technews.lt/userfiles/ThunderMaster.png" alt="" /></a><a href="http://technews.lt/userfiles/ThunderMaster2.png"><img style="width: 232px; height: 166px;" src="http://technews.lt/userfiles/ThunderMaster2.png" alt="" /></a></p>
<p style="text-align: center;"><a href="http://technews.lt/userfiles/ThunderMaster3.png"><img style="width: 232px; height: 166px;" src="http://technews.lt/userfiles/ThunderMaster3.png" alt="" /></a><a href="http://technews.lt/userfiles/ThunderMaster5.png"><img style="width: 232px; height: 166px;" src="http://technews.lt/userfiles/ThunderMaster5.png" alt="" /></a></p>
<p>Mintyse tyliai svajojome apie 1300 MHz stotelę branduoliui, tačiau realiai tikėjomės pasiekti 1250-1270 dažnį. Spartinimą atlikome be papildomos 61 mV įtampos. Pradėjome nuo bazinio 1302 MHz branduolio dažnio, tačiau aplikacijos tiesiog nulūšdavo, prieš tai nepastebėjus jokių artefaktų. Panašu, kad su gamintojo nustatyta 1.187 v įtampa pasiekėme stabilų 1275 MHz dažnį, kuris su Boost pagalba išaukdavo iki realių 1419 MHz.</p>
<p style="text-align: center;"><a href="http://technews.lt/userfiles/ThunderMaster6.png"><img style="width: 520px; height: 372px;" src="http://technews.lt/userfiles/ThunderMaster6.png" alt="" /></a></p>
<p>Ant PCB sumontuota „Samsung“ atmintis pasirodė turinti taip pat nemažai rezervų. Maksimalus dažnis buvo ieškomas 100 MHz intervalais. Nuo gamyklinio 6008 MHz dažnio pavyko pakilti iki 6700 MHz, taip su 128 bitų magistrale perlipdami 100 GB/s siekiančią atminties pralaidą.</p>
<p style="text-align: center;"><img style="width: 400px; height: 493px;" src="http://technews.lt/userfiles/PalitGTX750TiDualXOC.gif" alt="" /></p>
<p>&nbsp;</p>
<p>Papildomas „Palit GTX 750 Ti StormX Dual“ spartinimas leidžia išpešti dar pora fps matuojant vidutinę „Thief“ ir „Metro Last Light“ spartą.</p>
<p style="text-align: center;"><img style="width: 519px; height: 290px;" src="http://technews.lt/userfiles/DualXOCThief(1).png" alt="" /></p>
<p style="text-align: center;"><img style="width: 519px; height: 290px;" src="http://technews.lt/userfiles/DualXOCMetroLL.png" alt="" /></p>
<p>&nbsp;</p>
<p><strong>Temperatūros, </strong><strong>triukšmas ir </strong><strong>energijos sąnaudos </strong></p>
<p>Matavimams buvo pasirinktas 15 min trukmės „Unigine Heaven 4.0“ testas. Taip pat nusprendėme pažiūrėti, kokią įtaką temperatūroms ir energijos sąnaudoms daro padidinti dažniai. Aplinkos temperatūra - 19 °C.</p>
<p style="text-align: center;"><img style="width: 519px; height: 290px;" src="http://technews.lt/userfiles/DualXnoisetemp(1).png" alt="" /></p>
<p>„Palit GTX 750 Ti StormX Dual“ temperatūra nusėdo ties 61 laipsniu pagal Celsijų. Ramybės režime vaizdo plokštės aušinimo sistema yra virtualiai negirdima. Praktiškai tokia pačia išlieka ir apkrovos metu: itin nežymiai suintensyvėjusį ventiliatorių darbą maskuoja labai tylūs sisteminiai korpuso ventiliatoriai. Norint išgirsti susidariusį, vos išgirstamą, skirtumą tarp 30 ir 39 % sūkių pajėgumo būtina absoliuciai tyli aplinkos erdvė, korpuso atidarymas arba testavimas, naudojant atvirą stendą.</p>
<p>Atliktas spartinimas vaizdo nepakeitė: nepakito ne tik branduolio temperatūra, bet ir maksimalios energijos sąnaudos, kurios su „Core i7-4770K“ ir maksimaliai spartinta „Palit GTX 750 Ti StormX Dual“ siekė vos 144 vatus. Pakankamai akivaizdu, kad rekomenduojami 400 W tokiai sistemai yra tiesiog per daug.</p>
<p>&nbsp;</p>
<p><strong>Išvados</strong></p>
<p>Pirmiausiai patikrinkime, ar „Palit GTX 750 Ti StormX Dual“ gamykliniai taktiniai dažniai didžiausi tarp visų rinkoje esančių „GeForce GTX 750 Ti“ modelių. Net didžiausia rekordinių dažnių mėgėja, „EVGA“, nesugebėjo savo „For The Win“ (FTW) versiją įkvėpti didesniais nei 1189/5400 dažniais. Panašu, kad tik „Gigabyte“ sugebėjo vienam iš savo modelių suteikti dar didesnį branduolio dažnį (1215/1294), tačiau atminties dažnį paliko nepaliestą (5400 MHz). Jei galutiniame finiše „Palit GTX 750 Ti StormX Dual“ ir liktų vos vos už „Gigabyte nugaros, kuo visgi abejotume, tačiau akivaizdu, kad „Palit GTX 750 Ti StormX Dual“ nesunkiai patenka į sparčiausiųjų trejetą. Itin masyvus gamyklinis GM107 branduolio ir GDDR5 atminties dažnių prieaugis leidžia džiaugtis 10 – 16 % didesne sparta ir retkarčiais ją išnaudoti didesnių grafikos nustatymų pasirinkimui žaidimuose: papildomai galėjome aktyvuoti PhysX technologiją „Metro Last Light“ žaidime ar kilstelti mažiau reiklų nustatymą daugelio pamėgtoje „Far Cry 3“ šaudyklėje, turint tokią pačią spartą, kokią gali suteikti standartinių dažnių GTX 750 Ti.</p>
<p>Jei gamykliniai „Palit“ parinkti dažniai kiek nustebino, tai ne mažiau gali nustebinti tai, kad iš „Palit GTX 750 Ti StormX Dual“ pavyko išpešti dar daugiau. Nesinaudodami galimybe branduoliui suteikti papildomus 63 mV, bazinį dažnį nustatėme 1275 MHz, o GDDR5 atmintį kilstelėjome iki 6700 MHz. Tai atitinka šešis papildomus procentus branduoliui ir 11,5 %atminčiai. Realus Boost dažnis po atlikto spartinimo pasiekė net 1419 MHz! Iš spartinimo stebuklų tikėtis nereikia, nes gamykliniai dažniai ir taip labai aukšti, o spartinant realus taktinis dažnis linkęs labiau keistis. Bet rezervų šis testavimo pavyzdys pasirodė turintis ir galėjome pasidžiaugti dar atsiradusiais papildomais 1-2 kadrais per sekundę.</p>
<p>Turėdami tokią populiarią programinę įrangą kaip „Afterburner“ iš „ThunderMaster“ nesitikėjome labai daug, bet šis nuosavas „Palit“ spartinimo įrankis pasirodė vertas ilgesnio naudojimo. Navigacija pasirodė labai paprasta, buvo klausoma visų spartinimo komandų, turėjome galimybę padidinti branduolio įtampą ir pagal savo norus susikonfigūruoti ventiliatoriaus apsukų kreivę, po to ją išsaugant viename iš penkių profilių. Turbūt vienintelis nusiskundimas tenka diagnostikai, kuri nemoka sekti minimalių/maksimalių dažnių ir temperatūros verčių (viskas rodoma realiu laiku).</p>
<p>Belieka atsakyti į klausimą, ar GTX 750 Ti, o kartu ir „Palit GTX 750 Ti StormX Dual“ susidoroja su šiuolaikiniais žaidimais 1080p raiškoje. Atsakymas – teigiamas, tačiau mažas CUDA branduolių skaičius ir siaura 128 bitų atminties magistralė labai dažnai privers atsisakyti glotininimo (AA) filtrų ar pamažinti nustatymus bent viena pakopa žemiau aukščiausių. Yra išimčių, kuomet galima komfortiškai žaisti su visais absliučiai maksimaliais nustatymais, pavyzdžiui žaidimuose „GRID AutoSport“ ar Bioshock Infinite“. Tačiau maksimalūs tokių žaidimų, kaip „Crysis 3“, „Far Cry 3“ ar „Company of Heroes 2“, nustatymai lieka neįkandama užduotimi.</p>
<p>Reziumuojant, sparčiausiam GTX 750 Ti modeliui iš „Palit“ neturime jokių nusiskundimų. Gamintojas rimtai paspartino ne tik branduolį, bet ir GDDR5 atmintį, parinko aušinimo sistemą, kuri ne tik neleidžia perkopti 65 °C , bet ir yra virtualiai negirdima net apkraunant vaizdo plokštę. Pridėkime faktą, kad „Palit“ atsisakė bet kokio papildomo maitinimo, taktiniai dažniai gali būti padidinti dar labiau, o nVidia“ įdirbio dėka turime ir super mažas energijos sąnaudas. Vienintelio sprendimo, kurio nesupratome, tai SLI funkcijos atsisakymas, o pasinaudojus tokia galimybe, mūsų galva, dvi GTX 750 Ti pasiektų stulbinančių spartos/efektyvumo rezultatų, leidžiančių patenkinti visiškai nenorinčių mažinti grafikos nustatymų žaidėjų poreikius.</p>
<p style="text-align: center;"><img style="width: 200px; height: 200px;" src="http://technews.lt/userfiles/TNrecommend_vectorized.png" alt="" /></p>
