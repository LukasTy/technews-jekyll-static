---
layout: post
status: publish
published: true
title: VIZO Propeller II sisteminis aušintuvas
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 92
wordpress_url: http://localhost/site/new/vizo_propeller_ii_sisteminis_ausintuvas/
date: '2009-01-24 00:15:36 +0200'
date_gmt: '2009-01-24 00:15:36 +0200'
categories:
- Aušinimas
- Apžvalgos
---
<p>Šiandien mūsų taikinyje – <i>VIZO Propeller II (PCL-101)</i>. Tai vienas naujausių kompanijos aušintuvų, skirtas susikaupusiam šiltam orui iš korpuso šalinti.</p>
<p>Štai kaip pati <i>VIZO</i> pristato gaminį: "<i>VIZO Propeller</i> sisteminis aušintuvas turi efektyvų, tačiau tylų ventiliatorių, kuris skirtas pagerinti korpuso ventiliaciją ir leisti jūsų sistemai / grafikos plokštei dirbti visu pajėgumu. Jis iš korpuso pašalina karštą orą ir išlaiko sistemos komponentus / grafikos plokštę vėsius".<br />
<br />Aprašymas, be abejo, gražus, tačiau pažiūrėsime, kaip gaminiui seksis šiuos žodžius "tesėti" realybėje.</p>
<p><b>Pakuotė</b><br />
<br /><b>Žvilgsnis iš arčiau</b><br />
<br /><b>Testavimas</b><br />
<br /><b>Išvados</b></p>
<p><b>Pakuotė</b></p>
<p><i>Propeller II</i> įpakuotas skaidriame plastikiniame įpakavime, iš kurio puikiai matosi pats gaminys. Pakuotės priekyje be pavadinimo jokios detalesnės informacijos nepateikiama. Na, o kitoje pusėje - keli žodžiai apie gaminį, savybės bei specifikacijos. Taip pat pavaizduota <i>Propeller</i> oro srautų schema.</p>
<p><a class="ns" href="http://www.technews.lt/upl/Failai/PropellerBoxGalas.jpg">
<div class="imgright"><img src="http://www.technews.lt/upl/Failai/PropellerBoxGalassmall.jpg" border="1" /></div>
<p></a><a class="ns" href="http://www.technews.lt/upl/Failai/PropellerBoxPriekis.jpg"><br /><img src="http://www.technews.lt/upl/Failai/PropellerBoxPriekissmall.jpg" /><br /></a></p>
<p>Gamintojo deklaruojamas <i>Propeller II</i> specifikacijas pateikiame lentelėje.</p>
<p><img src="http://www.technews.lt/upl/Failai/propellertable.PNG" /></p>
<p>Deklaruojamas triukšmo lygis džiugina, visgi niekur nenurodoma informacija apie ventiliatoriaus guolio tipą.</p>
<p>Atplėšus pakuotės viršuje užklijuotą lipduką pakuotė lengvai atsidaro, ir joje randame patį <i>VIZO Propeller II</i> ir du tvirtinimo varžtus. Negausi komplektacija, tačiau daugiau nieko ir nereikia.</p>
<p><b>Žvilgsnis iš arčiau</b></p>
<p>Kaip jau minėjau pradžioje, <i>Propeller</i> skirtas susikaupusiam šiltam orui iš korpuso pašalinti. Kitaip nei visiems įprasti ventiliatoriai, montuojami specialiai korpuso gale esančioje 80 x 80, 92 x 92 ar 120 x 120 mm nišoje, atliekantys šią funkciją, <i>Propeller</i> tvirtinamas Tarp PCI ar PCI Express plokščių. Oras iš viršaus patenka į ventiliatorių, kur jo yra išstumiamas lauk. Toks aušintuvo dizainas ypač dažnai sutinkamas vaizdo plokštėse.</p>
<p><a class="ns" href="http://www.technews.lt/upl/Failai/PropellerNugara.jpg">
<div class="imgright"><img src="http://www.technews.lt/upl/Failai/PropellerNugarasmall.jpg" border="1" /></div>
<p></a><a class="ns" href="http://www.technews.lt/upl/Failai/PropellerPriekis.jpg"><br /><img src="http://www.technews.lt/upl/Failai/PropellerPriekissmall.jpg" /><br /></a></p>
<p>Aušintuvas pagamintas iš mėlyno, pusiau skaidraus plastiko. Viršutinėje jo dalyje matome kelis užrašus, o ant ventiliatoriaus - gana didelį lipduką su <i>VIZO</i> logotipu. Užpakalinėje ventiliatoriaus dalyje užklijuotas lipdukas, kuris dengia vietą, kurioje prilituoti maitinimo laidai. Metalinė tvirtinimo plokštelė, esanti aušintuvo gale, be abejo su ertmėmis, pro kurias oras iškeliauja iš kompiuterio.</p>
<p><a class="ns" href="http://www.technews.lt/upl/Failai/PropellerGalas.jpg"><br /><img src="http://www.technews.lt/upl/Failai/PropellerGalassmall.jpg" /><br /></a></p>
<p><i>Propeller</i> maitinimui naudoja trumpą laidą su molex kištuku, jungiamu tiesiai į kompiuterio maitinimo bloko molex jungtį. Taigi apsukų paprastai valdyti nepavyks, ir aušintuvas suksis maksimaliu 1500 RPM greičiu. Anksčiau apžvelgtam <i>Orbiter</i> tai nebuvo problema, o kaip bus su <i>Propeller II</i>, išsiaiškinsime ne už ilgo.</p>
<p><b>Montavimas ir testavimas</b></p>
<p>Į kompiuteriį <i>Propeller II</i> įdėti paprasta kaip ir bet kurią kitą praplėtimo plokštę. Pakanka išimti korpuso praplėtimo lizdo angą dengiančią aliuminio plokštelę, aušintuvą įstatyti ir prisukti vieną varžtą. Korpuse, kuriame ventiliatorius buvo bandytas, visos plokštės montuojamos be varžtų, todėl to netgi neprireikė.<br />
<br /><i>VIZO Propeller II</i> visiškai užima vieną praplėtimo lizdą sau, todėl reiktų pasirūpinti, kad bent vienas laisvas lizdas kompiuteryje būtų paliktas. Todėl daug praplėtimo plokščių turintys savininkai, kuriems aktualiausias oro cirkuliacijos tarp jų padidinimas turėtų iškart rezervuoti jam vieną nišą.</p>
<p><a class="ns" href="http://www.technews.lt/upl/Failai/PropellerInstalled.jpg"><br /><img src="http://www.technews.lt/upl/Failai/PropellerInstalledsmall.jpg" /><br /></a></p>
<p>Įjungus kompiuterį su <i>Propeller II</i>, aušintuvas pradėjo suktis labai tyliai. Jo beveik nebuvo girdėti. Deja, oro srauto stiprumas taip pat buvo nedidelis (priminsiu, jog gamintojas deklaruoja tik 5,34 CFM). Dėl to kilo abejonės, kaip šiam gaminiui gerai seksis aušinti grafikos plokštę. Pažiūrėkime, kaip jam sekėsi iš tiesų.</p>
<p><img src="http://www.technews.lt/upl/Failai/PCConfigPropeller.PNG" /></p>
<p>Po pusvalandžio nuo kompiuterio įjungimo buvo pamatuotos neapkrautos sistemos temperatūros. Po to 15 minučių vaizdo plokštė buvo apkrauta <i>GPU Caps Viewer</i> programos <i>Fur Render</i> režime, ir buvo užfiksuotos temperatūros. Testų metu korpuse neveikė jokie papildomi aušintuvai išskyrus procesoriaus, grafikos plokštės ir maitinimo bloko. Vaizdo plokštės ventiliatorius buvo nustatytas suktis maksimaliu greičiu. Aplinkos temperatūra testų metu siekė 25 laipsnius pagal Celsijų.</p>
<p><img src="http://www.technews.lt/upl/Failai/PropellerChart.jpg" /></p>
<p>Deja, rezultatai nenudžiugino. Vos vienu laipsniu žemesnė temperatūra dirbant ramiame režime ir dviem laipsniais sumažėjusi temperatūra vaizdo plokštę apkrovus. Tiesa, reikia pastebėti, jog centrinio procesoriaus temperatūra su <i>Propeller II</i> <i>Fur Render</i> testo metu nukrito trimis laipsniais (nuo 56 iki 53 laipsnių). Gana keista matyti tokį rezultatą, tačiau visgi malonu, jog <i>Propeller</i> įtaką daro ne tik vaizdo plokštės, bet ir centrinio procesoriaus aušinimui.</p>
<p><b>Išvados</b></p>
<p>Be abejo, aušinimo rezultatai gali skirtis priklausomai nuo kompiuterio konfigūracijos ir ypač korpuso. Visgi turiu pripažinti, kad rezultatai nėra įspūdingi. Nors ventiliatorius ir dirba praktiškai be garso, jo sukuriamas oro srautas yra gana mažas. Gerai, jog ventiliatorius įtakoja ne tik vaizdo plokštės temperatūrą, tačiau būtent jos temperatūrų sumažėjimo norėtųsi daugiausiai.<br />
<br />Į išplėtimo lizdą statomi ventiliatoriai dažnai gali padėti sumažinti plokščių temperatūrą, ypač prastai ventiliuojamuose korpusuose. Negalime sakyti, jog <i>Propeller II</i> neatlieka savo darbo. Visgi manau, jog jam praverstų galingesnis ventiliatorius, net jei tai ir pridėtų kelis decibelus.</p>
<p>Rekomenduojama <i>Propeller II</i> mažmeninė kaina siekia 19 JAV dolerių.</p>
<p>Norėtume padėkoti <a class="ns" href="http://www.vizo.com.tw"><i>VIZO</i></a> už suteiktą galimybę išbandyti šį gaminį.</p>
<p></p>
