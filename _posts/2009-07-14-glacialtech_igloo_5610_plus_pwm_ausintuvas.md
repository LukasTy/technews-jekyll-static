---
layout: post
status: publish
published: true
title: GlacialTech Igloo 5610 Plus PWM aušintuvas
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3757
wordpress_url: http://localhost/site/new/glacialtech_igloo_5610_plus_pwm_ausintuvas/
date: '2009-07-14 21:55:08 +0300'
date_gmt: '2009-07-14 21:55:08 +0300'
categories:
- Aušinimas
- Apžvalgos
---
<p>92 mm ventiliatorių naudojantis procesorių aušintuvai dažnai yra nepelnytai užmirštami. Vartotojai dažniau žiūri tik į 120 mm ventiliatorių turinčius radiatorius, nors šiems mažesnieji neretai ir prilygsta. Žinoma, yra vienas „bet“ – mažesni ventiliatoriai turi suktis kur kas didesne sparta, kad sukeltų pakankamą oro srautą, o tai kartu didina ir triukšmo lygį. Visgi nereikia pamiršti, kad 92 mm procesorių aušintuvai kainuoja apčiuopiamai mažiau ir sukelia mažiau problemų montuojant į nepakankamai erdvų korpusą. Šį kartą mūsų akys nukreiptos į visai naują produktą iš <i>GlacialTech</i>, apie kurį jau rašėme <a class="ns" href="http://technews.lt/tekstas/GlacialTech_pristato_Igloo_5610_ausintuvus.html;;">naujienose</a>. Tai automatinę ventiliatoriaus spartos kontrolę turintis <a class="ns" href="http://www.glacialtech.com/products/5610plus.htm"><i>Igloo 5610 Plus</i> <i>PWM</i></a>.</p>
<p><img src="http://akuba.technews.lt/igloo_1.jpg" /></p>
<p><b>TURINYS</b> </p>
<p><b>>Apie <i>GlacialTech</i></b><br />
<br /><b>>Pakuotė</b><br />
<br /><b>>Specifikacijos</b><br />
<br /><b>>Radiatorius ir ventiliatorius</b><br />
<br /><b>>Montavimas</b><br />
<br /><b>>Testų metodai</b><br />
<br /><b>>Testų rezultatai</b><br />
<br /><b>>Išvados</b></p>
<p><b>>Apie <i>GlacialTech</i></b></p>
<p><i>GlacialTech</i> produktų galima rasti ir Lietuvoje, tačiau tai dažniausiai tik paprasti ventiliatoriai korpusui. Pasaulinėje rinkoje ši kompanija žinoma, kaip biudžetinių produktų gamintoja. <i>GlacialTech</i> gamina ne tik aušintuvus, ventiliatorius, tačiau ir maitinimo blokus, korpusus bei kitus įrenginius. Kompanija buvo įkurta 2001-iais metais ir per aštuonerius metus užėmė gana nemažą dalį žemos-vidutinės klasės rinkos.</p>
<p><b>>Pakuotė</b></p>
<p><i>Igloo 5610 Plus</i> <i>PWM</i> pakuotė, kaip procesoriaus aušintuvui, gana neįprasta - ji yra kur kas platesnė ir siauresnė. Priekinėje dalyje matome aušintuvo nuotraukas, pavadinimą ir palaikomas platformas. Šonuose – brūkšniniai kodai ir radiatoriaus nuotrauka. Galinėje dalyje gamintojas pateikia gana daug informacijos – palaikomų procesorių serijų sąrašai, specifikacijos, ventiliatoriaus oro srauto maketai tiek <i>PWM</i>, tiek du ventiliatorius naudojančiam <i>Silent</i> modeliui.</p>
<p><a class="ns" href="http://svarke.technews.lt/glacialtech/1.jpg">
<div class="imgright"><img src="http://svarke.technews.lt/glacialtech/mazos/1.jpg"  /></div>
<p></a><a class="ns" href="http://svarke.technews.lt/glacialtech/2.jpg"><br /><img src="http://svarke.technews.lt/glacialtech/mazos/2.jpg" /><br /></a></p>
<p>Viduje rasime visus komponentus, įdėtus į minkštą oro burbuliukų plastiką. Vieno dalyje – radiatorius ir po motinine plokšte dedamas elementas LGA775 sistemai. Kitoje pusėje – 92 mm ventiliatorius, keturios vielutės dviejų ventiliatorių montavimui, po du elementus LGA775, LGA1366 ir AM2 sistemoms (iš viso 6), keturi varžtai ir sriegiai bei vartotojo vadovas, nurodantis, kaip paruošti aušintuvą darbui. Atskiro termopastos pakelio nerasime, ji jau užtepta ant radiatoriaus pagrindo.</p>
<p><a class="ns" href="http://svarke.technews.lt/glacialtech/4.jpg">
<div class="imgright"><img src="http://svarke.technews.lt/glacialtech/mazos/4.jpg"  /></div>
<p></a><a class="ns" href="http://svarke.technews.lt/glacialtech/3.jpg"><br /><img src="http://svarke.technews.lt/glacialtech/mazos/3.jpg" /><br /></a></p>
<p><b>>Specifikacijos</b></p>
<p><img src="http://svarke.technews.lt/glacialtech/specifikacijos.PNG" /></p>
<p><b>>Radiatorius ir ventiliatorius</b></p>
<p><i>Igloo 5610 Plus</i> konstrukcija labai paprasta, o pats radiatorius yra visai nedidukas. Čia matome dvi U formos šiluminius vamzdelius, kurie įkaitę yra vėsinami 66 aliumininių plokštelių. Šiluminiai vamzdeliai yra pagaminti iš vario ir padengti identiškos aliuminiui spalvos sluoksniu. Apie pagrindą gamintojas duomenų nepateikia, tačiau mano manymu, jis taip pat greičiausiai pagamintas iš vario lydinio. Priekinėje aušintuvo dalyje, ant kurios dedamas ventiliatorius, aliumininės plokštelės yra bangelių formos. Aušintuvo pagrindo paviršius yra itin lygus – nuotraukoje galite matyti, kaip puikiai atsispindi atsuktuvo galas.</p>
<p><a class="ns" href="http://svarke.technews.lt/glacialtech/5.jpg">
<div class="imgright"><img src="http://svarke.technews.lt/glacialtech/mazos/5.jpg"  /></div>
<p></a><a class="ns" href="http://svarke.technews.lt/glacialtech/6.jpg"><br /><img src="http://svarke.technews.lt/glacialtech/mazos/6.jpg" /><br /></a></p>
<p><a class="ns" href="http://svarke.technews.lt/glacialtech/8.jpg">
<div class="imgright"><img src="http://svarke.technews.lt/glacialtech/mazos/8.jpg"  /></div>
<p></a><a class="ns" href="http://svarke.technews.lt/glacialtech/7.jpg"><br /><img src="http://svarke.technews.lt/glacialtech/mazos/7.jpg" /><br /></a></p>
<p><a class="ns" href="http://svarke.technews.lt/glacialtech/9.jpg">
<div class="imgright"><img src="http://svarke.technews.lt/glacialtech/mazos/9.jpg"  /></div>
<p></a><a class="ns" href="http://svarke.technews.lt/glacialtech/10.jpg"><br /><img src="http://svarke.technews.lt/glacialtech/mazos/10.jpg" /><br /></a></p>
<p>Tiek ant viršutinės, tiek ir apatinės plokštelės yra įspaustas <i>GlacialTech</i> logotipas ir pavadinimas. Plokštelių šonuose yra išpjovos sumontuoti dviem ventiliatoriams. Vienas iš jų orą pučia, o kitas traukia. Mūsų bandytoje versijoje buvo vienas <i>PWM</i> reguliuojamas 92 mm ventiliatorius, o štai <i>Silent</i> versija turi du, tačiau veikiančius mažesne sparta. Juodos spalvos „propeleris“ yra pagamintas pačios <i>GlacialTech</i> ir veikia nuo 800(± 300) iki 2700(±10%) apsisukimų per minutę sparta. </p>
<p><a class="ns" href="http://svarke.technews.lt/glacialtech/11.jpg">
<div class="imgright"><img src="http://svarke.technews.lt/glacialtech/mazos/11.jpg"  /></div>
<p></a><a class="ns" href="http://svarke.technews.lt/glacialtech/12.jpg"><br /><img src="http://svarke.technews.lt/glacialtech/mazos/12.jpg" /><br /></a></p>
<p><a class="ns" href="http://svarke.technews.lt/glacialtech/13.jpg">
<div class="imgright"><img src="http://svarke.technews.lt/glacialtech/mazos/13.jpg"  /></div>
<p></a><a class="ns" href="http://svarke.technews.lt/glacialtech/14.jpg"><br /><img src="http://svarke.technews.lt/glacialtech/mazos/14.jpg" /><br /></a></p>
<p><a class="ns" href="http://svarke.technews.lt/glacialtech/15.jpg">
<div class="imgright"><img src="http://svarke.technews.lt/glacialtech/mazos/15.jpg"  /></div>
<p></a><a class="ns" href="http://svarke.technews.lt/glacialtech/16.jpg"><br /><img src="http://svarke.technews.lt/glacialtech/mazos/16.jpg" /><br /></a></p>
<p><b>>Montavimas</b></p>
<p>Kiek neįprasta yra tai, kad LGA775 sistemai yra skirtas po motinine plokšte dedamas elementas, o Core i7 procesorių turėtojai aušintuvą uždės naudodami push-pin metodą. Pagrindinės plokštės gale dedama X formos plokštelė prilaiko radiatorių ir apsaugo nuo poveikio motininei plokštei, nepaisant to, kad radiatorius ir šiaip yra visai lengvutis. </p>
<p><a class="ns" href="http://svarke.technews.lt/glacialtech/17.jpg">
<div class="imgright"><img src="http://svarke.technews.lt/glacialtech/mazos/17.jpg"  /></div>
<p></a><a class="ns" href="http://svarke.technews.lt/glacialtech/18.jpg"><br /><img src="http://svarke.technews.lt/glacialtech/mazos/18.jpg" /><br /></a></p>
<p>Ruošdami <i>Igloo 5610 Plus</i> darbui pirmiausia priklijuojame „backplate“ ant motinines plokštės apačios. Tada priveržiame du laikiklius prie radiatoriaus pagrindo ir dedame jį ant LGA775 lizdo su procesoriumi. Galiausiai mums tereikia priveržti keturis varžtus sujungiant galinę plokštelę su radiatoriumi. Ventiliatorius prikabinamas komplekte esančiomis vielutėmis ir prijungiamas prie motininės plokštės keturių kontaktų jungties.</p>
<p><a class="ns" href="http://svarke.technews.lt/glacialtech/19.jpg"><br /><img src="http://svarke.technews.lt/glacialtech/mazos/19.jpg" /><br /></a></p>
<p><b>>Testų metodai</b></p>
<p>Testams buvo naudojama ta pati sistema, kaip įprasta, komplektaciją matote lentelėje. Kaip visada rezultatams jokios įtakos neturėjo jokie pašaliniai veiksniai. Visuose testuose naudojama <i>NT-H1</i> pasta, ji keičiama po kiekvieno bandymo. Testuojama buvo kambario temperatūroje apie 23 laipsnius pagal Celsijaus skalę. Korpusas viso testavimo metu buvo uždarytas. Triukšmo lygis yra nustatomas 50 cm atstumu nuo korpuso laikant matuoklį kurį laiką, kol rodiklis nusistovi. Testuojant aušintuvą, procesorius apkrautas maksimaliai, ventiliatoriai veikia didžiausiomis apsukomis.</p>
<p><img src="http://svarke.technews.lt/glacialtech/komplektacija.PNG" /></p>
<p>Procesoriaus apkrovimui naudota <i>Prime 95v 25.3</i>, o temperatūrų nustatymui <i>RealTemp 3.00</i> programa. Norėdami didesnių skirtumų tarp aušintuvų pakepinome procesorių - jis veikė 3003 MHz dažniais, o įtampa buvo pakelta iki 1,5 V. Laukimo būsenos testų metu procesorius buvo neapkrautas 10 min, o apkrovos metu, pilnai apkrautas tiek pat laiko. Kaip konkurentai, buvo naudoti Xigmatex Nepartak bei standartinis, kartu su Core 2 Duo procesoriumi parduodamas Intel aušintuvas.</p>
<p><b>>Testų rezultatai</b></p>
<p><img src="http://svarke.technews.lt/glacialtech/temps.PNG" /></p>
<p>Matome, kad standartinis Intel aušintuvas nesugebėjo net pakrauti sistemos, kai procesoriaus dažnis ir įtampa buvo pakelti. Nepartak buvo šiek tiek pranašesnis už <i>GlacialTech</i> produktą, kai procesorius buvo ramybės būsenoje. Visgi pastarasis sugebėjo pasivyti Xigmatek produktą, kai E6550 buvo pilnai apkrautas – temperatūros tuo momentu buvo praktiškai vienodos.</p>
<p><img src="http://svarke.technews.lt/glacialtech/dba.PNG" /></p>
<p>Matome, kad <i>GlacialTech</i> produktas yra kur triukšmingesnis už Nepartak. Abu aušintuvai veikė maksimaliomis apsukomis, tačiau dėl paprastesnės aušintuvo konstrukcijos <i>Igloo 5610 Plus</i> <i>PWM</i>, norėdamas prilygti varžovui kėlė didesnį triukšmą, nes gamintojo nustatytos ribos skiriasi. Garsas, kurį kėlė šiandien apžvelgiamas produktas, tačiau jei jūsų motininės plokštės <i>PWM</i> sistema yra protinga, tai neturėtų kelti problemų.</p>
<p><b>>Išvados</b></p>
<div class="imgright"><img src="http://www.technews.lt/upl/Failai/derinys.png"  /></div>
<p>Nepaisant itin paprastos radiatoriaus konstrukcijos, lengvumo ir nedidelių matmenų, <i>GlacialTech</i> <i>Igloo 5610 Plus</i> <i>PWM</i> puikiai susidoroja su spartinto procesoriaus aušinimu ir netgi prilygsta Xigmatek Nepartak aušintuvui. Pagrindinė aušintuvo bėda – maksimaliomis apsukomis veikiantis ventiliatorius kelia tikrai nemažą triukšmą. Visgi, tam yra dvi išeitys – suderinti savo <i>PWM</i> sistemą tylesniam veikimui arba rinktis <i>Silent</i> versiją su dviem tylesniais ventiliatoriais. Ir kaina, kuri yra tiesiog neįtikėtina – pasak spaudos pranešimo <i>PWM</i> versijos kaina siekia stulbinamus 12 dolerių, o renkantis <i>Silent</i> modelį, už papildomą ventiliatorių sumokėsite vos 2 doleriais daugiau – 14. Visgi, kol kas neteko užtikti parduotuvės, turinčios šį puikaus kainos/efektyvumo derinio produktą sandėliuose.<br /></p>
