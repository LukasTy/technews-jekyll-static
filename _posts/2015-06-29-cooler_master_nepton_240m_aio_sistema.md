---
layout: post
status: publish
published: true
title: "„Cooler Master Nepton 240M“ AiO sistema"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8740
wordpress_url: http://localhost/site/new/cooler_master_nepton_240m_aio_sistema/
date: '2015-06-29 12:51:59 +0300'
date_gmt: '2015-06-29 12:51:59 +0300'
categories:
- Aušinimas
- Apžvalgos
---
<p style="text-align: justify;">Uždarų vandens sistemų gamintojai nuolatos ieško būdų kaip pirkėjui kainos atžvilgiu pasiūlyti kuo patrauklesnį gaminį: vieni mažina radiatoriaus storį, kiti nusprendžia sudėti sistemą iš skirtingo tipo metalų lydinių. „Cooler Master“ (CM) savo Nepton 240M aušintuvui pritaikė antrąjį variantą. Ši AiO sistema turi varinį CPU bloką ir 240 mm iš aliuminio pagamintą radiatorių su jam priklausančiais dviem 120 mm skersmens „Silencio“ serijos ventiliatoriais. Ar tokios kombinacijos užtenka nukarūnuoti „Noctua NH-D15“, kuris laikomas vienu iš efektyviausių (jei ne pačiu našiausiu) orinių aušintuvų?</p>
<p style="text-align: center;"><img style="width: 520px; height: 225px;" src="http://technews.lt/userfiles/CMNepton240M(2).jpg" alt="" /></p>
<p style="text-align: justify;">
<p><strong>Pakuotė ir komplektacija</strong></p>
<p style="text-align: justify;">Kaip visada gamintojas stengiasi afišuoti tai, ką jo sukurtas produktas turi geriausia. Šiuo atveju mikro kanalų sistemą turinti pompa, patikimos FEP mišinio žarnelės, „Silencio“ serijos PWM ventiliatoriai ir aišku pats 240 mm radiatorius. kitas pomėgis - efektyvumo palyginimas su gamykliniu „Intel“ aušintuvu.</p>
<p style="text-align: center;"><a href="http://technews.lt/userfiles/SAM_4176.jpg"><img style="width: 232px; height: 155px;" src="http://technews.lt/userfiles/SAM_4176.jpg" alt="" /></a><a href="http://technews.lt/userfiles/SAM_4177.jpg"><img style="width: 232px; height: 155px;" src="http://technews.lt/userfiles/SAM_4177.jpg" alt="" /></a></p>
<p style="text-align: center;"><a href="http://technews.lt/userfiles/SAM_4180.jpg"><img style="width: 232px; height: 155px;" src="http://technews.lt/userfiles/SAM_4180.jpg" alt="" /></a><a href="http://technews.lt/userfiles/SAM_4181.jpg"><img style="width: 232px; height: 155px;" src="http://technews.lt/userfiles/SAM_4181.jpg" alt="" /></a></p>
<p style="text-align: justify;">Nors „Nepton“ serija pozicionuojama žemiau mūsų apžvelgtos, bet jau iš rinkos spėtos patraukti „Eisberg“ serijos, produkto apsauga nuo mechaninių pažeidimų išliko aukšto lygio. Be vartotojo gido, kuris liko už kadro, „Cooler Master“ į komplektaciją įtraukia visus montavimui svarbiausius varžtus ir kronšteinui, „Intel“ ir AMD procesoriams bendrą galinę tvirtinimo plokštelę, Y tipo kabeliuką, nedidelį švirkštą su termo pasta ir guminį tarpiklį, kuris bus dedamas tarp radiatoriaus ir ventiliatorių. Kaip priklauso pastarųjų turime du.</p>
<p style="text-align: center;"><a href="http://technews.lt/userfiles/SAM_4182.jpg"><img style="width: 232px; height: 155px;" src="http://technews.lt/userfiles/SAM_4182.jpg" alt="" /></a><a href="http://technews.lt/userfiles/SAM_4183.jpg"><img style="width: 232px; height: 155px;" src="http://technews.lt/userfiles/SAM_4183.jpg" alt="" /></a></p>
<p>&nbsp;</p>
<p><strong>Žvilgsnis iš arčiau </strong></p>
<p style="text-align: justify;">Nepton 240M yra individualus „Cooler Master“ kūrinys. Tai reiškia, kad 240M nėra AiO sistemas surinkinėjančių „Asetek“ ar „CoolIT“ produktas su užklijuotu CM lipduku. 274 mm ilgio radiatorius dėl panaudoto aliuminio yra labai lengvas. Radiatoriaus storis - 27 mm, todėl jo negalime pavadinti nei super plonu, nei tuo labiau sustorintu. Standartinė radiatoriaus konstrukcija sudaryta iš dvylikos termo vamzdelių ir karštį nuo jų surenkančių lankstyto aliuminio juostų. „Cooler Master Nepton 240M“ taip pat turi sistemos užpildymo angą, kuri patalpinta šalia standartinių įėjimo/išėjimo angų. Ant angos užklijuotas garantinis lipdukas tarso sako, kad nors 240M ir gali būti užpildytas, tačiau to daryti gamintojas kaip ir nerekomenduoja.</p>
<p style="text-align: center;"><a href="http://technews.lt/userfiles/SAM_4186.jpg"><img style="width: 468px; height: 312px;" src="http://technews.lt/userfiles/SAM_4186.jpg" alt="" /></a></p>
<p style="text-align: center;"><a href="http://technews.lt/userfiles/SAM_4187(1).jpg"><img style="width: 232px; height: 155px;" src="http://technews.lt/userfiles/SAM_4187(1).jpg" alt="" /></a><a href="http://technews.lt/userfiles/SAM_4190.jpg"><img style="width: 232px; height: 155px;" src="http://technews.lt/userfiles/SAM_4190.jpg" alt="" /></a></p>
<p style="text-align: justify;">Skystis cirkuliuoja 15 mm pločio iš FEP mišinio pagamintose žarnelėse. Lyginant su guminėmis žarnelėmis beveik 360 mm ilgio FEP žarnelės linkusios mažiau tarpusavyje susipainioti, tačiau yra standesnės. Visgi 240M žarnelės yra gerokai lankstesnės už „SilverStone TD02/03“ ir tai mums patinka.</p>
<p style="text-align: justify;">Skystis iš bloko patenka ir išeina 90° kampu užlenktomis jungtimis, kurios negali pasigirti dideliu lankstumu, nors ir šiek tiek gali būti pakreiptos. Pats blokas yra aukštas, aptrauktas plastmasiniu gaubtu, ir ant viršaus talpina baltai šviečiantį „Cooler Master“ logotipą. Šalčio plokštelė pagaminta pagal nuosavą „Jet Impingement“ dizainą ir gali būti sugretinta su „Enermax Shunt Channel“ technologija, nors jos ir nėra vienodos. Sprendžiant iš didelio varinio pagrindo, kuris toli gražu nėra nupoliruotas idealiai, pompa taip pat yra masyvi. Jos gyvavimo trukmė nurodyta 70 000 valandų, o energijos sąnaudos siekia 4,8 W.</p>
<p style="text-align: center;"><a href="http://technews.lt/userfiles/SAM_4192.jpg"><img style="width: 468px; height: 312px;" src="http://technews.lt/userfiles/SAM_4192.jpg" alt="" /></a></p>
<p style="text-align: center;"><a href="http://technews.lt/userfiles/SAM_4191.jpg"><img style="width: 232px; height: 155px;" src="http://technews.lt/userfiles/SAM_4191.jpg" alt="" /></a><a href="http://technews.lt/userfiles/SAM_4196.jpg"><img style="width: 232px; height: 155px;" src="http://technews.lt/userfiles/SAM_4196.jpg" alt="" /></a></p>
<p style="text-align: justify;">Karštį nuo radiatoriaus šalina du „Silencio“ serijos ventiliatoriai, kurių sūkiai kinta 800 – 2400 RPM diapazone. Penkias menteles turintys ventiliatoriai naudoja savaime susitepančius ir 170 000 valandų ištverme psižyminčius „Loop Dynamic“ guolius. „Silencio“ gali maksimaliai praleisti 76 CFM oro arba tuo pačiu sukurti 4,8 mm statinį slėgį, triukšmui neviršijant 27 dBA.</p>
<p style="text-align: center;"><a href="http://technews.lt/userfiles/SAM_4185.jpg"><img style="width: 468px; height: 312px;" src="http://technews.lt/userfiles/SAM_4185.jpg" alt="" /></a></p>
<p>&nbsp;</p>
<p><strong>Montavimas</strong></p>
<p style="text-align: justify;">Neužtrukome, nes 240M montavimo sistema panaši į „Enermax Liqtech“ ir „SilverStone Tundra“ serijas, todėl galima sakyti jau išbandyta. Galinė plokštelė bendra tiek AMD, tiek Intel“ procesoriams. Priklausomai nuo procesoriaus lizdo pasirenkamos skylės, kuriose fiksuojami varžtai, perversiantys motininės plokštės PCB. Galiausiai prie CPU bloko tvirtinami arba AMD , arba „Intel“ kronšteinai. Pats vartotojo gidas galėtų būti šiek tiek aiškesnis, tačiau eilinis vartotojas neturėtų sugaišti daug laiko montuojant 240M.</p>
<p style="text-align: center;"><a href="http://technews.lt/userfiles/SAM_4455.jpg"><img style="width: 232px; height: 155px;" src="http://technews.lt/userfiles/SAM_4455.jpg" alt="" /></a><a href="http://technews.lt/userfiles/SAM_4457.jpg"><img style="width: 232px; height: 155px;" src="http://technews.lt/userfiles/SAM_4457.jpg" alt="" /></a></p>
<p style="text-align: center;"><a href="http://technews.lt/userfiles/SAM_4453.jpg"><img style="width: 232px; height: 155px;" src="http://technews.lt/userfiles/SAM_4453.jpg" alt="" /></a><a href="http://technews.lt/userfiles/SAM_4450.jpg"><img style="width: 232px; height: 155px;" src="http://technews.lt/userfiles/SAM_4450.jpg" alt="" /></a></p>
<p>&nbsp;</p>
<p><strong>Testavimas</strong></p>
<p>Testavimo sistemą sudarė:</p>
<ul>
<li><strong>Procesorius:</strong> AMD Phenom II X4 955 BE / Intel Core i7-4770K</li>
<li><strong>Pagrindinė plokštė: </strong>Gigabyte GA-990XA-UD3 / ASRock Fatal1ty Z97 Killer</li>
<li><strong>RAM atmintis: </strong>Kingston HyperX Blu DDR3 2x 2GB 1600 MHz CL9 / Patriot Black Mamba DDR3 2x 4 GB 1600 MHz CL9</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Korpusas: </strong>Bitfenix Colossus Window Green</li>
</ul>
<p style="text-align: justify;">Ramybės ir apkrovos režimų temperatūros buvo matuojamos tokia tvarka: dvi minutės kompiuteriui „apšilti“, tuomet septynioms minutėms įjungiamas „Prime95“ (small FFT’s) testas. Temperatūrų sekimui naudota „CPUID HWMonitor PRO“ programinė įranga. Termo pasta - „Noctua NT-H1“. Lentelėse matomos delta temperatūros, kai aplinkos temperatūra 19 °C. Sistemos generuojamas garsas matuojamas ~1 metro atstumu, prieš tai maksimaliai pritildžius sisteminius ventiliatorius, kurie tampa virtualiai negirdimais.</p>
<p>&nbsp;</p>
<p><strong>Rezultatai</strong></p>
<p style="text-align: justify;">Panašu, kad pirmasis Nepton 240M bandymas įveikti „Noctua NH-D15“ nėra visiškai sėkmingas. Aušinant stipriai spartintą Phenom II X4 955 BE procesorių 240M turi 2,6 °C deficitą. Norint pavyti (beveik) NH-D15 būtina sąlyga, jog šis veiktų PWM režimu, sūkiams nukritus iki ~1130 RPM. Maža to, priekyje lieka ir dar vienas orinis aušintuvas – „Thermalright Archon SB-E X2“.</p>
<p style="text-align: center;"><img style="width: 517px; height: 498px;" src="http://technews.lt/userfiles/240Mresultsamongair.png" alt="" /></p>
<p style="text-align: justify;">Patekus į diagramą, kurioje vien tik AiO aušintuvai, 240M užkopia šiek tiek aukščiau vidurio. Rezultatai iš esmės yra vienodi su maksimaliais sūkiais dirbančiu „Enermax Liqtech 240“, tačiau 240M gali pasigirti, kad tą patį efektyvumą galima pasiekti su kur kas mažesnėmis triukšmo emisijomis: ~46,2 dBA prieš ~52,5 dBA. Eisberg 240L Prestige (pompa veikia lėčiausiu režimu) taip pat yra šalia, tačiau buvęs „Cooler Master“ flagmanas sugeba išlaikyti panašias temperatūras su dar tylesniais ventiliatoriais.</p>
<p style="text-align: center;"><img style="width: 517px; height: 498px;" src="http://technews.lt/userfiles/240Mresultsamongwater.png" alt="" /></p>
<p style="text-align: justify;">„Cooler Master Nepton 240M“ veržiasi į priekį iškart, kai sumontuojamas ant i7-4770K procesoriaus. Pranašumas prieš NH-D15 siekia vos 1 °C ir gali būti traktuojamas kaip paklaida. Padidinus įtampą iki agresyvių 1.275 v ir dažnį iki 4.3 GHz, Nepton 240M sugeba atsiplėšti trimis laipsniais pagal Celsijų, bet tai daro būdamas kur kas triukšmingesniu (46.2 dBA vs 44 dBA).</p>
<p style="text-align: justify;"><img class="aligncenter" style="width: 517px; height: 329px;" src="http://technews.lt/userfiles/240M4770Kmildresults.png" alt="" /></p>
<p style="text-align: justify;"><img class="aligncenter" style="width: 518px; height: 328px;" src="http://technews.lt/userfiles/240M4770Kresults.png" alt="" /></p>
<p style="text-align: justify;">Po ranka turimas ventiliatorių valdiklis leido patikrinti, kaip didinant sūkius kinta triukšmo lygis. „Silencio“ ventiliatorių minimalių sūkių dugnas yra ~930 RPM. Padidinus RPM iki ~1140 juos vis dar sunku girdėti, o pasiekus ~1620 RPM vis dar galima įvardinti, kaip pakankami tylius. Lūžis įvyksta ties ~1860 RPM ir nors toliau triukšmas didėja, tačiau paskutinė stotelė (~46,2 dBA) tikrai nėra kurtinanti.</p>
<p style="text-align: center;"><img style="width: 517px; height: 369px;" src="http://technews.lt/userfiles/240Mnoise.png" alt="" /></p>
<p>&nbsp;</p>
<p><strong>Išvados</strong></p>
<p style="text-align: justify;">Kol kas dar neprisiruošę sukurti ir trečios diagramos, kurioje būtų i7-5820K aušinimo rezultatai, galime įsitikinti, kokią įtaką daro procesorius. Aušinant didžiulį šilumos kiekį išspinduliuojantį Phenom II procesorių Nepton 240M nebuvo pajėgus įveikti NH-D15, bet perėjus prie spartinto i7-4770K situacija pasikeitė ir 240M išėjo priekin. Visgi įgytas gana solidus 3 °C pranašumas pareikalavo prastesnių triukšmo charakteristikų (46.2 dBA vs 44 dBA). Mūsų manymu, ši skaitinė išraiška neatspindi tikrojo skirtumo tarp orinių ir AiO aušintuvų. Kadangi 240M visą triukšmą meta pro korpuso viršų, o triukšmo matuoklis stovi šone, labai galimas dalykas, kad technika vertina triukšmą kitaip, nei ausys, esančios lygyje virš korpuso. Sumažinę „Silenco“ ventiliatorių sūkius iki ~2300 RPM beveik gavome maksimaliais sūkiais dirbančio NH-D15 triukšmą (skaitine išraiška), tačiau tikrai nepamename, kad orinukų karalius būtų toks garsus.</p>
<p style="text-align: justify;">Ir visgi „Silencio ventiliatoriai pasirodė labai pozityviai. Palyginus su „Enermax Liqtech 240“, kurios ventiliatoriai taip pat sukasi 2500 RPM dažnumu, „Silencio pora sugebėjo būti net daugiau nei 6 dBA tylesnė, abejoms sistemoms aušinant vienodai efektyviai Phenom II procesorių! Prisiminus kitas 240 mm sistemas, kaip kad „Antec Kuhler 1250“ su ausis triuškinančiais 60 dBA, Nepton 240M galima vertinti kaip vieną tylesnių AiO aušintuvų.</p>
<p style="text-align: justify;">Ganėtinai sunku tarti paskutinį žodį, kai Nepton 240M Lietuvoje neprekiaujama, tačiau manome, kad su teisinga kaina (europinė mažesnė už Liqtech 240) 240M galėtų lengvai būti tarp galimų pasirinkimų dėl pakankamai malonių garso charakteristikų, nesudėtingo montavimo, penkių metų garantijos ir galimybės įkrėsti NH-D15, nors ir su daugiau decibelų. Žinoma, neturėdamas programinės įrangos 240M nėra skirtas kiekvienam. Kalbame apie tuos, kurie neturi nei atskiro ventiliatorių valdiklio, nei išmanios pagrindinės plokštės.</p>
<p style="text-align: center;"><img style="width: 200px; height: 200px;" src="http://technews.lt/userfiles/Nepton240Maward_vectorized.png" alt="" /></p>
