---
layout: post
status: publish
published: true
title: 250 GB talpos „Crucial MX200“ SSD kaupiklis
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8554
wordpress_url: http://localhost/site/new/250_gb_talpos_crucial_mx200_ssd_kaupiklis/
date: '2015-04-20 12:57:10 +0300'
date_gmt: '2015-04-20 12:57:10 +0300'
categories:
- Duomenų kaupikliai
- Apžvalgos
---
<p style="text-align: justify;">Paralelizmas tarp SSD kaupiklyje esančios NAND atminties ir valdiklio yra vienas esminių kriterijų link užsibrėžtos spartos siekimo. Visgi didelis noras itin nuožmioje rinkoje atrodyti kuo konkurencingiau priverčia naudoti mažesnių gamybos kaštų reikalaujančius 128 Gbit NAND modulius, kurie apriboja mažesnės talpos SSD kaupiklių rašymo spartą, tačiau vietoje 64 Gbit NAND panaudojimo naujojoje MX200 serijoje „Crucial“ rado programinio lygmens sprendimą. „Dynamic Write Acceleration“ (DWA) arba tiesiog SLC tipo kešavimo technologija leidžia pasigirti 250 GB talpos MX200 kaupikliui net 500 MB/s siekiančia įrašymo sparta, kai MX100 ekvivalentas strigo ties 330 MB/s.</p>
<p><img class="aligncenter" style="width: 520px; height: 320px;" src="http://technews.lt/userfiles/CrucialMX200logo.jpg" alt="" /></p>
<p>&nbsp;</p>
<p><strong>Pakuotė ir komplektacija </strong></p>
<p style="text-align: justify;">MX200 pakuotė minimaliai informatyvi. „Crucial“ niekada nenurodydavo SSD spartos parametrų, tačiau dabar net nebeliko logotipų apie aparatiniu lygiu palaikomą šifravimą ir kontrolę nuo perkaitimo. Visgi tai nereiškia, kad šių savybių MX200 neturi. Dar neatidarę dėžutės žinome, kad komplektaciją be SSD kaupiklio sudaro vienintelis plastikinis 2,5 mm tarpiklis, paaukštinantis SSD nuo 7 iki 9,5 mm. Tiesa, pradedant MX200 serija „Crucial“ siūlo iš HDD į SSD duomenis ir operacinę sistemą perkeliantį „Acronis True Image HD“ įrankį, kurį galima parsisiųsti iš oficialios gamintojo svetainės.</p>
<p style="text-align: center;"><a href="http://technews.lt/userfiles/SAM_3827.jpg"><img style="width: 232px; height: 155px;" src="http://technews.lt/userfiles/SAM_3827.jpg" alt="" /></a><a href="http://technews.lt/userfiles/SAM_3828.jpg"><img style="width: 232px; height: 155px;" src="http://technews.lt/userfiles/SAM_3828.jpg" alt="" /></a></p>
<p style="text-align: center;"><a href="http://technews.lt/userfiles/SAM_3826.jpg"><img style="width: 464px; height: 309px;" src="http://technews.lt/userfiles/SAM_3826.jpg" alt="" /></a></p>
<p>&nbsp;</p>
<p><strong>Žvilgsnis į produktą ir jo specifikacijas</strong></p>
<p style="text-align: justify;">Bandydami atidaryti matinės metalo spalvos korpusą pirmą kartą susiduriame su visiškai bevaržčiu dizainu. 250 GB talpos MX200 nesveria nė 50 gramų, todėl įgyja papildomų taškų prieš tuos, kurie ieško 2,5" formato SSD savo nešiojamajam.</p>
<p style="text-align: center;"><a href="http://technews.lt/userfiles/SAM_3832.jpg"><img style="width: 232px; height: 155px;" src="http://technews.lt/userfiles/SAM_3832.jpg" alt="" /></a><a href="http://technews.lt/userfiles/SAM_3833.jpg"><img style="width: 232px; height: 155px;" src="http://technews.lt/userfiles/SAM_3833.jpg" alt="" /></a></p>
<p style="text-align: justify;">Po gaubtu randame aštuonių kanalų „Marvell 88SS9189“ valdiklį – identiškus turi MX100 ir M550 serijos. Kaip jau minėjome pradžioje, čia panaudota didesnės talpos 128 Gbit 16 nm MLC NAND atmintis iš „Micron“. Visi aštuoni lustai sutalpinti ant vienos montažinės plokštės pusės. Be 256 MB spartinančiosios atminties taip pat turime eilę kondensatorių, kurie užtikrina pradinio lygio duomenų jau esančių NAND luste apsaugą staiga dingus elektrai. „Crucial“ teigia, kad sąlyginai nedidelės 250 GB talpos MX200 gali pasiekti 500 MB/s linijinę ir 87 000 IOPS rašymo spartą. Kyla klausimas kaip tai įmanoma, kai aštuonių kanalų valdiklį ir 128 Gbit NAND lustus turintis MX200 aiškiai stokoja paralelizmo.</p>
<p style="text-align: center;"><img style="width: 510px; height: 219px;" src="http://technews.lt/userfiles/MX200250gbspecs.png" alt="" /></p>
<p style="text-align: justify;">Į pagalbą ateina „Dynamic Write Acceleration“ technologija, kuri paremta kešavimo principu. Keletas NAND lustų gali būti permesti į SLC režimą, kurio metu įsimenami duomenys ir prireikus MLC režimo metu vėl iškeliami. Taip vadinamo kešo dydis yra visiškai dinamiškas ir kinta priklausomai nuo SSD kaupiklyje esančios laisvos vietos. Kuo SSD labiau užpildytas duomenimis – tuo kešo dydis mažesnis. Kaupikliui esant tuščiam NAND atmintis visą laiką dirbs SLC režimu, jį pildant bus stengiamąsi išlaikyti 50/50 % SLC/MLC režimų santykį, tačiau artėjant prie visiško užpildymo DWA efektyvumas turėtų pastebimai mažėti. Lyginant su 256 GB talpos MX100, atidėjiniams skirta vieta leido taip pat leido šiek tiek padidinti SSD ištvermę. Į 250 GB talpos MX200 leidžiama įrašyti 80 TB duomenų, kai identišką NAND atmintį turintiems MX100 riba buvo nubrėžta ties 72 TB. Verta atkreipti dėmesį į tai, kad DWA 500 GB ir 1 TB MX200 modeliuose išjungtas, dėl jau pakankamo paralelizmo, tačiau šių kaupiklių ištvermė proporcingai auga ir pasiekia įspūdingus 160 ir 320 TB.</p>
<p style="text-align: justify;">Nuo perkaitimo save mokanti apsaugoti MX200 serija be AES-256 palaiko TCG Opal 2.0 ir „Microsoft eDrive“ šifravimo standartus bei yra pilnai suderinama su DevSleep.</p>
<p style="text-align: justify;"><strong>Programinė įranga „Storage Executive“</strong></p>
<p style="text-align: justify;">Turėjome SSD kaupiklių priežiūrai ir diagnostikai skirtus įrankius, kurie svėrė tris, penkis, galiausiai iki 10-ies megabaitų, tačiau su 147  MB svoriu „Storage Executive“ tiesiog pribloškė. Jei atvirai, pavargome laukti siuntimo pabaigos.</p>
<p style="text-align: justify;">Šio įrankio veikimui reikalingas atskiras naršyklės langas. Vartotojas gauna informaciją apie SSD talpos užimtumą, temperatūrą, programinį kodą, S.M.A.R.T. gaires - nieko naujo lyginant su konkurentais. Ar veikia programinio kodo atnaujinimo funkcija neišbandėme - „Crucial“ kol kas siūlo vieną ir tą patį MU01 serijos FW, tačiau „Sanitize Drive“ funkcija, kuri prilyginama pilnam SSD išvalymui ir grąžinimui į gamyklinę būseną, neveikė: nei buvo grąžintas pirminis greitis, nei buvo šalinamos sukurtos particijos.</p>
<p style="text-align: center;"><a href="http://technews.lt/userfiles/crucialssd.png"><img style="width: 520px; height: 323px;" src="http://technews.lt/userfiles/crucialssd.png" alt="" /></a></p>
<p style="text-align: center;"><a href="http://technews.lt/userfiles/crucialssd2.png"><img style="width: 520px; height: 323px;" src="http://technews.lt/userfiles/crucialssd2.png" alt="" /></a></p>
<p>&nbsp;</p>
<p><strong>Testavimas </strong></p>
<p style="text-align: justify;">Testavimas buvo atliekamas jungiant MX200 prie vieno iš „Gigabyte MA-990XA-UD3“ pagrindinės plokštės SATA III 6 Gb/s lizdų. SATA AHCI tvarkyklės – AMD 1.2.1.331. Norėdami objektyviau įvertinti  SSD spartą, testavimui parinkome ne tik sintetinių, bet ir realesnę SSD spartą atspindinčių testų rinkinį. ATTO, „CrystalDiskMark“ ir „FutureMark PCMark 7“ testai buvo atlikti SSD diskams esant šviežios būsenos, o likusieji testai buvo atlikti kaupikliams perėjus į labiau nusistovėjusią būseną. Ji buvo pasiekta pilnai pripildžius kaupiklius duomenimis ir juos ištrynus esant aktyviai TRIM funkcijai. Testavimo metodika nėra ideali ir atspindi daugmaž tokią situaciją: SSD yra sisteminis diskas (OS užima &lt; 15 % SSD talpos), kuris buvo užpildytas duomenimis (žaidimais, sunkiasvorėmis programomis) ir tuomet nutarta kaupiklį išvalyti. Informacija buvo ištrinta ir palikta tik operacinė sistema. Realaus naudojimosi testai kartojami du kartus ir išvedamas vidurkis. Po kievieno testo kompiuteris perkraunamas, siekiant išvengti bet kokio galimo informacijos įsiminimo (angl. caching).</p>
<ul>
<li><strong>Procesorius:</strong> AMD Phenom II X4 955 BE @4.263GHz (203x21) 1.504v/ CPU NB @ 2.842GHz 1.325v</li>
<li><strong>Pagrindinė plokštė: </strong>Gigabyte GA-990XA-UD3 (F12)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Kietasis diskas </strong></li>
<li><strong>WD RE3 </strong>(1 TB / 7200 RPM / SATA II)</li>
<li><strong>SSD kaupikliai: </strong></li>
</ul>
<ol>
<li>Corsair Force LS 240 GB (FW S8FM06.5) read 560 MB/s, 50 000 IOPS / write 535 MB/s, 62 000 IOPS;</li>
<li>Crucial MX 200 250 GB (FW MU01) read 555 MB/s, 100 000 IOPS / write 500 MB/s, 87 000 IOPS;</li>
<li>Kingston KC300 240 GB (FW 507KC4), read 525 MB/s, 84 000 IOPS / write 500 MB/s, 52 000 IOPS;</li>
<li>OCZ Vector 150 240 GB (FW 1.2), read 550 MB/s, 90 000 IOPS / write 530 MB/s, 95 000 IOPS;</li>
<li>Transcend SSD370 256 GB (FW 20140516); read 570 MB/s, 75 000 IOPS / write 310 MB/s, 75 000 IOPS;</li>
<li>Plextor PX-256M6S (FW 1.7); read 520 MB/s, 90 000 IOPS / write 420 MB/s, 80 000 IOPS.</li>
</ol>
<p>&nbsp;</p>
<p><strong>Rezultatai </strong></p>
<p style="text-align: justify;">ATTO v2.47 – sintetinis testas, naudojantis spūdžius duomenis, kurio pagalba nustatomi visų „SandForce“ valdiklį turinčių SSD linijinė įrašymo/nuskaitymo sparta, o gauti rezultatai panaudojami kaip oficialūs maksimalūs greičiai.</p>
<p style="text-align: justify;">Mažai apie bendrą SSD kaupiklio spartą pasakantis ATTO rodo, kad MX200 viršyja gamintojo nurodomą linijinę skaitymo spartą, bet pritrūksta ~3 MB/s iki 500 MB/s rašymo spartos.</p>
<p style="text-align: center;"><img style="width: 480px; height: 613px;" src="http://technews.lt/userfiles/mx200atto.png" alt="" /></p>
<p style="text-align: justify;">„HDTunePro“ - kur kas realesnius linijinius greičius parodantis testas, tikrinantis visą SSD paviršių ir eliminuojantis proveržinę spartą.</p>
<p style="text-align: justify;">Skaitymo spartą rodanti kreivė beveik nekintanti ir leidžia nežymiai pralenkti buvusį rekordininką „Transcend SSD370“. Vidutinė rašymo sparta viršyjo 420 MB/s.</p>
<p style="text-align: center;"><img style="width: 520px; height: 455px;" src="http://technews.lt/userfiles/mx200hdtuneproread.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/HDTuneProread(MX200).png" alt="" /></p>
<p style="text-align: justify;">„HDTunePro“ mums parodo, kaip veikia perėjimas iš SLC režimo į MLC. Prieš užpildant kiek daugiau nei pusę MX200 talpos rašymo sparta siekia ~480 MB/s, vėliau sumažėjant iki ~300 MB/s. Tikėjomės, kad artėjant prie visiško užpildymo sparta dar labiau sumažės, tačiau taip neįvyko net ir kartojant procedūrą kelis papildomus kartus. Tiesa, pastebėjome, jog MLC režimas įjungiamas ne visuomet preciziškai tiksliai vos tik užpildžius pusę SSD, bet kartais inicuojamas tiek anksčiau, tiek vėliau. Net ir lėtesnio MLC režimo buvimas nesutrugdo pasiekti vieną didesnių vidutinių rašymo spartų (347 MB/s), nusileidžiant tik „Corsair Force LS“ ir „OCZ Vector 150“.</p>
<p style="text-align: center;"><a href="http://technews.lt/userfiles/mx200hdtuneprowrite.png"><img style="width: 232px; height: 203px;" src="http://technews.lt/userfiles/mx200hdtuneprowrite.png" alt="" /></a><a href="http://technews.lt/userfiles/mx200hdtuneprowrite2.png"><img style="width: 232px; height: 203px;" src="http://technews.lt/userfiles/mx200hdtuneprowrite2.png" alt="" /></a></p>
<p style="text-align: center;"><img style="width: 518px; height: 288px;" src="http://technews.lt/userfiles/HDTuneProwrite(MX200).png" alt="" /></p>
<p style="text-align: justify;">„CrystalDiskMark“ (CDM) v 3.0.1c – sintetinis testas, fiksuojantis tiek linijinę, tiek atsitiktinę skaitymo/rašymo spartą. Testavimo įrankis geba dirbti tiek su spūdžiais, tiek ir su ne spūdžiais duomenimis.</p>
<p style="text-align: justify;">„Transcend SSD370“ atsiima lyderio poziciją (linijinis skaitymas), ją išlaiko ir „OCZ Vector 150“ (linijinis rašymas).</p>
<p style="text-align: center;"><img style="width: 517px; height: 288px;" src="http://technews.lt/userfiles/CDM(MX200).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/CDM2(MX200).png" alt="" /></p>
<p style="text-align: justify;">Sekančiose dviejose grafose MX200 rodo aukštą (~34 MB/s) 4K blokų skaitymo spartą ir neprilygstamą greitį rašant to pačio dydžio blokus.</p>
<p style="text-align: center;"><img style="width: 517px; height: 288px;" src="http://technews.lt/userfiles/CDM3(MX200).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/CDM4(MX200).png" alt="" /></p>
<p style="text-align: justify;">Padidintas užklausų skaičius didžiausią dozę papildomo pranašumo suteikia „OCZ Vector 150“ SSD kaupikliui. Skaitant duomenis MX200 konkuruoja su „Plextor PX-256M6S“, o rašant žengia koja kojon su tuo pačiu Vector 150.</p>
<p style="text-align: center;"><img style="width: 517px; height: 288px;" src="http://technews.lt/userfiles/CDM5(MX200).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/CDM6(MX200).png" alt="" /></p>
<p style="text-align: justify;">„Futuremark PCMark 7“ – daugiau realią SSD spartą reprezentuojantis įrankis, parodantis ne tik bendrą informacijos kaupiklio spartą, bet ir jo spartą (MB/s) tam tikrose užduotyse. Disko kreipties komandos vykdomos ne ištisiniu, bet kartkartėmis nutrūkstančiu srautu, dėl vis „išlendančio“ duomenų apdorojimo.</p>
<p style="text-align: justify;">MX200 tampa vienvaldžiu PCMark 7 lyderiu, parodydamas absoliučiai geriausią rezultatą keturiuose ir septynių sub-testų.</p>
<p style="text-align: center;"><img style="width: 517px; height: 288px;" src="http://technews.lt/userfiles/PCMark(MX200).png" alt="" /></p>
<p style="text-align: justify;">Toliau pasižiūrėsime, kaip abiems kaupikliams sekasi susitvarkyti su kasdieninėmis užduotimis. Pasirinkome 8,16 GB talpos papkę, talpinančią beveik 1300 ivairaus dydžio failų (1 KB – 250 MB) . Skirsnis, pasitelkus į pagalbą „Microsoft RichCopy“ kopijavimo įrankį, buvo iškeltas iš vienos direktorijos į kitą, arba tiesiog dubliuojamas. 3.47 GB ISO failo kopijavimas vyko įprastiniu būdu.</p>
<p style="text-align: center;"><img style="width: 517px; height: 288px;" src="http://technews.lt/userfiles/RW1(MX200)(2).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/RW2(MX200)(2).png" alt="" /></p>
<p style="text-align: justify;">Itin dažna namų kompiuteriuose naudojama užduotis – išarchyvavimas, todėl šiai užduočiai parinkome 8,66 GB sveriantį archyvą, kuriame tilpo beveik 5000 failų ( dydis 1 KB – 350 MB). Nepamiršome ir archyvavimo užduoties. SSD kaupikliai turėjo sukurti 391 MB archyvą.</p>
<p style="text-align: center;"><img style="width: 517px; height: 288px;" src="http://technews.lt/userfiles/RW3(MX200)(2).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/RW4(MX200)(2).png" alt="" /></p>
<p>„Dragon Age 2“ bei „Crysis 2“ žaidimų diegimas, atnaujinimas, krovimas.</p>
<p style="text-align: center;"><img style="width: 517px; height: 288px;" src="http://technews.lt/userfiles/RW5(MX200)(2).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/RW6(MX200)(2).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/RW7(MX200)(3).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/RW8(MX200)(2).png" alt="" /></p>
<p style="text-align: justify;">Kol užklausų skaičius skaitant 4K blokus nesiekia 4-ų, tol buvęs lyderis „Plextor PX-256M6S“ sėkmingai priešinasi MX200 - maksimalus skirtumas siekia tik apie 500 IOPS. Vėliau MX200 tarsi įjungia aukštesnę pavarą ir prie QD=6 įgyja 5000 IOPS viršyjantį pranašumą.</p>
<p style="text-align: center;"><img style="width: 517px; height: 389px;" src="http://technews.lt/userfiles/IOPSread(MX200)(1).png" alt="" /></p>
<p style="text-align: justify;">MX200 lyderio pozicijos imasi nuo pačių mažiausių ir realiame naudojime svarbiausių QD=1/QD=2 užklausų. Artimiausias persekiotojas – „OCZ Vector 150“ – lenkiamas 2600 – 5850 IOPS. Padidėjus užklausų skaičiui į kovą įsitraukia su spūdžiais duomenimis dirbantis „Kingston KC300“.</p>
<p style="text-align: center;"><img style="width: 518px; height: 389px;" src="http://technews.lt/userfiles/IOPSwrite(MX200)(1).png" alt="" /></p>
<p style="text-align: justify;">Pritaikius kombinuotą apkrovą MX200 jaučiasi ne prasčiau ir dar kartą apgina lyderio pozicijas. Kai užklausų skaičius mažiausias (QD=1/2) artimiausias persekiotojas „OCZ Vector 150“ lenkiamas 1500 – 3000 IOPS, galiausiai pranašumui išaugant virš 6000 IOPS.</p>
<p style="text-align: center;"><img style="width: 517px; height: 389px;" src="http://technews.lt/userfiles/IOPSmixed(MX200)(1).png" alt="" /></p>
<p style="text-align: justify;">Išmatavus gaišties laikus paaiškėja, kad MX200 rezultatai pavyzdingai šaunūs. Vidutinės skaitymo ir rašymo vertės absoliučiai mažiausios, o matuojant maksimalias vertes iššūkį sugeba mesti vienintelis „Corsair Force LS“.</p>
<p style="text-align: center;"><img style="width: 517px; height: 288px;" src="http://technews.lt/userfiles/Avglatency(MX200)(2).png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/Maxlatency(MX200)(2).png" alt="" /></p>
<p style="text-align: justify;">Į nusistovėjusią būseną (steady state) nugramzdintas MX200 negali prilygti <strong>120 GB</strong> talpos „OCZ ARC 100“. Pirmąjį pusvalandį MX200 yra konkurencingas, tačiau galutiniame rezultate sparta ne tik mažesnė ~5500 IOPS , bet ir gaišties laikas didesnis 76 procentais.</p>
<p style="text-align: center;"><img style="width: 517px; height: 288px;" src="http://technews.lt/userfiles/MX200steadyIOPS(1).png" alt="" /></p>
<p style="text-align: center;"><img style="width: 516px; height: 288px;" src="http://technews.lt/userfiles/MX200steadylatency(1).png" alt="" /></p>
<p><strong>Išvados</strong></p>
<p style="text-align: justify;">Aišku didžiausia MX200 vinis yra ne „Crucial“ apsisprendimas pagaliau vartotojams pasiūlyti diagnostinį SSD įrankį, kuris, tiesą pasakius, mums ne itin patiko  vien dėl didžiulio svorio, ar pasiūlyta „Acronis True Image HD“ duomenų klonavimo programa, o kešavimo principu pagrįsta „Dynamic Write Acceleration“ technologija. Dinaminis DWA valdymas ant popieriaus stato „Crucial“ išradimą aukščiau varžovų naudojamų technologijų ir puikiai atlieka savo darbą paspartinant trumpos trukmės duomenų įrašymą – tai puikiai atsispindi realaus naudojimosi užduotyse, kur MX200 be jokių išimčių pranoko paskutiniu metu testuotus konkurentus „Transcend SSD370“ ir „Plextor PX-256M6S“. Visgi bet kurioje IT srityje naudojamos visos kešavimo technologijos turi dirbtinumo šarmo ir nėra tobulos. DWA – ne išimtis. Pastarasis sprendimas neperneša labai ilgai trunkančio nepertraukiamo rašymo srauto, nes kaupiklis vienu metu aukštame lygyje nebesugeba susitvarkyti su realiu metu įrašinėjamais ir iškėlimo iš kešinės sistemos reikalajaunčiais duomenimis. Jei tai praktikoje nėra realiu, būtina žinoti, kad DWA efektyvumas priklauso nuo SSD kaupiklyje esančios laisvos vietos. Nereikia nustebti, kad po keletos mėnesių labai intensyvaus rašymo/trynimo puspilnis MX200 nebesugebės štampuoti to paties linijinio įrašymo greičio. Gretimai mažėja ir IOPS sparta – dvigubai mažesnės talpos „OCZ ARC 100“ po penkių valandų trukmės nepertraukiamo rašymo užfiksavo kur kas geresnius IOPS ir gaišties rezultatus.</p>
<p style="text-align: justify;">Gaila, kad po ranka neatsidūrė techniškai labai panašus MX100, kurį „Crucial“ planuoja visiškai pakeisti naujuoju MX200 taip greitai, kaip sandėliuose išseks MX100 sankaupos. Šiuo metu 250 GB MX200 kaina identiška 256 GB talpos MX100 kaupikliui (<a href="http://www.skytech.lt/ct250mx200ssd1-ssd-crucial-mx200-250gb-sata3-555500mbs-iops-10087k-7mm-p-228185.html"><em>~116 eurų</em></a>). Galima spręsti, kad su MX200 nėra siūlomas didelis spartos šuolis ir naująjį modelį labiau tinka vadinti evoliucija ar „MX100 versija su steroidais“. Iš testuose sudalyvavusių šešių SSD kaupiklių MX200 yra antras nuo galo pagal pigumą (pigiausias „Transcend SSD370“) ir, panašu, kad antras pagal spartą, nusileidžiant tik 240 GB talpos „OCZ Vector 150“, kuris net trečdaliu brangesnis. Tai stato MX200 į gerą poziciją – „Crucial“ visuomet pasižymėjo agresyvia kaina, pakankamai solidžia sparta ir atitinkamoje kainų zonoje be konkurencijos didžiausiu papildomu paketu (apsauga nuo perkaitimo ir duomenų praradimo bei išplėstomis šifravimo galimybėmis) Panašus „atradimas“ ir šįkart: didelis linijinis ir pavienių 4K duomenų skaitymo greitis, taikant nedidelę apkovą labai mažai konkurencijos sulaukiantis pasirodymas matuojant išvesties/įvesties operacijų per sekundę (IOPS) skaičių, mažiausi gaišties laikai tiek rašant, tiek skaitant ir solidus pasirodymas realaus naudojimosi scenarijuje. Bendrą rašymo spartą dėl DWA kešavimo technologijos ypatumų įvardinti sunku. MX200 galima prilyginti namų augintiniui. Riebios ir didelės maisto porcijos jį padarys vangesniu nei galbūt norėtųsi, o nuolatinė priežiūra ir subalansuota mityba padės išlaikyti žvitrumą gamintojo nustatytame lygmenyje.</p>
<p style="text-align: center;"><img style="width: 200px; height: 200px;" src="http://technews.lt/userfiles/technewsrecommended_vectorized%282%29.png" alt="" /></p>
