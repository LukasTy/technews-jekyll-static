---
layout: post
status: publish
published: true
title: "(SP) Keletas naujų HP nešiojamųjų verslui"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3797
wordpress_url: http://localhost/site/new/sp_keletas_nauju_hp_nesiojamuju_verslui/
date: '2009-07-24 16:05:02 +0300'
date_gmt: '2009-07-24 16:05:02 +0300'
categories:
- Naujienos
---
<p>
<br />Pasaulinė technologijų kompanija „Hewlett-Packard“ (HP) pristatė du nešiojamus kompiuterius, kurie papildys verslo klientams skirtų kompiuterių gretas. Naujieji šeimos nariai pasižymi funkcionalumu, prieinama kaina ir stilinga išvaizda.</p>
<p><b>„HP ProBook 4310s“ – praktiškumas už patrauklią kainą</b></p>
<p>Naujasis „HP ProBook 4310s“ turi visas funkcijas garantuojančias patikimą darbą kompiuteriu ir padedančias smulkiam ir vidutiniam verslui judėti į priekį – nuo užtikrinto duomenų saugumo iki multimedijos galimybių tiek darbo, tiek asmeniniams reikalams.</p>
<p>„Biure verslo vartotojai iš kompiuterių tikisi sprendimų palengvinančių darbo užduotis ir tuo pačiu nori, jog už biuro ribų kompiuteris atitiktų jų asmeninius poreikius,“ teigė Almantas Liorentas, HP kompiuterių kategorijos vadovas Baltijos šalims. „HP ProBook 4310s“ įrodo, jog, nepaaukojant stilingos išvaizdos, už prieinamą kainą galima pasiūlyti novatorišką kompiuterį skirtą profesionaliam darbui.“</p>
<p><img src="http://www.part.lt/img/26de3cec98bab5cb5fcc17460135c3ee388.jpg" /></p>
<p>Kompaktiškas kompiuteris – sveriantis 1,97 kg ir 27,3 mm storio – turi 13,3 colių įstrižainės aukštos raiškos (HD)16:9  formato ekraną. „HP ProBook 4310s“ siūlo galimybę rinktis iš dviejų vaizdo kortų – „ATI Mobility Radeon™ HD 4330“ arba „Mobile Intel Graphics Media Accelerator 4500MHD“. Šis kompiuteris taip pat turi ne tik naujausią „Intel“ procesorių, bet ir HDMI jungtį leisiančią prisijungti prie aukštos raiškos (HD) ekranų.</p>
<p>„HP ProBook 4310s“ apginkluotas HP programomis, kurios užtikrins duomenų saugumą, suteiks galimybę lengviau prisijungti prie bevielio interneto bei leis dar paprasčiau naudotis elektroniniu paštu, adresų knygele ir kalendoriumi. Naujasis kompiuteris taip pat gali būti komplektuojamas su 4 arba 8 celių baterija ilgesniam darbui neprisijungus prie elektros tinklo.</p>
<p><b>„HP Mini 5101“ leidžia turėti ryšį visur ir visada</b></p>
<p>Stilingas ir itin mobilus „HP Mini 5101“nešiojamasis kompiuteris puikiai tiks žmonėms dažnai dirbantiems už biuro ribų. Lengvasis (tik 1,3 kg) kompiuteris turi 10,1 colio įstrižainės aukštos raiškos (HD) ekraną su 1366x768 rezoliucija leisiančia mėgautis puikiais vaizdais.<br />
<br />Bevielio interneto prieiga WLAN, įmontuota kamera ir mikrofonas bei didelė klaviatūra (net 95 proc. įprasto dydžio) leidžia patogiai dirbti bei internetu bendrauti su draugais ar kolegomis.<br />
<br />„Šių dienų verslo klasės vartotojai iš kompiuterio laukia ne tik funkcionalumo biure ir už jo ribų, tačiau ir stilingos bei solidžios išvaizdos, kuri atitiktų jų profesinį įvaizdį,“ sakė A. Liorentas. „Džiaugiamės, jog už itin konkurencingą kainą „HP Mini 5101“ puikiai išpildo visus mūsų klientų reikalavimus.“</p>
<p><img src="http://www.part.lt/img/8e5c7311e27c377bcdf3058e91203928395.jpg" /></p>
<p>„HP Mini 5101“ turi „Intel Atom™“ procesorių, 160 GB talpos kietąjį diską, „Mobile Intel® GMA 950 UMA“ vaizdo kortą bei siūlo rinktis 4 arba 6 celių bateriją. Aliumininis paviršius kompiuteriui suteikia patvarumo ir apsaugos nuo smulkių įbrėžimų, kurie atsiranda kompiuterį dažnai nešiojant.</p>
<p><b>Kaina ir pasirodymas prekyboje</b></p>
<p>„HP ProBook 4310s“ Lietuvoje pasirodys jau  rugpjūčio viduryje ir kainuos nuo 2699 Lt (su PVM). </p>
<p>„HP Mini 5101“ parduotuvių lentynose bus taip pat galima rasti rugpjūčio mėnesį. Kaina – nuo1499 Lt (su PVM).<br /></p>
