---
layout: post
status: publish
published: true
title: Atskleisti artėjantys Intel Core procesoriai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4556
wordpress_url: http://localhost/site/new/atskleisti_artejantys_intel_core_procesoriai/
date: '2010-02-01 20:23:56 +0200'
date_gmt: '2010-02-01 20:23:56 +0200'
categories:
- Naujienos
---
<div class="imgright"><img src="http://upload.wikimedia.org/wikipedia/en/1/19/Intel_Corei7_Ex2009.png"  /></div>
<p>Didžiausias pasaulyje lustų gamintojas Intel ruošiasi artimiausiu metu pristatyti keletą naujų sparčių bei ypač aukštos klasės procesorių, įsikursiančių daugelyje Core šeimos procesorių serijų, kurie pasirodys šį ketvirtį ir vėliau.</p>
<p>Portalas OCWorkbench atskleidė net septynis artėjančius Intel Core šeimos procesorius. Sąraše ne tik nurodomas centrinio procesoriaus vardinimas, tačiau ir lusto kodinis vardas, jungtis, taktinis dažnis bei preliminari pasirodymo data. Tarp jau girdėtų vardų, kaip šešių branduoliu Intel Core i7 980X, mes matome ir keletą naujų.</p>
<p>Greičiausiai turbūt dar šį mėnesį turėtumėme išvysti naują keturių branduolių Bloomfield centrinį procesorių Core i7 930, kuris taisysis į LGA-1366 lizdą ir dirbs 2.8GHz dažniu. Netrukus po jo, maždaug kovo viduryje, Intel išleis naują flagmaną – tai Gulftown kodiniu vardu žinomą Core i7 980X šešių branduolių procesorių, kuris dirbs 3.33GHz dažniu.</p>
<p>Net keturi procesoriai yra žadami antrajam šių metų ketvirčiui. Į šią grupę įeina du Clarkdale branduolį turintys procesoriai, tiksliau Core i5 680 ir Core i3 550, kurie dirbs atitinkamai 3.6GHz ir 3.2GHz dažniu ir turės po du branduolius. Kompanija papildys ir Lynnfield procesorių seriją su Core i7 880 modeliu, kuris dirbs 3.06GHz dažniu, bei Pentium seriją su E6700, kuris statysis į jau baigiamą užmiršti LGA-775 lizdą ir dirbs 3.43GHz dažniu.</p>
<p>Kiek vėliau, tai yra trečiajame šių metų ketvirtyje, Intel planuoja pristatyti vieną iš sparčiausių keturių branduolių procesorių Core i7 970, kuris darbuosis 3.33GHz dažniu. Nepaisant to, kad savo sistemose kompiuterių gamintojai jau siūlo Core i7 960 procesorius, jie mažmeninėje prekyboje turėtų nepasirodyti.<br /></p>
