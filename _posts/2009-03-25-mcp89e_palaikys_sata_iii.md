---
layout: post
status: publish
published: true
title: MCP89E palaikys SATA III
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3320
wordpress_url: http://localhost/site/new/mcp89e_palaikys_sata_iii/
date: '2009-03-25 00:29:08 +0200'
date_gmt: '2009-03-25 00:29:08 +0200'
categories:
- Naujienos
---
<p>Nors <i>Nforce</i> lustų rinkinių naujausiems <i>Nehalem</i> šeimos procesoriams iš <i>Nvidia</i> ir neišvydome, kompanija dirba prie lustų rinkinių kitiems procesoriams. Šiandien pasirodė <i>MCP89E</i> lustų rinkinio, skirto mobiliajai <i>Centrino 2</i> platformai, specifikacijos.</p>
<p>MCP89E nebus nutaikytas į brangiausių žaidimams skirtų nešiojamųjų kompiuterių segmentą, tačiau turi kelias įdomias savybes. <a class="ns" href="http://vr-zone.com/articles/nvidia-to-unveil-mcp89e-chipset-for-centrino-2/6789.html?doc=6789">VR-Zone</a> teigimu, lustų rinkinys palaiko <i>Intel Core 2</i> procesorius, kurių FSB dažnis siekia iki 1066 MHz, turi 12 USB lizdų, ir palaiko išskirtinai DDR3 tipo atmintį. Bene didžiausia naujovė - trečiosios kartos SATA įrenginių palaikymas (iki 600 MB/s pralaidumas). Išsamesnė informacija apie integruotą <i>MCP89E</i> grafikos posistemį nepateikiama. Visgi įdomus <i>Nvidia</i> sprendimas šiame <i>Nforce</i> naudoti tik 8 PCI-E linijas.</p>
<p>Naujasis <i>Nforce</i> turi tokį patį kontaktų išdėstymą kaip ir senesnis <i>MCP79</i>, todėl bus suderinamas su ankstesniais pagrindinių plokščių dizainais. Lyginant su <i>MCP79</i>, <i>MCP89E</i> turės sumažintą veikimo įtampą bei suvartojamos energijos kiekį.</p>
