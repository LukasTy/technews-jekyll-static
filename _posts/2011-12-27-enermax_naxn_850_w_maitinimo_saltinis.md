---
layout: post
status: publish
published: true
title: Enermax NAXN 850 W maitinimo šaltinis
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 6237
wordpress_url: http://localhost/site/new/enermax_naxn_850_w_maitinimo_saltinis/
date: '2011-12-27 23:50:29 +0200'
date_gmt: '2011-12-27 21:50:29 +0200'
categories:
- Maitinimo šaltiniai
- Apžvalgos
---
<p>Enermax neginčijamai galima laikyti vienu iš patikimiausių maitinimo šaltinių pardavėjų pasaulyje. Pabrėžiu, pardavėjų, o ne gamintojų, kadangi kaip ir nemažai daliai kitų PSU parduodančių kompanijų, modelius gamina keli atskiri gamintojai, tokie kaip Seasonic, CWT, Delta, FSP ir panašūs gamintojai, čia turintys didelę patirtį. Nepaisant to Enermax visuomet puikiai sekėsi paleisti į prekybą aukštos klasės entuziastų vertinamus maitinimo šaltinius, kurie, Enermax užsakymu, dažnai netgi turėjo tokių funkcijų, kokių neturi konkurentai. Deja, šios firmos produktų kainos įkandamos toli gražu ne kiekvienam. Tačiau anksčiau šiemet Enermax pristatė ir pora pigesnių maitinimo šaltinių serijų. Tai biudžetinė Liberty ECO serija ir viduriniam segmentui skirti NAXN. Patį galingiausią NAXN serijos atstovą, 850 W modelį, gavo išbandyti Technews.</p>
<p><b>Pakuotė ir komplektacija</b></p>
<p><a class="ns" href="http://technews.lt/SB/naxn850/2.jpg">
<div class="imgright"><img src="http://technews.lt/SB/naxn850/s/2.jpg"  /></div>
<p></a> <a class="ns" href="http://technews.lt/SB/naxn850/1.jpg"><br /><img src="http://technews.lt/SB/naxn850/s/1.jpg" /><br /></a></p>
<p><a class="ns" href="http://technews.lt/SB/naxn850/4.jpg">
<div class="imgright"><img src="http://technews.lt/SB/naxn850/s/4.jpg"  /></div>
<p></a> <a class="ns" href="http://technews.lt/SB/naxn850/3.jpg"><br /><img src="http://technews.lt/SB/naxn850/s/3.jpg" /><br /></a></p>
<p>NAXN 850 W pakuotė nesiskiria nuo kitų Enermax maitinimo šaltinių įpakavimų. Ant dėžutės pateikiama nemažai techninių specifikacijų, tokių kaip maitinimo bloko naudingumo koeficientas, esant skrtingoms apkrovoms, maitinimo šaltinyje įdiegtos apsaugos, galios pasiskirstymas skirtingose linijose ir esančių maitinimo kabelių sąrašas. Nemažai laisvės čia gavo ir rinkodaros specialistai. Jų dėka ant priekinės dėžutės dalies atsirado logotipas "DX XI ready", kas reikštų jog maitinimo blokas turėtų kažkokį stebuklingą suderinamumą su DirectX 11 grafikos plokštėmis, nors taip Enermax sugalvojo žymėti savybę, jog maitinimo šaltinis turi 6+2 kontaktų vaizdo plokščių maitinimo kabelius.</p>
<p><a class="ns" href="http://technews.lt/SB/naxn850/6.jpg">
<div class="imgright"><img src="http://technews.lt/SB/naxn850/s/6.jpg"  /></div>
<p></a> <a class="ns" href="http://technews.lt/SB/naxn850/5.jpg"><br /><img src="http://technews.lt/SB/naxn850/s/5.jpg" /><br /></a></p>
<p>Komplektacija atrodo vidutiniškai: maitinimo kabelis, lankstinukas, paprasti tvirtinimo varžtai ir dėkliukas su nuo maitinimo bloko atjungiamais laidais.</p>
<p><b>Specifikacijos</b></p>
<p>Kaip ir visi nauji maitinimo šaltiniai, NAXN 850 W yra suderinamas su ATX 2.3 standartu. PSU turi 80 Plus Bronze sertifikatą, kas reiškia, jog jo naudingumo koeficientas tipinėse 20, 50 ir 100 % apkrovose siekia bent 82-85-85 % 115 V įtampos tinkle, o su 230 V AC įtampa naudingumo koeficientai turėtų būti dar aukštesni. Be abejo, ant maitinimo šaltinio nėra jungiklio 115/230 V darbo režimams nustatyti. NAXN 850 W turi aktyvų PPF ir prie tinklo įtampos jis prisitaiko automatiškai. Viena maloni savybė, sutinkama daugumoje Enermax maitinimo šaltinių, yra dar ir po kompiuterio išjungimo 30-60 sekundžių besisukantis maitinimo šaltinio ventiliatorius. Tai, pasak Enermax, turėtų prailginti maitinimo šaltinio tarnavimo laiką, kadangi po ventiliatorių išsijungimo maitinimo šaltinio komponentų temperatūros dar kurį laiką kyla dėl nutrūkusio oro srauto, o tik po to pradeda vėsti.</p>
<p><center><br /><img src="http://technews.lt/SB/naxn850/naxn2.png" /><br /></center></p>
<p>Elektrinės maitinimo šaltinio specifikacijos atrodo pakankamai gerai. Maksimali kombinuota +3.3 ir +5 V linijų galia siekia 180 W, kas yra įprasta tokios galios maitinimo šaltiniams. Keturių +12 V linijų kombinuota galia siekia 750 W, kas reiškia, jog +12 V linijomis maitinimo šaltinis gali atiduoti 88 % visos savo galios. Rodiklis nėra prastas, tačiau ir niekuo neišsiskiria. Aukštesnės klasės modeliai +12 V linijomis prireikus gali atiduoti visą gamintojo deklaruojamą galią. Malonu specifikacijose matyti ir maksimalią maitinimo šaltinio apkrovą, kuri yra 935 W. Viršijus ją turėtų įsijungti OPP apsauga.  Aprašyme garantuojama, jog visą savo galią maitinimo šaltinis pajėgus teikti 40 laipsnių temperatūroje. </p>
<p><center><br /><img src="http://technews.lt/SB/naxn850/naxn specs.png" /><br /></center></p>
<p>Tarp palaikomų maitinimo šaltinio apsaugų Enermax mini OVP, UVP, SCP, OPP. Pakankamai keista, jog neužsimenama apie OCP apsaugą ir OTP apsaugą.</p>
<p><b>Maitinimo šaltinis</b></p>
<p><a class="ns" href="http://technews.lt/SB/naxn850/8.jpg">
<div class="imgright"><img src="http://technews.lt/SB/naxn850/s/8.jpg"  /></div>
<p></a> <a class="ns" href="http://technews.lt/SB/naxn850/7.jpg"><br /><img src="http://technews.lt/SB/naxn850/s/7.jpg" /><br /></a></p>
<p>Išoriškai maitinimo šaltinis atrodo tikrai neblogai. Jo juodo paviršiaus tekstūra yra panaši į <a class="ns" href="http://technews.lt/naujiena/n/a/chieftec_nitro_85_650_w_maitinimo_blokas.html">Chieftec Nitro serijos</a>, kas reiškia, jog jis sunkiau braižysis. Abiejuose maitinimo bloko šonuose gamintojas užklijavo tiesiog NAXN serijos logotipą, o viršuje, kaip įprasta Enermax, - lentelę su maitinimo linijų galios pasiskirstymu. Kitais atžvilgiais išoriškai NAXN nedaug išsiskiria iš analogų. Jis kiek didesnis (150 x 86 x 160 mm) nei įprasti ATX maitinimo šaltiniai, tačiau tokie patys yra ir kiti modeliai su didesniais nei 12 cm skersmens ventiliatoriais. Šis maitinimo šaltinis turi skaidrų (tačiau nešviečiantį) 13,5 cm skersmens ventiliatorių, uždengtą aukso spalvos grotelėmis, o galinėje dalyje - korio formos groteles šiltam orui iš maitinimo bloko šalinti, AC maitinimo lizdą bei jungiklį.</p>
<p><a class="ns" href="http://technews.lt/SB/naxn850/11.jpg">
<div class="imgright"><img src="http://technews.lt/SB/naxn850/s/11.jpg"  /></div>
<p></a> <a class="ns" href="http://technews.lt/SB/naxn850/18.jpg"><br /><img src="http://technews.lt/SB/naxn850/s/18.jpg" /><br /></a></p>
<p>Tiesa, vieną man labai patikusį sprendimą radau, kai apžiūrinėjau atjungiamų maitinimo kabelių lizdus. Prie kiekvieno jų sužymėta, kuris kontaktas atitinka kurią įtampos liniją, dėl ko norint kiek daugiau sužinoti apie galios pasiskirstymą konkrečiuose kabeliuose, nereikia krapštinėti laidų įmaučių ar netgi ardyti maitinimo šaltinį. Tokia informacija taip pat pateikiama ir apie neatjungiamus kabelius.</p>
<p>O jų iš viso yra keturi: 24 kontaktų ATX (55 cm) pagrindinei plokštei, 2x 6+2 kontaktų PCI-E vaizdo plokštei (po 60 cm, nors Enermax savo tinklapyje kažkodėl mini 50 cm ilgį), 8 kontaktų ir 4+4 kotaktų procesoriaus maitinimo kabeliai, vieną kurių 99 % atvejų teks kažkur korpuse paslėpti (taip pat po 60 cm). Atjungiamų kabelių ryšulėlyje turime:  du kabelis po keturias SATA įrenginių maitinimo jugntis (45+10+10+10 cm), dar du periferijos įrenginių maitinimo kabelius (2xSATA+2x"molex" ir  3x"molex+1xFDD), kurių ilgis analogiškas SATA įrenginių maitinimo kabelių ilgiui. Paskutiniai du atjugiami kabeliai (po 50 cm ilgio) skirti vaizdo plokštėms. Juose į vieną laidą sukombinuoti du 6+2 kontaktų PCI-E maitinimo laidai. Ir tai nėra iš tų pačių šešių-aštuonių laidų išeinantys du kabeliai. Abiejų kabelių prijungimui prie maitinimo blokui naudojami 12 kontaktų lizdai. Kadangi blokas skirtas galingoms sistemoms, kuriose vaizdo plokštei (-ėms) greičiausiai bus reikalingi du papildomi maitinimo kabeliai, tai sumažina laidų raizgalynę korpuse. Taigi galutiniame variante NAXN 850 W suteikia mums galimybę prijungti iki trijų galingų vaizdo plokščių ir iki 10 SATA įrenginių, todėl laidų trūkumu šiame maitinimo šaltinyje tikrai negalima skųstis. Jų ilgis nėra išskirtinis. Analogiško ilgio kabeliai dažniausiai sutinkami ir kituose panašios klasės įrenginiuose. </p>
<p><a class="ns" href="http://technews.lt/SB/naxn850/9.jpg">
<div class="imgright"><img src="http://technews.lt/SB/naxn850/s/9.jpg"  /></div>
<p></a> <a class="ns" href="http://technews.lt/SB/naxn850/10.jpg"><br /><img src="http://technews.lt/SB/naxn850/s/10.jpg" /><br /></a></p>
<p>Visi kabeliai, tiek atjungiami, tiek ir ne, yra įvilkti į juodos/geltonos spalvos "rankoves". Tiesa periferinių įrenginių maitinimo kabelių "rankovės" yra trumpos ir tęsiasi tik iki pirmųjų jungiklių. Estetika dėl to gal kiek ir nukenčia, tačiau 10 cm ilgio atkarpas papildomai įvilkus labai sumažėtų jų lankstumas. Daugumos atskirų šio PSU laidelių apimtis siekia 18 AWG. Kiek storesni 16 AWG laidai naudojami pagrindinės plokštės maitinimo kabelyje.</p>
<p>O dabar apie tai, kaip gamintojas paskirstė keturias +12 V maitinimo linijas skirtingiems kabeliams. Pirmoji 20 A +12 V linija skirta vien tik pagrindinės plokštės maitinimo kabeliui. Antroji, taip pat 20 A linija, yra skirta neatjungiamiems vaizdo plokštės maitinimo kabeliams ir vienam iš 4+4 pin procesoriaus maitinimo kabelių. Antroji 4+4 pin kabelio dalis prijungta prie trečiosios, 30 A, linijos. Prie jos taip pat prijungta ir po vieną modulinį vaizdo plokštės maitinimo kabelį. Ketvirtoji 30 A linija skirta likusiems vaizdo plokštės kabeliams. Iš pirmo žvilgsnio gali pasirodyti keista, kodėl visi 20 A skirti tik pagrindinės plokštės maitinimui, tačiau kaupiklių maitinimo kabeliai dalinasi ta pačia linija su vaizdo plokštėmis. Tačiau reiktų atsiminti, jog pagrindinės plokštės maitinimo kabeliu iki 75 W ateina ir į kiekvieną PCI-E lizdą, taigi tokia galios paskirstymo konfigūracija yra apgalvota. Kokia kiekvienos linijos OCP apsaugos įsijungimo riba, išsiaiškinsime testavimo srityje.</p>
<p><a class="ns" href="http://technews.lt/SB/naxn850/15.jpg">
<div class="imgright"><img src="http://technews.lt/SB/naxn850/s/15.jpg"  /></div>
<p></a> <a class="ns" href="http://technews.lt/SB/naxn850/16.jpg"><br /><img src="http://technews.lt/SB/naxn850/s/16.jpg" /><br /></a></p>
<p>Maitinimo šaltinis išsiardo įprastai, atsukus keturis varžtus. Juos atsukus matyti gana pažįstamas vaizdas ir įprastas komponentų išdėstymas. Matome tris radiatorius, transformatorių viduryje, nieko išskirtinio. Jau pažiūrėjus į specifikacijas buvo galima spėti, jog DC-DC konverteriai mažesnės įtampos linijoms čia nenaudojami. 80 Plus Bronze sertifikatą atitinkantis naudingumo koeficientas dabar pasiekiamas ir be jų.</p>
<p>Pirminio filtravimo grandinė beveik pilna: dalis kondensatorių, kaip jau įprasta, perkelta tiesiai ant AC maitinimo kabelio lizdo, likusi dalis kondensatorių ir droselių suliuotuota ant montažinės plokštės. Šalia slepiasi ir metalo oksido varistorius. Diodų tiltelis papildomai aušinamas tuo pačiu radiatoriumi, kaip ir PFC tranzistoriai. Pagrindinis PFC kondensatorius - 470 uF talpos, pagamintas kompanijos Rubycon. Antrinės dalies filtruojantys kondensatoriai, kaip ir dauguma kitų, naudojamų NAXN 850 W maitinimo šaltinyje, yra galintys veikti 105 laipsnių temperatūroje. Kombinuota  PFC/PWM valdiklio schema, naudojama šaltinyje, yra CM6800AG. Ji iškelta ant atskiros PCB. Taip pat ant atskiros PCB iškelta ir PS224 schema, kuria įgyvendintos ir maitinimo šaltinyje naudojamos apsaugos.</p>
<p>Komponentų litavimo kokybė šiame maitinimo šaltinyje pakankamai gera, netgi geresnė nei aukštesnės klasės Modu 87+ maitinimo šaltinių. Papildoma plokštė su atjungiamų kabelių lizdais iš pirmo žvilgsnio atrodo visiškai įprastai, tačiau pažiūrėjus iš arčiau matyti nedideli kondensatoriai SMD korpusuose, skirti sumažinti triukšmus maitinimo bloko linijose.</p>
<p><a class="ns" href="http://technews.lt/SB/naxn850/14.jpg">
<div class="imgright"><img src="http://technews.lt/SB/naxn850/s/14.jpg"  /></div>
<p></a> <a class="ns" href="http://technews.lt/SB/naxn850/13.jpg"><br /><img src="http://technews.lt/SB/naxn850/s/13.jpg" /><br /></a></p>
<p>Komponentų aušinimui naudojamas 135 mm skersmens ventiliatorius RL4Z B1352512H su guoliu. Jis maitinamas įprasta 12 voltų įtampa ir apsukas keičia priklausomai nuo maitinimo bloko komponentų temperatūros. Veikdamas maksimaliu, 1500 RPM, greičiu šis ventiliatorius sukuria beveik 107 CFM oro srautą ir neypatingai aukštą 29.č dBA triukšmo lygį.</p>
<p><b>Testai</b></p>
<p>Jau ilgą laiką norėjau pakeisti dabartinį "Anatolijų" į kažką "protingesnio, bet, kadangi naujos apkrovos gamybos darbai vyksta lėtai, maitinimo šaltinis testuotas su ta pačia įranga kaip ir ankstesnėse apžvalgose. Tiesa, naudojami šeši apkrovos profiliai: 10, 20, 50, 75, 100 ir 110 % (tiksliau, kaip įmanoma artimesnės šiems skaičiams vertės) deklaruojamos PSU galios +3,3, +5 ir +12 V linijose. Kiekviename teste fiksuojamos linijų įtampos, galios koeficientas, skaičiuojamas naudingumo koeficientas, matuojamos į maitinimo šaltinį patenkančio ir iš jo išeinančio oro temperatūros ir ventiliatoriaus sukeliamas triukšmas (jis dėl pašalinio triukšmo ir didelių apkrovų yra žymiai aukštesnis už gamintojo deklaruojamą specifikacijose). Taip pat osciloskopu matuojamos įtampų pulsacijos linijose. Visi testai vykdomi ~40 laipsnių pagal Celsijų temperatūroje, siekiant imituoti ankštą temperatūrą realaus kompiuterio korpuse.</p>
<p><center><br /><img src="http://technews.lt/SB/naxn850/naxntest.png" /><br /></center></p>
<p>Testai rodo pakankamai aukštą maitinimo šaltinio naudingumo koeficientą, visiškai tenkinantį 80 Plus Bronze reikalavimus, ir netgi pranokstantį kiek anksčiau apžvelgtą Chieftec Nitro 85+, kuris taip pat turi šį sertifikatą. Netgi prie žemų apkrovų maitinimo bloko naudingumo koeficientas išlieka arti 80 %. +12 V įtampos visuose testuose atrodo stabilios, įtampų verčių nuokrypis čia nesiekia net 2 %. O štai +3,3V linijos įtampa didėjant apkrovai jau labai priartėja prie 5 % žymos. Nors esu linkęs pro pirštus žiūrėti į +3,3 V linijos įtampas, nes ši linija maitina sąlyginai nedaug komponentų ir jos apkrova įprastinėje (net galingoje) kompiuterio konfigūracijoje yra mažesnė nei didžiausios apkrovos testuose, tačiau testo rezultatas neatrodo solidžiai.</p>
<p><center><br /><img src="http://technews.lt/SB/naxn850/12v.png" /><br /></center><br />
<br /><span class="saltinis">+12V linija</span><br />
<br /><center><br /><img src="http://technews.lt/SB/naxn850/5v.png" /><br /></center><br />
<br /><span class="saltinis">+5V linija</span><br />
<br /><center><br /><img src="http://technews.lt/SB/naxn850/33.png" /><br /></center><br />
<br /><span class="saltinis">+3,3V linija</span></p>
<p>Įtampų pulsacijos be problemų tilpo į atitinkamai 120 ir 50 mV intervalus, numatytus ATX V12 specifikacijoje. +12 V linijoje maksimalaus apkrovimo teste triukšmų amplitudė siekė tik 50 mV, o žemo dažnio pulsacijos taip pat buvo mažai pastebimos. Kitose dvejose linijose pulsacijos laikėsi tik apie 20 mV. Paskutiniame perkrovos teste, kur padidintas krūvis tenka +12 V linijoms, triukšmai padidėjo nedaug, tačiau kartas nuo karto jau išlįsdavo ir ir didesnės nei <a class="ns" href="http://technews.lt/SB/naxn850/120.png">100 mV amplitudės "spygliai"</a> ir buvo matomi žemesnio dažnio triukšmai.</p>
<p>Maitinimo šaltinio aušintuvas nėra pats tyliausias iš bandytų, tačiau tikrai nekels per daug triukšmo, ypač nedidelėse apkrovose. O žaidžiant bet kokiu atveju kur kas labiau ausį rėš pora galingų vaizdo plokščių aušintuvų.</p>
<p>Visiškai išjungtas maitinimo šaltinis iš tinklo naudoja tik 0.9 W galios, o su įjungtu mygtuku - 1.3 W. Ir tai nieko keisto, kadangi šaltinis palaiko ErP Lot 6 standartą.</p>
<p>Apsauga nuo trumpojo jungimo puikiai veikia ir +5 ir +12 V linijose, o štai OCP apsaugos atskiroms linijoms taip ir nepavyko. 20 A linijos be vargo galėjo veikti ir su 25 A apkrova, o 30 A - net ir su 40 A, nepaisant to, jog +12V linija iš tiesų padalinta į keturias.Tą greičiau laikysiu privalumu, o ne trūkumu, kadangi tai visiškai sumažina šansus, kad nors viso maitinimo šaltinio galios ir pakanka kompiuteriui, kažkuriems komponentams maitinimo pritrūks iš vienos linijos. Panašu, jog OCP apsauga tarp specifikacijų nepaminėta ne be reikalo.</p>
<p><b>Išvados</b></p>
<p>NAXN 850 W PSU yra tikrai neprastas maitinimo šaltinis, kalbant apie testų rezultatus. Aukštas naudingumo koeficientas, labai stabili +12 V linija, maži triukšmai linijose (kol neviršijama gamintojo deklaruojama galia) patogus kabelių išdėstymas ir netgi kokybiškas korpusas daro šį maitinimo šaltinį pakankamai patraukliu pirkiniu. Arti 5% nuokrypio paskutiniuose testuose atsidūrusi +3,3 V linija paminėtų pliusų tikrai nenusvers. Ir ko gero pats svarbiausias punktas viską sumuojant yra NAXN 850 W kaina. Jei anksčiau svarstant apie Enermax maitinimo šaltinio pirkimą bene didžiausias minusas trūkumų sąraše būdavo kaina, su NAXN taip nėra. Lietuvos parduotuvėse jis kainuoja apie 440 litų, o tai analogiška kaina kitų gamintojų, kaip pvz. Corsair ar Chieftec, 850 W maitinimo šaltiniams. Ir nors negaliu teigti jog Enermax modelis už juos yra tikrai pranašesnis, NAXN 850 W pirkėjai savo pasirinkimu nusivilti neturėtų.</p>
