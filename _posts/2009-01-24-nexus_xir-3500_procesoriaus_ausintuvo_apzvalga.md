---
layout: post
status: publish
published: true
title: Nexus Xir-3500 procesoriaus aušintuvo apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 113
wordpress_url: http://localhost/site/new/nexus_xir-3500_procesoriaus_ausintuvo_apzvalga/
date: '2009-01-24 00:39:55 +0200'
date_gmt: '2009-01-24 00:39:55 +0200'
categories:
- Aušinimas
- Apžvalgos
---
<p>Šiandien vėl sugrįžtu prie aušinimo sferos produktų ir pateikiu Jums dar vieno Nyderlandų kompanijos <i>Nexus</i> produkto apžvalgą. Šį kartą tai varinis aušintuvas procesoriui <i>Xir-3500</i>. Iki šiol praktiškai visi testuoti aušintuvai buvo tower – bokšto tipo, t.y. orą pūtė horizontaliai motininei plokštei, o ne vertikaliai į pačią motininę. Šioje apžvalgoje ir pažvelgsime, kokią įtaką daro varinis radiatorius ir ar verta juo keisti standartinį, prie <i>Intel</i> procesorių pridedamą atitikmenį.</p>
<p><a class="ns" href="http://akuba.technews.lt/Xir-3500/01.jpg">
<div class="imgright"><img src="http://akuba.technews.lt/Xir-3500/mazos/01.jpg" border="1" /></div>
<p></a><a class="ns" href="http://akuba.technews.lt/Xir-3500/02.jpg"><br /><img src="http://akuba.technews.lt/Xir-3500/mazos/02.jpg" /><br /></a></p>
<p>Kaip jau pasakojau ankstesnėse apžvalgose vario šiluminis laidumas yra pastebimai didesnis už aliuminio. Būtent dėl to iš šio metalo ir yra gaminami daugelio aušintuvų pagrindai ir heatpipe vamzdeliai. Kaip bebūtų, pastaroji medžiaga yra kur kas brangesnė už dažnai sutinkamą aliuminį. Visgi <i>Nexus</i> nusprendė mesti iššūkį piniginėms ir pabandyti pritraukti vartotojus su praktiškai visiškai variniu aušintuvu.</p>
<p><b>Turinys: </b><br />
<br /><b>Pakuotė ir komplektacija</b><br />
<br /><b>Specifikacijos</b><br />
<br /><b>Radiatoriaus ir ventiliatoriaus konstrukcija</b><br />
<br /><b>Montavimas</b><br />
<br /><b>Testų metodai</b><br />
<br /><b>Testų rezultatai</b><br />
<br /><b>Išvados</b></p>
<p><b>Pakuotė ir komplektacija</b></p>
<p>Matosi, kad <i>Nexus</i>, kurdami įpakavimą tikrai nepagailėjo laiko ir pastangų, o gamindami – ir išlaidų, kurios automatiškai didina produkto kainą. Gerai tai ar blogai – spręsti Jums. Pakuotė yra pagaminta iš blizgančios auksinės spalvos kartono, o priekinėje pusėje matomas pats aušintuvas. Pasukus ją į dešinę pusę rasime specifikacijas, o galinėje dalyje – aušintuvo aprašymą septyniomis kalbomis. Likusioje dalyje jokio teksto nėra – tik mergina, rodanti tylos gestą.</p>
<p><a class="ns" href="http://akuba.technews.lt/Xir-3500/2.jpg"><br /><img src="http://akuba.technews.lt/Xir-3500/mazos/2.jpg" /><br /></a></p>
<p>Viršuje rasime plastmasinę rankenėlę skirtą dėžutės nešimui. Atidarius įpakavimą, po dviem sluoksniais kartono rasime plastikinę dėžutę kurioje tvirtai saugomas <i>Xir-3500</i>. Išėmus ją matomas iš identiško pakuotei kartono pagamintas įpakavimas, kuriame rasime įrankius aušintuvo montavimui.</p>
<p><a class="ns" href="http://akuba.technews.lt/Xir-3500/3.jpg">
<div class="imgright"><img src="http://akuba.technews.lt/Xir-3500/mazos/3.jpg" border="1" /></div>
<p></a><a class="ns" href="http://akuba.technews.lt/Xir-3500/4.jpg"><br /><img src="http://akuba.technews.lt/Xir-3500/mazos/4.jpg" /><br /></a></p>
<p>Komplektacijoje rasime po du montavimo elementus <i>Intel</i> ir <i>AMD</i> sistemoms, po motinine montuojamą tvirtinimo plokštelę, keturis varžtus, bei termopastos ir mentelę jai išsklaidyti. Komplektacija pakankamai aukštos klasės, joje rasime viską, ko tik gali prireikti aušintuvo paruošimui darbui.</p>
<p><b>Specifikacijos</b></p>
<p><img src="http://akuba.technews.lt/Xir-3500/ventiliatoriaus_spec.PNG" /></p>
<p><img src="http://akuba.technews.lt/Xir-3500/radiatoriaus_spec.PNG" /></p>
<p><b>Radiatoriaus ir ventiliatoriaus konstrukcija</b></p>
<p>Kaip jau minėjau, beveik <i>Xir-3500</i> yra pagamintas iš gryno vario. Man asmeniškai tokia išvaizda daugiau nei priimtina ir atrodo pakankamai patraukliai ir įspūdingai. Na, bet ne vien dėl išvaizdos perkami procesorių aušintuvai. Aušintuvas turi 67, jeigu manęs neapgavo per jas braukiamas atsuktuvas, plokšteles, kurios yra labai plonos. Netyčia pažeidus aušintuvą gali iškilti pavojus joms nulūžti, nes varis, o ypač toks plonas, nepasižymi labai geromis tvirtumo savybėmis. </p>
<p><a class="ns" href="http://akuba.technews.lt/Xir-3500/5.jpg">
<div class="imgright"><img src="http://akuba.technews.lt/Xir-3500/mazos/5.jpg" border="1" /></div>
<p></a><a class="ns" href="http://akuba.technews.lt/Xir-3500/6.jpg"><br /><img src="http://akuba.technews.lt/Xir-3500/mazos/6.jpg" /><br /></a></p>
<p>Per visas plokšteles eina keturi 6 mm skersmens „heatpipe“ vamzdeliai. Tarp jų ir plokštelių yra vienintelė radiatoriaus dalis pagaminta ne iš vario. Tai grubaus aliuminio radiatorius, turintis 24 plokšteles. Jis taip pat padeda išsklaidyti karštį nuo ką tik įkaitusių vamzdelių.</p>
<p><a class="ns" href="http://akuba.technews.lt/Xir-3500/7.jpg">
<div class="imgright"><img src="http://akuba.technews.lt/Xir-3500/mazos/7.jpg" border="1" /></div>
<p></a><a class="ns" href="http://akuba.technews.lt/Xir-3500/8.jpg"><br /><img src="http://akuba.technews.lt/Xir-3500/mazos/8.jpg" /><br /></a></p>
<p>Atskiro paragrafo nusipelno aušintuvo pagrindas. Jis, žinoma, taip pat varinis, ir kaip jau įprasta, dėl suderinamumo su <i>AMD</i> sistemomis – kur kas didesnis, nei <i>LGA775</i> procesorių paviršius. Radiatoriaus paviršius yra neįtikėtinai lygus – lyg veidrodis. Tuo galite įsitikinti matydami nuotrauką, kur atsispindi moneta. </p>
<p><a class="ns" href="http://akuba.technews.lt/Xir-3500/9.jpg">
<div class="imgright"><img src="http://akuba.technews.lt/Xir-3500/mazos/9.jpg" border="1" /></div>
<p></a><a class="ns" href="http://akuba.technews.lt/Xir-3500/10.jpg"><br /><img src="http://akuba.technews.lt/Xir-3500/mazos/10.jpg" /><br /></a></p>
<p>Turbūt jau pastebėjote, kad aušintuvo ventiliatorius nėra įprastas 12,9 ar 8 cm produktas, kurie naudojami korpusuose. Tai 9 cm ventiliatorių atitinkantis, tačiau nekeičiamas „malūnas“. Jis yra tvirtinamas per patį vidurį ir užfiksuojamas keturiais varžteliais – po du iš kiekvienos pusės. Ventiliatoriaus centre yra dvi oranžinės LED lemputės, kurios veikiant ventiliatoriui dar pagyvina originalią išvaizdą.</p>
<p><a class="ns" href="http://akuba.technews.lt/Xir-3500/11.jpg">
<div class="imgright"><img src="http://akuba.technews.lt/Xir-3500/mazos/11.jpg" border="1" /></div>
<p></a><a class="ns" href="http://akuba.technews.lt/Xir-3500/12.jpg"><br /><img src="http://akuba.technews.lt/Xir-3500/mazos/12.jpg" /><br /></a></p>
<p>Aušintuvas sveria 736 gramus,  o tai yra praktiškai dvigubai daugiau nei aliumininio brolio masė – 382 g. Tokia masė tikrai jaučiasi paėmus <i>Xir-3500</i> į rankas, o būtent dėl to <i>Nexus</i> čia pritaikė ne paprastą push-pin, tačiau sudėtingesnę, tačiau ir kur kas tvirtesnę montavimo sistemą. Apie tai – kitame skyrelyje.</p>
<p><b>Montavimas</b></p>
<p>Kaip jau minėjau, šis <i>Nexus</i> produktas turi neįprastą montavimo sistemą. Visgi – ji turi vieną, su nemaža dalimi kitų radiatorių, panašią savybę – po motinine plokšte dedamą plokštelę, kuri padeda nepažeisti pagrindinės kompiuterio plokštės.</p>
<p><a class="ns" href="http://akuba.technews.lt/Xir-3500/13.jpg">
<div class="imgright"><img src="http://akuba.technews.lt/Xir-3500/mazos/13.jpg" border="1" /></div>
<p></a><a class="ns" href="http://akuba.technews.lt/Xir-3500/14.jpg"><br /><img src="http://akuba.technews.lt/Xir-3500/mazos/14.jpg" /><br /></a></p>
<p>Pakuotės turinio aprašyme matėte, kad <i>Intel</i> ir <i>AMD</i> sistemoms montavimo elementai tvirtinami tarp pagrindo ir aliumininio radiatoriaus. Kaip jau įprasta, apžvelgsime <i>Intel</i> montavimo būdą (atsiprašome <i>AMD</i> procesorių turėtojų).</p>
<p>Bent jau iš pradžių atrodo, kad <i>Xir-3500</i> darbui bus paruošti itin paprasta, išskyrus žinoma, motininės plokštės išėmimą iš korpuso. Visgi, viskas nėra taip gražu. Tačiau apie tai – nuo pat pradžių.</p>
<p><a class="ns" href="http://akuba.technews.lt/Xir-3500/15.jpg">
<div class="imgright"><img src="http://akuba.technews.lt/Xir-3500/mazos/15.jpg" border="1" /></div>
<p></a><a class="ns" href="http://akuba.technews.lt/Xir-3500/16.jpg"><br /><img src="http://akuba.technews.lt/Xir-3500/mazos/16.jpg" /><br /></a></p>
<p>Šiek tiek atlaisvinus šalia pagrindo matomus varžtus įdedami elementus į abi puses ir vėl stipriai užveržiame varžtus. Pats aušintuvas jau paruoštas – beliko susitvarkyti su galinėje motininės dalyje montuojama plokštele. Nulupus apsauginę plėvelę, plokštelę priklijuojame. Pati sunkiausia dalis yra tinkamai pasidėti motininę, nes, kas svarbiausia, varžtus teks sukti iš galinės motininės plokštės dalies, todėl nebus galimybių matyti ar tiksliai nutaikėme varžtus į vietas esančias montavimo elementuose. Pagaliau prisukus visus keturis varžtus, o prieš tai, žinoma, nepamiršę užtepti termopastos, galime naudoti aušintuvą.</p>
<p><a class="ns" href="http://akuba.technews.lt/Xir-3500/17.jpg">
<div class="imgright"><img src="http://akuba.technews.lt/Xir-3500/mazos/17.jpg" border="1" /></div>
<p></a><a class="ns" href="http://akuba.technews.lt/Xir-3500/18.jpg"><br /><img src="http://akuba.technews.lt/Xir-3500/mazos/18.jpg" /><br /></a></p>
<p>Dar viena su montavimu susijusi problema iškilo jau baigus testuoti aušintuvą ir nuimant plokštelę nuo galinės pagrindinės dalies. Nežinia ar dėl didelio karščio ar dėl kitų priežasčių ant plokštelės buvę klijai ją taip prikabino prie motininės, kad bandant „backplate“ atplėšti kilo realus pavojus motininei plokštei. Visgi šiek tiek pasukinėjęs ją nuroviau, tačiau ant mano Gigabyte pasiliko dalis minkštosios „backplate“ dalies.</p>
<p><b>Testų metodai</b></p>
<p>Testams buvo naudojama ta pati sistema, kaip įprasta, komplektacija matote lentelėje. Taip rezultatams nedaro įtakos jokie pašaliniai veiksniai. Visuose testuose naudojama <i>NT-H1</i> pasta, ji keičiama po kiekvieno bandymo. Testuojama buvo kambario temperatūroje – maždaug 24 laipsniai Celsijaus. Korpusas viso testavimo metu buvo atidarytas. Palyginimui buvo pasitelkti <i>Arctic Cooling Freezer 7 PRO</i> bei standartinis <i>Intel</i> aušintuvai.</p>
<p>Procesoriaus apkrovimui naudota <i>Prime 95v 25.3</i>, o temperatūrų nustatymui <i>RealTemp 2.60</i> programa. Norėdami didesnių skirtumų tarp aušintuvų šiek tiek labiau pakepinome procesorių, jis veikė 2333 ir 3003 MHz dažniais, tačiau antruoju atveju įtampa buvo pakelta iki 1,5 V. Laukimo būsenos testų metu procesorius buvo neapkrautas 15 min, o apkrovos metu, pilnai apkrautas tiek pat laiko. Skaičiuojamas buvo pirmo ir antro branduolio temperatūrų vidurkis.</p>
<p><b>Testų rezultatai</b></p>
<p><img src="http://akuba.technews.lt/Xir-3500/rezultatu.PNG" /></p>
<p>Kaip matote lentelėje, <i>Xir-3500</i> smarkiai lenkia standartinį aušintuvą ir net pasirodo šiek tiek geriau už 2900 aps./min besisukantį ventiliatorių turintį AC 7 PRO. Turint galvoje, kad <i>Nexus</i> produktas yra ne tower tipo aušintuvas bei tai, kad jis testų metu sukosi 1080 aps./min greičiu – geras pasiekimas.</p>
<p><b>Išvados</b></p>
<p>Nepaisant šiokių tokių problemų su „backplate“ <i>Xir-3500</i> beveik neturi minusų. Teigiama nuomonė apie <i>Nexus</i> produktą išsilaiko nuo pat dėžutės paėmimo į rankas. Kokybiška pakuotė, komplektacija, itin tvirtas pagaminimas ir visai neblogas aušinimo efektyvumas džiugina, o pakankamai didelė 60 JAV dolerių kaina yra pateisinama, nes varis – kur kas brangesnis metalas, nei aliuminis. Bet kokiu atveju – išlieka galimybė nusipirkti pigesnį aliumininį modelį. </p>
<p>Ačiū Dennis van Driel iš Nexus už suteiktą galimybę apžvelgti Xir-3500.</p>
<p><img src="http://www.technews.lt/upl/Failai/nexuslogo.gif" /></p>
<p>Autorius: <a class="ns" href="http://www.technews.lt/user/1">Wicked Akuba</a><br /></p>
