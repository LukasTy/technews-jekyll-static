---
layout: post
status: publish
published: true
title: Microsoft vakar pristatė galutinį Office 2010 paketą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4804
wordpress_url: http://localhost/site/new/microsoft_vakar_pristate_galutini_office_2010_paketa/
date: '2010-05-13 17:51:26 +0300'
date_gmt: '2010-05-13 17:51:26 +0300'
categories:
- Naujienos
---
<div class="imgright"><img src="http://t0.gstatic.com/images?q=tbn:dqMMrzkCxoiEhM:http://www.adamtam.com/microsoft-office-2010-logo.png"  /></div>
<p>Nuo vakar visame pasaulyje verslo įmonės gali įsigyti ir pradėti naudotis galutinėmis biuro programų versijomis Microsoft Office 2010, Microsoft SharePoint 2010, Microsoft Visio 2010 ir Microsoft Project 2010. Kurdama naująsias programas, Microsoft siekė padėti verslo įmonėms didinti jų veiklos efektyvumą ir investicijų į informacines technologijas grąžą. Naujosiomis programomis gali naudotis daugiau nei 90 mln. verslo įmonių visame pasaulyje. </p>
<p>„Office 2010 ir SharePoint 2010 sukurs naujus standartus vartotojų efektyvumo srityje, - teigia Aleksandras Golod, Microsoft Lietuva produktų rinkodaros ir verslo planavimo vadovas. – Naudojantis šiomis programomis įmonės sutaupys lėšų, greičiau pritaikys inovatyvius sprendimus, o darbuotojai galės patogiai dirbti su dokumentais asmeniniais kompiuteriais, išmaniaisiais telefonais ar tiesiog atsidarę interneto naršyklę“.</p>
<p>Naujoji Microsoft biuro programinė įranga pristatyta 14 kalbų. Artimiausiais mėnesiais Office 2010 bus prieinamas 94 kalbomis, įskaitant ir lietuvių.</p>
<p>Startavusios praėjusių  metų pabaigoje Microsoft Office 2010 ir SharePoint 2010 beta versijos tapo populiariausiomis visu laikų Office beta programomis. Daugiau nei 8,6 mln. vartotojų visame pasaulyje jau naudoja Office 2010 produktus, net nepasirodžius jų galutinėms versijoms. Taip pat daugiau nei 1000 Microsoft partnerių – informacinių technologijų kompanijų visame pasaulyje -  rengia įvairius informacinių technologijų sprendimus, susijusius su naująja biuro programine įranga. </p>
<p>Viena pagrindinių  šiais metais išleistos Microsoft biuro programinės  įrangos naujovių – efektyvesnis darbas skirtingose aplinkose. Dabar vartotojai vienodai sparčiai ir lengvai gali pasiekti ir dirbti tiek su asmeniniuose kompiuteriuose įdiegtomis programomis, tiek išmaniaisiais telefonais ar tiesiog prisijungę per interneto naršyklę iš bet kurio kompiuterio. Naujosios programos taip pat orientuotos į darbą komandoje – dabar tą patį dokumentą peržiūrėti ir redaguoti gali keli vartotojai vienu metu. Didelis dėmesys skiriamas ir bendravimui internete, socialiniuose tinkluose - Outlook 2010 programoje yra integruotas Outlook Social Connector, kuris visus socialinius srautus pateiks įprastoje elektroninio pašto programoje.</p>
<p>Darbuotojai prieiti prie dokumentų, juos kurti ir valdyti  galės iš bet kurio kompiuterio, prijungto prie interneto per Office žiniatinklio programas. Šios programos taip pat pritaikys dokumentus įvairiems įrenginiams – tinklo kompiuteriams, mobiliesiems telefonams. Pastariesiems skirta programa Office Mobile 2010 bus prieinama per Windows Phone Marketplace kaip nemokamas atnaujinimas išmaniesiems telefonams su Windows Mobile 6.5 operacine sistema ir jau turintiems Office Mobile paketą. </p>
<p>Naujieji Microsoft produktai taip pat išnaudoja „debesų“ technologijas (angl. cloud computing), kurios suteikia galimybes informacinių technologijų skyrių darbuotojams diegti ir įgyvendinti įvairius sprendimus.</p>
<p>Microsoft Online Services paslaugomis, kurios veikia „debesų“ technologijų pagrindu, naudojasi daugiau nei 40 mln. vartotojų visame pasaulyje. Šis sparčiai augantis vartotojų skaičius rodo didėjantį „debesų“ technologijų poreikį ir vartotojų palankumą Microsoft produktams. Tokiais sprendimais jau dabar naudojasi gerai pasaulyje žinomos įmonės Kraft Foods, Novartis International, didžiausia pasaulio kalnų kasybos bendrovė Codelco ir kitos. “Debesų“ technologijomis pagrįsti sprendimai po kelių mėnesių bus galimi ir Lietuvoje. </p>
<p>Bendrovė Forrester Consulting atliko tyrimą, kuriuo įvertino anksčiau šiais metais pristatytų naujų Office, SharePoint Exchange ir Office Communications Server 2007 versijų naudojimą ir su programomis dirbančių vartotojų efektyvumą. Tyrimo metu buvo vertinami keturi pagrindiniai įmonės veiklos rodikliai – sąnaudos, visos organizacijos gaunama nauda, lankstumas ir rizikos. Interviu su vartotojais parodė, kad po 7 su puse mėnesių nuo įdiegimo investicijų į naują biuro programinę įrangą grąža siekė 301 proc.</p>
<p>Lietuvos informacinių  technologijų bendrovės taipogi laukia naujųjų Microsoft produktų ir sprendimų.</p>
<p>„Šiandien verslo klientams pristatomas Microsoft biuro programinės įrangos paketas pakeis technologijų naudojimo supratimą įmonėse ir ženkliai padidins darbuotojų produktyvumą,“ – įsitikinęs Gintaras Grybėnas, IT paslaugų ir konsultacijų UAB Alna Intelligence generalinis direktorius. Su juo sutinka ir Dalius Butkus, IT sprendimų ir paslaugų bendrovės Blue Bridgev pardavimų ir rinkodaros direktorius: „Microsoft sprendimai išsiskiria tuo, kad jų valdymas yra puikiai pažįstamas vartotojams, o naujos funkcijos, pavyzdžiui, darbas internete, dar labiau išplečia darbuotojų galimybes.“ </p>
<p>Programų kūrėjams ir partneriams daug galimybių suteiks ir nauja Microsoft SharePoint 2010 programa, kuriai bus galima pritaikyti įvairius sprendimus, atsižvelgiant į įmonės veiklos pobūdį ir poreikius.</p>
<p>Kartu naudodami ir naują Visual Studio 2010 programą, programuotojai gali pasitelkti gerai pažįstamus programų kūrimo įrankius, norėdami kurti ir taisyti SharePoint platformos sprendimus. Juose taip pat bus galima išnaudoti Open XML, Silverlight, REST ir LINQ technologijas ir jų palaikymą. Be to, programuotojai gali rengti programas, kurios prisijungia prie verslo duomenų, pateikia verslo valdymo informaciją ir įrankius visai organizacijai.</p>
<p>Paskaičiuota, kad SharePoint platformos pagrindu veikiančios integruotos paslaugos, kurias teikia Microsoft partneriai, jau dabar atneša 5,6 mlrd. JAV dolerių pajamų. Šis skaičius 2011 metais gali ūgtelti iki 6,7 mlrd. JAV dolerių. </p>
