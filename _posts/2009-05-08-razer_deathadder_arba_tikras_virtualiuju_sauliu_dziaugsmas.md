---
layout: post
status: publish
published: true
title: Razer DeathAdder arba tikras virtualiųjų šaulių džiaugsmas
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3491
wordpress_url: http://localhost/site/new/razer_deathadder_arba_tikras_virtualiuju_sauliu_dziaugsmas/
date: '2009-05-08 16:37:59 +0300'
date_gmt: '2009-05-08 16:37:59 +0300'
categories:
- Multimedia įrenginiai
- Apžvalgos
---
<p><img src="http://ezx.technews.lt/images/Products/Razer_DeathAdder/banner.jpg" /></p>
<p>Mūsų skaitytojams jau puikiai pažįstama, kompiuterinių žaidimų fanams skirtos įrangos bei aksesuarų gamyba užsiimanti bendrovė <i>Razer</i>, visada garsėjo kaip kokybiškus ir ilgaamžius produktus kurianti kompanija. Įmonės sėkmę tikriausiai lėmė jos darbuotojų atsidavimas ne tik savo darbui, bet ir žaidimams. Tai atsispindi ir skambiajame kompanijos devize: „For Gamers. By Gamers“ (liet. Žaidėjams. Nuo žaidėjų). </p>
<p>Šiame straipsnyje, Jums mielieji, apžvelgsiu jau antrus metus rinkoje esantį, tačiau aukštų įvertinimų tarp virtualių šaulių iki šiol nestokojantį produktą – <i>DeathAdder</i> pelę. Tikiuosi apžvalga padės nuspręsti ar verta investuoti į naują, žaidimams skirtą valdymo įrankį ir ar vertas savo kainos būtent šis produktas.</p>
<p><b>TURINYS:</b></p>
<p><b>>Pakuotė ir komplektacija</b><br />
<br /><b>>Žvilgsnis iš arčiau</b><br />
<br /><b>>Techninės specifikacijos ir tvarkyklės</b><br />
<br /><b>>Testai</b><br />
<br /><b>>Išvados</b></p>
<p><b>Pakuotė ir komplektacija</b></p>
<p><i>DeathAdder</i> pakuotė – tai paprasta, kvadrato formos dėžutė pagaminta iš tvirto, glotnaus, juodos spalvos kartono. Pakuotės spalvinė gama puikiai reprezentuoja <i>Razer</i> spalvų gamą – mėlyna, juoda, žalia. Centrinėje, priekinės pakuotės dalyje, šalia kompanijos logotipo, pavaizduota pelės nuotrauka iš viršaus. Apačioje puikuojasi sidabru išspaustas produkto pavadinimas. Man visuomet patiko galimybė apžiūrėti produktą jo net neišėmus - atidarius priekinę įpakavimo dalį, būtent tai ir galima padaryti, o tiksliau pamatyti plastikiniame kevale saugiai patupdytą virtualių ginklų valdymo įrenginį. </p>
<p><a class="ns" href="http://ezx.technews.lt/images/Products/Razer_DeathAdder/Razer_DeathAdder_package_front_1200px.jpg"><br /><img src="http://ezx.technews.lt/images/Products/Razer_DeathAdder/Razer_DeathAdder_package_front_620px.jpg" /><br /></a></p>
<p><a class="ns" href="http://ezx.technews.lt/images/Products/Razer_DeathAdder/Razer_DeathAdder_package_back_1200px.jpg"><br /><img src="http://ezx.technews.lt/images/Products/Razer_DeathAdder/Razer_DeathAdder_package_back_620px.jpg" /><br /></a></p>
<p>Galinėje dėžutės dalyje dešimčia kalbų surašytos esminės pelės savybės, dar kartą pateikta jos fotografija su pažymėtomis korpuso dalimis bei trumpu jų aprašymu. Dešiniojoje sienelėje radau <i>DeathAdder</i> palyginimą su standartine pele. Nesunku suprasti, kad tekstas yra komercinio pobūdžio ir nepateikia objektyvaus vertinimo, tačiau manau aišku, kad tai yra ne gamintojų, o žaidėjų ir aišku mano darbas. Kad ir kaip bebūtų pakuotė yra išvaizdi, informatyvi ir kiekvienam vartotojui leidžia susidaryti bent jau minimalią nuomonę apie būsimą pirkinį.</p>
<p>Išpakavus dėžutę radau standartinio pobūdžio komplektaciją – patį produktą, sutrumpintą ir pilnąjį vartotojo vadovus, viename iš jų patogiai patalpintą tvarkyklių kompaktinį diską ir galiausiai reklaminę produkto brošiūrą bei sertifikatą, įrodantį, kad prieš mane puikuojasi originalus <i>Razer</i> gaminys. „Makulatūra“, savo ruožtu, buvo įpakuota į dar vieną, juodos spalvos kartoninę knygelę. Verta paminėti ir tai, kad visi priedai bei pati pelė, be didesnio pakuotės ardymo, gali būti grąžinami į savo vietas, kas iš tikrųjų turėtų būti naudinga aktyviai turnyruose dalyvaujantiems žaidėjams, mėgstantiems žaidžiant naudoti būtent savo „graužikus“.</p>
<p><a class="ns" href="http://ezx.technews.lt/images/Products/Razer_DeathAdder/Razer_DeathAdder_package_opened_1200px.jpg"><br /><img src="http://ezx.technews.lt/images/Products/Razer_DeathAdder/Razer_DeathAdder_package_opened_620px.jpg" /><br /></a></p>
<p><a class="ns" href="http://ezx.technews.lt/images/Products/Razer_DeathAdder/Razer_DeathAdder_package_contents_2_1200px.jpg"><br /><img src="http://ezx.technews.lt/images/Products/Razer_DeathAdder/Razer_DeathAdder_package_contents_2_620px.jpg" /><br /></a></p>
<p><b>Žvilgsnis iš arčiau</b></p>
<p>Tik pradėjus rimčiau apžiūrinėti pelę supratau, kad ji bus naujasis mano žaidimų kompanionas. <i>DeathAdder</i> korpusas pagamintas iš tvirtos, blizgios plastmasės ir pasižymi nepriekaištinga surinkimo kokybe – jokių traškesių ar nepatvariai atrodančių detalių nėra. Pelė taip pat pasižymi ergonomišku bei aptakiu dizainu ir idealiai priglunda prie viso delno paviršiaus; ranka valdyti ją itin patogu. </p>
<p>Viršutinė dalis aptraukta neslidžia danga, kas pasitarnauja ypatingos įtampos situacijose, kuomet prakaituojant delnams pelės valdymas išlieka toks pats efektyvus. Viršutinėje jos dalyje puikuojasi neatsiejamu estetikos elementu tapęs <i>Razer</i> logotipas, kuris prijungus „graužiką“ prie kompiuterio pulsuoja ryškiai mėlyna šviesa. Nuolatine spalva švyti ir tarp dviejų didelio dydžio pagrindinių klavišų esantis ratukas, kuris taip pat yra pagamintas iš neslidžios medžiagos. Minėtieji pagrindiniai klavišai spaudžiasi minkštai bei yra keik išgaubti, tad padėjus ant jų pirštus jaučiamas dar didesnis komfortas.</p>
<p><a class="ns" href="http://ezx.technews.lt/images/Products/Razer_DeathAdder/Razer_DeathAdder_mouse_with_cable_2_1200px.jpg"><br /><img src="http://ezx.technews.lt/images/Products/Razer_DeathAdder/Razer_DeathAdder_mouse_with_cable_2_620px.jpg" /><br /></a></p>
<p><a class="ns" href="http://ezx.technews.lt/images/Products/Razer_DeathAdder/Razer_DeathAdder_mouse_front_1200px.jpg"><br /><img src="http://ezx.technews.lt/images/Products/Razer_DeathAdder/Razer_DeathAdder_mouse_front_620px.jpg" /><br /></a></p>
<p><a class="ns" href="http://ezx.technews.lt/images/Products/Razer_DeathAdder/Razer_DeathAdder_mouse_back_1200px.jpg"><br /><img src="http://ezx.technews.lt/images/Products/Razer_DeathAdder/Razer_DeathAdder_mouse_back_420px.jpg" /><br /></a></p>
<p><a class="ns" href="http://ezx.technews.lt/images/Products/Razer_DeathAdder/Razer_DeathAdder_mouse_corner_1200px.jpg"><br /><img src="http://ezx.technews.lt/images/Products/Razer_DeathAdder/Razer_DeathAdder_mouse_corner_620px.jpg" /><br /></a></p>
<p>Kairiojoje pelės dalyje yra įdiegti du, prie korpuso išlenkimų pritaikyti klavišai, pagal nutylėjimą atliekantys „Pirmyn/Atgal“ funkcijas, tačiau juos kaip ir likusius kitus, galima laisvai užprogramuoti kitokiems veiksmams atlikti. Klavišai yra labai patogūs, juos lengva spaudžioti vykstant įtemptam veiksmui žaidime. Pelė prie kompiuterio yra jungiama naudojantis daugiau negu dviejų metrų ilgio USB 2.0 kabeliu, kuris yra labai tvirtas, tačiau kitaip negu teigia gamintojas, nepasižymi ypatybe nesilankstyti. Kad ir kaip bebūtų, laidas nekliūna pelę ant paviršiaus stumdant net labai dideliu spinduliu.</p>
<p><b>Techninės specifikacijos ir tvarkyklės</b></p>
<p><i>Razer DeathAdder</i> yra 128 mm (ilgis) x 70 mm (plotis) x 42,5 mm (aukštis) išmatavimus turinti pelė, kuri pasižymi labai panašiomis charakteristikomis kaip ir kiti gamintojo produktai. Infraraudonųjų spindulių technologijos pagrindu veikiantis „graužikas“ gali pasigirti 1800 DPI skiriamąja geba bei 16 bitų pločio duomenų perdavimo magistrale. Taip pat pelės USB kabelis duomenis gali perduoti iki 1000 Hz dažniu, kas reiškia, kad kursorius ekrane bus atnaujinimas kas 1 milisekundę. Palyginimui standartinių pelių USB kabeliai duomenims perduoti naudoja vos 125 Hz dažnį. </p>
<p>Visų pagrindinius veikimo parametrus galima reguliuoti tik programinės įrangos dėka, kadangi ant pačio korpuso, tiksliau jo apačioje yra tik vienintelis mygtukas skirtas keisti jau išsaugotiems profiliams eilės tvarka. Labiausiai nustebinusi produkto savybė – įrenginyje esanti integruota aparatinė programinė įranga (angl. firmware), kurią netgi galima atnaujinti. Asmeniškai net neįsivaizduoju kokią funkciją pelėje tai atlieka, bet nemanau, kad tai yra esminis dalykas. Tiesa, nuo pat <i>DeathAdder</i> pasirodymo prekyboje, gamintojas taip ir neišleido ne tik naujos „firmware“, bet ir pačių tvarkyklių versijos.</p>
<p><a class="ns" href="http://ezx.technews.lt/images/Products/Razer_DeathAdder/Razer_DeathAdder_vs_lachesis_1200px.jpg"><br /><img src="http://ezx.technews.lt/images/Products/Razer_DeathAdder/Razer_DeathAdder_vs_lachesis_620px.jpg" /><br /></a></p>
<p>Pelės tvarkyklės – tai 35 MB užimanti išvaizdi programėlė, kurioje galima galutinai paruošti savo agregatą virtualioms kovoms. Čia rasime visų būtiniausių bei papildomų parametrų nustatymus. Žemiau esančioje iliustracijoje pateikiu, pilnai išskleisto tvarkyklių lango vaizdą. Septintu punktu pažymėtoje zonoje, vartotojai gali keisti atsako laiką (informacijos perdavimo dažnį) ir skiriamąją gebą bei atitinkamai sukonfigūruoti penkis skirtingus profilius. „Config“ skiltyje galima visus pelės veikimo nustatymus išsaugoti atskiroje rinkmenoje bei ją dalintis su draugais. Vėlgi, mano požiūriu tai teikia mažai naudos, bet visgi galimybė yra išties unikali. Pažvelgus kiek aukščiau pastebime ratuko sukimo aukštyn ir žemyn funkcijų pasirinktį bei jo, o kartu ir logotipo švytėjimo išjungimo galimybę. Pagrindinėje lango dalyje pateikti visų pelės klavišų funkcijų nustatymai. </p>
<p><img src="http://ezx.technews.lt/images/Products/Razer_DeathAdder/Driver_app_ss_z.jpg" /></p>
<p>Kairėje lango pusėje matote išskleistus jautrumo bei papildomus nustatymus. Jautrumo nustatymų skiltyje galima reguliuoti ratuko veikimo greitį, dvigubo klavišo paspaudimo atsako laiką ir pagrindinį pelės kursoriaus jautrumą. Čia taip pat yra padarytas specialus langelis patogiai išbandyti pakeitimams. Pirmu skaičiumi pažymėtoje zonoje galima nustatyti kaip jautriai pelė reaguos į postūmį į kairę ar į dešinę. Šia galimybe naudojasi labai mažas ratas žaidėjų, taigi klasikinio <i>Counter Strike</i> mėgėjai, tikriausiai net neužmes akies į tai. Galiausiai paskutinė, antruoju skaičiumi pažymėta vietelė, kuri yra tarsi <i>Windows</i> OS esančių kursoriaus nustatymų kopija. Tai yra kiek naudingesnis įrankis, papildantis ankščiau minėtuosius nustatymus ir suteikiantis visavertį darbo su pele tiek OS, tiek žaidimų aplinkoje valdymą.</p>
<p><b>Testai</b></p>
<p>Pele naudojausi beveik mėnesį tiek dirbdamas su taikomąja programine įranga, tiek žaisdamas žaidimus, taip siekiant kuo objektyviau įvertinti produktą. Testavimas vyko <i>Windows XP</i> operacinės sistemos aplinkoje bei populiariausiose internetiniuose šaudyklėse, tokiose kaip <i>Counter-Strike</i>, <i>Battlefield 2</i> bei <i>Quake Live</i>. Visą bandymų laiko dalį pelė veikė 1800 DPI skiriamąja geba bei nustačius mažiausią atsako laiką (1 ms (1000 MHz) ant juodos odos <i>Asus</i> kilimėlio.</p>
<p><i>Counter-Strike</i> bei <i>Battlefield 2</i> žaidimai tapo puikiausia priemone išbandyti pelės preciziškumą, kadangi šiose taktinėse-komandinėse šaudyklėse itin svarbus staigus ir, žinoma, geriausia vienintelis šūvis. Tik pradėjęs kovoti abejose žaidimuose, gana sunkiai pripratau prie didelio pelės jautrumo, tačiau kiek labiau apšilus, <i>DeathAdder</i> tiesiog lipte prilipo prie delno visai dienai. Žaisti su šiuo peliuku vienas malonumas! Tiek klavišų spustelėjimai, tiek nežymūs judesiai žvelgiant priešui į akis pro optinį taikiklį žaidime buvo atkuriami greitai ir tiksliai, be jokių trikdžių. Masinėse <i>Quake</i> skerdynėse, kuriose staigūs apsisukimai yra bene esminis veiksmas lemiantis dar vieną sumedžiotą „fragą“, <i>Razer</i> gaminys taip pat neapvylė ir žaisti su juo buvo komfortiška bei efektyvu. Verta pažymėti, kad pelė itin gerai slysta paviršiumi dėl tefloninių padų įtaisytų jos apačioje, nors naudojant kiek grubesnio paviršiaus kilimėlį jaučiama minimali trintis. </p>
<p>Po kelių savaičių džiaugsmo, pripratus prie naujosios pelės, nusprendžiau pažaisti ir su savąja, labiau į bendresnio naudojimo nišą taikyta <i>Logitech MX1000</i> lazerine pele. Galiu pasakyti tik tiek, kad ilgai netrukus delne vėl atsidūrė <i>DeathAdder</i> ir produkto testavimas tesėsi toliau – netgi lazerinės technologijos privalumai bei inovatyvi ergonomika negalėjo nustelbti tikslios <i>Razer</i> infraraudonųjų spindulių optikos, patogumo bei plačių konfigūracijos galimybių.</p>
<p><b>Išvados</b></p>
<p><i>Razer DeathAdder</i> – geriausia kada nors mano rankose laikyta pelė, kuo puikiausiai tinkanti užkietėjusiems kompiuterinių žaidimų fanams. Jokio diskomforto, veikimo sutrikimų ar papildomų nesklandumų viso naudojimosi laikotarpiu nepatyriau ir drąsiai rekomenduoju įsigyti šį daiktą ne tik „geimeriui“, bet ir eiliniui vartotojui, vertinančiam pelės ergonomiką ir tikslumą bei kartkartėmis supliekiančiam vieną, kitą CS partiją. Ar vertas šis produktas beveik du šimtus litų siekiančios kainos? Atsakau – tikrai taip. </p>
<p><img src="http://www.technews.lt/upl/Failai/renkasi.png" /></p>
