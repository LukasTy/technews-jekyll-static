---
layout: post
status: publish
published: true
title: RIM investuotojai svarsto kompanijos pardavimo galimybę
author:
  display_name: LaurynasCe
  login: LaurynasCe
  email: LaurynasCe@gmail.com
  url: ''
author_login: LaurynasCe
author_email: LaurynasCe@gmail.com
wordpress_id: 5926
wordpress_url: http://localhost/site/new/rim_investuotojai_svarsto_kompanijos_pardavimo_galimybe/
date: '2011-09-08 00:28:33 +0300'
date_gmt: '2011-09-08 00:28:33 +0300'
categories:
- Naujienos
---
<p>„Research in Motion“ bendrovei šiuo metu ne pats geriausias metas, nes „Blackberry“ išmanieji telefonai praranda savo populiarumą, o „Blackberry Playbook“ planšetės pardavimai taip pat stringa. Dėl to dalį RIM kompanijos valdanti finansinė grupė šios bendrovės direktorių valdybai pateikė siūlymą parduoti kompaniją ar bent jau išparduoti savo valdomus patentus siekiant pakelti RIM akcijų kainas.</p>
<p>„Bloomberg“ praneša, jog „Jaguar Financial Corp“ siūlo RIM valdybai perimti kompaniją iš divejų vadovų, Mike Lazaridis bei Jim Balsillie, ir suburti komitetą, kuris apsvarstytų šias galimybes. „Jaguar Financial Corp“ tikina turinti bendraminčių, kurie valdo 5 proc. RIM akcijų, tačiau neatskleidžia kokia RIM dalis priklauso pačiai kompanijai.</p>
<p>RIM stebėjo smukusius „Blackberry“ pardavimus, kuriuos lėmė populiarėjantys „Android“ OS paremti išmanieji telefonai bei, žinoma, iPhone telefonai. Liepos gale kompanija pranešė atleidžianti 2000 darbuotojų. Kompanija pasikliovė naujų išmaniųjų telefonų su QNX operacine sisitema pasirodymu, tačiau jų teks palaukti bent iki 2012 pradžios. „Jaguar Financial Corp“ generalinis direktorius Vic Alboini sakė: „Negali sudėti visų kiaušinių į vieną krepšį.“ RIM atstovai atsisakė komentuoti šį pasisakymą apie dabartinę RIM strategiją.</p>
