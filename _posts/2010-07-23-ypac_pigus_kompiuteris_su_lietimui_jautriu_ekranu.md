---
layout: post
status: publish
published: true
title: Ypač pigus kompiuteris su lietimui jautriu ekranu
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4955
wordpress_url: http://localhost/site/new/ypac_pigus_kompiuteris_su_lietimui_jautriu_ekranu/
date: '2010-07-23 22:47:31 +0300'
date_gmt: '2010-07-23 22:47:31 +0300'
categories:
- Naujienos
---
<div class="imgright"><img src="http://t3.gstatic.com/images?q=tbn:VRJvflSyxQaq2M:http://olpc.com/pics/olpc-xo-4.jpg"  /></div>
<p>Indijoje buvo pristatytas pigiausias pasaulyje nešiojamasis kompiuteris, kainuojantis 35 JAV dolerius ir turintis lietimui jautrų ekraną. Toks įrenginys bus skirtas švietimo tikslams vienoje iš sparčiausiai besivystančių pasaulio valstybių. Pasak Kapil Sibal, žmogiškųjų išteklių vystymo ministro (pasirodo indai turi netgi tokį), netrukus bus pradėtos diskusijos su pasauliniais gamintojais dėl masinės šio kompiuterio produkcijos.</p>
<p>„Mes jau pasiekėme lygį, kuris leidžia motinininę plokštę, centrinį lustą, tinklo įrangą, atmintį, ekraną ir likusius komponentus gaminti už 35 JAV dolerius“, - sakė minėtasis ministras spaudos konferencijos metu. Toks lietimui jautrų ekraną turintis įrenginukas bus tiekiamas su PDF skaitytuvu, interneto naršyklėmis bei komunikacijos programomis, o vartotojas turės galimybę įsidiegti ir kitą sau reikalingą įrangą.</p>
<p>Kol kas šis pigus modelis dar nepasiekė savo finalinės stadijos, kai bus galima tiksliau kalbėti apie konkrečius komponentus. Tačiau jau dabar panašu, kad šios idėjos įgyvendinimas yra sėkmingesnis, nei daug kartų mūsų aprašinėto OLPC. Tuo tarpu projekto iniciatoriai tikisi, kad po kurio laiko savikainą bus galima sumažinti iki 20, o gal net ir 10 JAV dolerių.</p>
