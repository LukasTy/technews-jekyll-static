---
layout: post
status: publish
published: true
title: Svarbiausi įvykiai PC technologijų pasaulyje 2011 metais
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6234
wordpress_url: http://localhost/site/new/svarbiausi_ivykiai_pc_technologiju_pasaulyje_2011_metais/
date: '2011-12-27 15:32:19 +0200'
date_gmt: '2011-12-27 15:32:19 +0200'
categories:
- Naujienos
---
<div class="imgright"><img src="http://technews.lt/upload/CPUINTELI72600K.jpg"  /></div>
<p>Ne, tai nebus ilgas straipsnis, nes mes  tiesiog trumpai apžvelgsime prabėgusius metus ir, žinoma, išskirsime svarbiausius įvykius. Galbūt ką nors ir praleidome, tačiau vis vien norime, jog apklausoje nuspręstumėte, kuris įvykis 2011 buvo svarbiausias.</p>
<p><b>Sausis: Naujieji Intel Sandy Bridge procesoriai</b></p>
<p>Vienas iš svarbiausių įvykių praėjusių metų pradžioje buvo sausio devintąją dieną pasirodę Intel Sandy Bridge procesoriai pagaminti pažangiu 32nm technologiniu procesu. Jie buvo ne tik ypač spartūs, tačiau ir pirmieji aukštos klasės procesoriai su integruotu grafiniu branduoliu.</p>
<p><b>Sausis: Intel P67 pagrindinių plokščių problemos</b></p>
<p>Intel Sandy Bridge procesoriai buvo tikrai puikūs, tačiau kartu su jais išėjusios pagrindinės plokštės su P67 lustų rinkiniu tapo tikra katastrofa. Atsitiko taip, jog daugelis iš jų buvo brokuotos ir gana ilgą laiką turėjome laukti B3 revizijos, kad jos ir vėl pasirodytų prekyboje.</p>
<p><b>Kovas: Pasirodė Apple iPad 2 planšetinis kompiuteris</b></p>
<p>Nėra jokio skirtumo, jūs mylite Apple ar šios kompanijos tiesiog nekenčiate, bet pasirodęs antrosios kartos Apple planšetinis iPad 2 buvo tiesiog graibstomas nuo lentynų. Jis pasižymėjo dviejų branduolių 1GHz procesoriumi, buvo plonesnis ir lengvesnis už pirmtaką.</p>
<p><center><br /><img src="http://technews.lt/upload/apple-ipad-2-3.jpeg" /><br /></center></p>
<p><b>Birželis: Duke Nukem Forever žaidimas</b></p>
<p>Prie svarbiausių PC technologijų įvykių pasaulyje mes priskiriame ir žaidimus, o vienas iš jų nusipelnęs vietos mūsų sąraše yra Duke Nukem Forever. Nors jis ir nesulaukė kritikų liaupsių, tačiau faktas, jog jis pagaliau pasirodė praėjus 14 metų nuo anonso, nudžiugino ne vieną.</p>
<p><b>Rugsėjis: Potvyniai Tailande ir HDD kainos</b></p>
<p>Apie tai vis kalbama, kalbama ir kalbama, tad nėra ko ir pridurti. Potvyniai, kurie Tailande prasidėjo vasaros pabaigoje, tiesiogine šio žodžio prasme užtvindė kietųjų diskų gamintojų gamyklas bei pakėlė kietųjų diskų kainas į tikrų tikriausias aukštumas.</p>
<p><b>Spalis: Apple įkūrėjo Styvo Jobso mirtis</b></p>
<p>Internete jau kuris laikas sklandė gandai, jog Apple įkūrėjui Styvui Jobsui atsinaujino liga ir jis sunkiai serga, tačiau tenka pripažinti, kad jo mirtis spalio penktąją dieną buvo gana netikėta žinia. Ji sukrėtė visą industriją, o pagarbą jam išreiškė net toks asmuo kaip JAV prezidentas Barackas Obama.</p>
<p><b>Spalis: AMD FX serijos procesoriai</b>
<div class="imgright"><img src="http://technews.lt/upload/AMD_FX_Bulldozer_Box_BE_689.jpg"  /></div>
<p>Vienas iš labiausiai lauktų technikos entuziastų įvykių buvo AMD FX serijos procesorių, kurie yra pagrįsti nauja Bulldozer architektūra, pasirodymas. Visgi jų spartos rezultatai nebuvo ypač geri ir tai greičiau tapo ne metų sensacija, o dideliu nusivylimu.</p>
<p><b>Lapkritis: Žaidimai Modern Warfare 3 ir Battlefield 3</b></p>
<p>Norom, ar nenorom spalio pabaiga ir lapkričio pradžia buvo tikra šventė pirmojo asmens šaudyklių mėgėjams. Tiek Battlefield 3, tiek ir Modern Warfare 3 buvo parduodami tiesiog puikiai, o pastarasis žaidimas netgi pagerino keletą rekordų pramogų industrijoje iš finansinės pusės.</p>
<p><b>Gruodis: Netikėtas AMD Radeon HD 7970 pasirodymas</b></p>
<p>Ilgą laiką AMD mums žadėjo ypač pažangiu 28nm technologiniu procesu pagrįstus grafinius posistemius pristatyti dar šiais metais ir savo pažadą ištesėjo, tačiau tik iš dalies. AMD netikėtai gruodžio pabaigoje pristatė Radeon HD 7970 vaizdo posistemį, kuris pasirodė puikiai.</p>
<p><img src="http://technews.lt/upload/hd7970.jpg" /></p>
