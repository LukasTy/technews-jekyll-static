---
layout: post
status: publish
published: true
title: BitFenix kompiuterio korpusas Colossus Window
author:
  display_name: ZigZag
  login: ZigZag
  email: edmundas.v@hotmail.lt
  url: ''
author_login: ZigZag
author_email: edmundas.v@hotmail.lt
wordpress_id: 5646
wordpress_url: http://localhost/site/new/bitfenix_kompiuterio_korpusas_colossus_window/
date: '2011-03-04 09:28:41 +0200'
date_gmt: '2011-03-04 07:28:41 +0200'
categories:
- Korpusai
- Apžvalgos
---
<p>Šį kartą apžvelgsime Lietuvoje bei pasaulyje dar mažai kam žinomo gamintojo BitFenix produkciją. Šiandien Jūsų dėmesiui žaidėjams bei kompiuterių entuziastams skirtas, gana brangus kompiuterio korpusas iš minėtų BitFenix vardu Colossus Winow.</p>
<p><b>Turinys:</b></p>
<p><b>Apie gamintoją ir korpuso specifikacijos</b><br />
<br /><b>Pakuotė ir komplektacija</b><br />
<br /><b>Korpuso išvaizda</b><br />
<br /><b>Korpuso vidus ir įrengimo darbai</b><br />
<br /><b>Testai</b><br />
<br /><b>Išvados</b></p>
<p><b>Apie gamintoją ir korpuso specifikacijos</b></p>
<p>Kaip jau minėjau, BitFenix nėra labai žinoma ne tik Lietuvoje, bet ir visame pasaulyje. Ši kompanija yra naujokė, darbą pradėjo tik 2010 metais, tačiau jų komanda sudaro žmonės jau ne pirmus metus dirbantys IT srityje. BitFenix gamina kompiuterių korpusus, kompiuterių modingo elementus. O šį kartą kompanija, tiksliau jų platintojai Caseking.de, mums pateikė vieną iš jų gaminių – pilno bokšo (angl. Full Tower) tipo korpusą Colossus Window. Lentelėje galite pamatyti šio gaminio specifikacijas.</p>
<p><img src="http://technews.lt/upload/prima_lenteleg.jpg" /></p>
<p><b>Pakuotė ir komplektacija</b></p>
<p>Šis korpusas Europoje kainuoja apie 140 eurų (480 litų). Taigi, mano manymu, perkant gaminį už tokią kainą, viskas, pradedant nuo pakuotės ir baigiant pačiu korpusu, turėtų būti puiku. Tačiau pakuotė atrodo labai pigiai. Paprastas, rudas kartonas, juodos spalvos piešiniai ant šonų. Priekinėje pakuotės pusėje – didelis, juodas BitFenix logotipas. Galinėje pakuotės dalyje galime pamatyti korpuso atvaizdus iš visų pusių. Šoninėse pakuotės dalyse pamatysite lenteles su korpuso specifikacijomis. Atidarius dėžę randame korpusą įvilktą į politeleninį maišą ir įtvirtintą putplasčio plokštėse, kad pervežant prekė nejudėtų dėžėje. Bendrai paėmus, įpakavimas nėra kažkuo įypatingas, tačiau atvirkščiai, kiek skurdokas.</p>
<p><a class="ns" href="http://technews.lt/upload/dezepriekis.JPG">
<div class="imgright"><img src="http://technews.lt/upload/dezepriekism.JPG"  /></div>
<p></a><a class="ns" href="http://technews.lt/upload/dezesonas.JPG"><br /><img src="http://technews.lt/upload/dezesonasm.JPG" /><br /></a></p>
<p>Komplektacija taip pat nėra kažkuo išsiskirianti. Daugybė varžtų, juostelės laidų suveržimui, lipnūs laikikliai, skirti laidų sutvarkymui, priekinės panelės perėjimas į 3.25 colio dydį, garsiakalbįs pagrindinei plokštei bei vartotojo vadovas. Tiesa, korpuse jau yra sujungti laidai skirti prie pagrindinės plokštės prijungti USB bei Audio jungtis, esančias korpuso išorėje. Vartotojo vadovas taip pat kiek skurdus, pradedančiajam būtų sunku juo vadovaujantis pilnai paruošti korpusą veikimui. Perkant korpusą už tokią kainą, komplektacijoje norėčiau rasti ir maitinimo šaltinį, tačiau jo čia nėra. Visgi tai nebus problema technikos entuziastams.</p>
<p><a class="ns" href="http://technews.lt/upload/komplektacija1.JPG">
<div class="imgright"><img src="http://technews.lt/upload/komplektacija1m.JPG"  /></div>
<p></a><a class="ns" href="http://technews.lt/upload/komplektacija2.JPG"><br /><img src="http://technews.lt/upload/komplektacija2m.JPG" /><br /></a></p>
<p><b>Korpuso išvaizda</b></p>
<p>Pirmiausia, kas užkliuvo, tai korpuso dydis. Jis yra išties didelis. Žinoma, nėra ko stebėtis – juk tai pilno bokšo tipo korpusas, kuriame vietos bus per akis. BitFenix gaminio dizainas – išskirtinis. Žinoma, galbūt toks futuristinis dizainas patiks ne kiekvienam. Korpuso šone yra skaidrus, tamsintas langas, pro kurį matosi pagrindinė plokštė be kiti kompiuterio komponentai. Stiklo apačioje yra BitFenix kompanijos logotipas. Taip pat lange yra paruošta vieta įrengti ventiliatoriui. </p>
<p><a class="ns" href="http://technews.lt/upload/CIMG1813.JPG">
<div class="imgright"><img src="http://technews.lt/upload/CIMG1813m.JPG"  /></div>
<p></a><a class="ns" href="http://technews.lt/upload/CIMG1811.JPG"><br /><img src="http://technews.lt/upload/CIMG1811m.JPG" /><br /></a></p>
<p>Kitas korpuso šonas – įprastas, kaip ir visuose korpusuose, jokių įmantrybių. Visgi labiausiai išsiskiria korpuso priekis. Visų pirma matome masyvias dureles, kurios yra nudažytos, kaip ir visas korpusas, juoda, matine spalva. Ant durelių yra išpjautas BitFenix logotipas bei 5 juostos. Pastarosios yra padengtos baltu plastiku, o jų viduje yra įmontuoti LED diodai, kurie žalia spalva apšviečia korpuso priekį. LED diodų apšvietimas gana padorus, švieselės puikiai matosi ir dienos metu.</p>
<p><a class="ns" href="http://technews.lt/upload/priekis.JPG">
<div class="imgright"><img src="http://technews.lt/upload/priekism.JPG"  /></div>
<p></a><a class="ns" href="http://technews.lt/upload/sviecianti.JPG"><br /><img src="http://technews.lt/upload/svieciantim.JPG" /><br /></a></p>
<p>Atidarius dureles matome vietas skirtas 5.25 colių įrenginiams. Jei vieta nenaudojama, ji yra uždengiama juodu metaliniu tinkleliu. Virš šių grotelių randame spynelę skirtą užrakinti viršuje esančiam skyriui. Tiesa, apie jį pakalbėsime kiek vėliau. Priekinės korpuso dalies apačioje rasime išties didelį, 230 mm skersmens ventiliatorių. Jis taip pat yra apšviestas žaliais LED diodais. Tie patys diodai apšviečia ir korpuso vidų bei jame esančius komponentus. Korpuso viršuje randame dar vieną LED diodais apšviestą 230mm skersmens ventiliatorių, skirtą ištraukti karštą orą esanti korpuso viduje. Jo viršus uždengtas metalinėmis grotelėmis. </p>
<p>Šalia ventiliatoriaus randame skyrelį, apie kurį minėjau ankščiau. Atidarius dureles pamatome kompiuterio įjungimo, perkrovimo, LED diodų išjungimo/įjungimo mygtukus, keturias USB, mikrofono, garso bei eSATA jungtis bei šiek tiek laisvos vietos pasidėti USB atmintinėms, išoriniam diskui ar kam tik panorėsite. Toks įjungimo/perkrovimo mygtukų išdėstymas man kiek nepatiko. Norint įjungti  ar perkrauti kompiuterį, būtina atsidaryti šį skyrelį esantį korpuso viršuje, o norint jį atidaryti, teks atverti ir priekines korpuso duris, taigi tai gali būti kiek nepatogu, ypač jei korpusas yra laikomas po stalu. Norėtųsi pagrindinius, labiausiai reikalingus mygtukus rasti patogioje, lengvai pasiekiamoje vietoje. P</p>
<p>Prijungus kokį nors įrenginį prie skyrelyje esančių USB jungčių, laidus bus galima paslėpti gamintojo padarytuose grioveliuose esančiuose korpuso priekinėje dalyje. Korpuso galas beveik niekuo neišsiskiriantis iš kitų panašių kompiuterių korpusų. Gamintojas pasirūpino vartotojais, naudojančiais skystą kompiuterio komponentų aušinimą, tačiau tai suprantama - čia juk žaidėjams ir entuziastams skirtas gaminys. Galinėje dalyje yra įrengtos keturios specialios angos, skirtos išvedžioti aušinimo vamzdelius. Yra paruošta vieta įrengti ir dar viena ventiliatorių, o korpusas pagamintas gana kokybiškai, negirgžda. Ant juodos matinės spalvos nelieka pirštų antspaudų.</p>
<p><a class="ns" href="http://technews.lt/upload/galas.JPG">
<div class="imgright"><img src="http://technews.lt/upload/galasm.JPG"  /></div>
<p></a><a class="ns" href="http://technews.lt/upload/skyles.JPG"><br /><img src="http://technews.lt/upload/skylesm.JPG" /><br /></a></p>
<p><b>Korpuso vidus ir įrengimo darbai</b></p>
<p>BitFenix korpuso vidus man paliko išties neblogą įspūdį. Pirmas į akis krentantis dalykas atidarius - daug vietos. Į šį korpusą puikiai tilps netgi patys didžiausi procesoriaus aušintuvai ar panašūs dideli komponentai, kaip kad entuziastams skirtos praplėstos pagrindinės plokštės. Pagrindinė plokštė, tuo tarpu, prie korpuso tvirtinama varžtais, kurie įeina į komplektaciją. Patiko ir tai, jog žmonėms, pirmą kartą susirenkatiems kompiuterį, viduje  yra į metalą įspausti paaiškinimai, kurioje vietoje, kokio tipo pagrindinė plokštė tvirtinasi. Taigi prisukti pagrindinę plokštę prie korpuso turėtų pavykti ir visai mažai žinančiam apie tokius darbus.</p>
<p>Plokštės, jungiamos į pagrindinę plokštę prie korpuso, tvirtinamos be varžtų. Tam skirti specialūs laikikliai, kurie tvirtai prispaudžia plokštes. Kietieji diskai, CD/DVD grotuvai ir panašūs kompiuterio komponentai į korpusą įtvirtinami taip pat ne varžtais, o specialiais bėgiais tiesiog įstumiami į tam skirtą nišą. Tiesa, jei nepasitikite tokiu tvirtinimu, galima papildomai prisukti ir varžtus. Dar vienas vidaus išplanavimo elementas, kuris patiko, yra tas, jog kietieji diskai išimami pro šoną, o ne pro priekį. Taip sutaupoma dar daugiau vietos korpuso viduje. Maitinimo šaltinis yra montuojamas apačioje, o tai daugiau nei įprasta. Kaip jau minėjau ankščiau, korpuso aušinimui yra skirti du 230 mm skersmens ventiliatoriai. </p>
<p>Norėčiau pastebėti, kad ventiliatoriai esantys priekinėje sienoje ypač pasitarnauja vėsinant kietuosius diskus. Tai ypač pravers turintiems daug HDD kaupiklių. Ant kiekvieno iš ventiliatorių yra uždėti filtrai, saugantys nuo dulkių, kurios gali patekti iš aplinkos. Taip pat Colossus Window patiks tiems, kas mėgsta tvarką kompiuterio viduje. Šalia motininės plokštės yra įrengtos specialios angos, tad ruošiant korpusą nuolatiniam naudojimui, laidus galima pravesti pro galinę sieną. Taip pat laidų tvarkymui galima panaudoti komplekte esančias juosteles suveržimui, laidų laikiklius. Tad, jei yra noras, korpuso vidų galima padaryti išties tvarkingą.</p>
<p><a class="ns" href="http://technews.lt/upload/vidus_suplokste.JPG">
<div class="imgright"><img src="http://technews.lt/upload/vidus_suplokstem.JPG"  /></div>
<p></a><a class="ns" href="http://technews.lt/upload/vidus_tuscias.JPG"><br /><img src="http://technews.lt/upload/vidus_tusciasm.JPG" /><br /></a></p>
<p><a class="ns" href="http://technews.lt/upload/ventiliatorius2.JPG">
<div class="imgright"><img src="http://technews.lt/upload/ventiliatorius2m.JPG"  /></div>
<p></a><a class="ns" href="http://technews.lt/upload/fiksatoriai.JPG"><br /><img src="http://technews.lt/upload/fiksatoriaim.JPG" /><br /></a></p>
<p><b>Testai </b></p>
<p>Taigi, pilnai įrengus korpusą, norėjosi kuo greičiau išbandyti jo veikimą, aušinimo efektyvumą. Norėjosi pažiūrėti, ką gali du didelio skersmens ventiliatoriai. Temperatūra buvo matuojama palikus kompiuterį veikti apie valandą ramybės būsenoje. Lyginome tai, kaip kompiuterio komponentai aušinama su įjungtais, ir kaip su išjungtais dvejais minėtais ventiliatoriais.</p>
<p>Bandymų sistema:</p>
<p>• Centrinis procesorius: AMD Athlon 64 X2 6000+ 3.0GHz<br />
<br />• Pagrindinė plokštė: Asus M2N-E SLI<br />
<br />• Vaizdo plokštės: AMD Radeon HD 4850<br />
<br />• Procesoriaus aušintuvas: Arctic Cooling Alpine 64 GT<br />
<br />• Darbinė atmintis: Apacer 2GB DDR2 800MHz<br />
<br />• Maitinimo blokas: Fortron 700W</p>
<p><img src="http://technews.lt/upload/temp_lentele.jpg" /></p>
<p>Diagramoje galite pamatyti kompiuterio komponentų  temperatūras veikiant ir neveikiant ventiliatoriams. Kaip matote, šių aušintuvų pagalba išties nemaža ir temperatūros yra pastebimai mažesnės jiems veikiant. Tačiau testuojant korpusą su įjungtais ventiliatoriais pastebėjau gana nemažą minusą. Nors aušinimo rezultatai ir stebino, tačiau du dideli ventiliatoriai skleidė gana didelį tirukšmą. Tai įtakojo ne tik patys ventiliatoriai, bet ir virš jų esančios metalinės grotelės. Oras pučiamas pro jas taip pat prideda šiokį tokį triukšmą</p>
<p><b>Išvados</b></p>
<p>Taigi baigdamas norėčiau pasakyti, kas man patiko ar nepatiko šiame korpuse. Visų pirma – kaina. Šio korpuso pirkti Lietuvoje neradau, tad greičiausias būdas jį įsigyti tautiečiams – internetinės parduotuvės. O ten jis išties nepigus. Pigiausiai man jį pavyko rasti už 139 eurus. Taip pat kainuos pristatymo išlaidos, taigi susidaro gana nemaža suma. O už korpusą mokėti apie 150 eurų, tenka pripažinti, gali ne kiekvienas.</p>
<p>Dar viena labai nepatikusi korpuso savybė – ventiliatorių skleidžiamas triukšmas. Pastarasis buvo išties nemažas. O daugiau didelių trūkumų aš neradau. Nenuobodus dizainas, puikios aušinimo savybės, plačios laidų paslėpimo galimybės, daugybė vietos korpuso viduje. Ko daugiau reikia puikiam korpusui? O ar mokėtumėte už šį korpusą beveik 500 litų, ar pasirinktumėte konkurentų pigesnį gaminį, palieku spręsti Jums. </p>
