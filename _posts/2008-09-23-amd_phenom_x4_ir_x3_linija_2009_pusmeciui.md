---
layout: post
status: publish
published: true
title: AMD Phenom X4 ir X3 linija 2009 pusmečiui
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 2488
wordpress_url: http://localhost/site/new/amd_phenom_x4_ir_x3_linija_2009_pusmeciui/
date: '2008-09-23 14:34:50 +0300'
date_gmt: '2008-09-23 14:34:50 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:vOcSDHll3C8KoM:http://www.hothardware.com/articleimages/Item1057/amd_phenom.jpg" border="1"></div>
<p><br><i>AMD</i> kompanijos grafikos padalinys atsigavo ir jau keletą mėnesių graso konkurentui <i>Nvidia</i> išstūmimu iš rinkos, tačiau rinkoje, kurioje <i>AMD</i> visą savo gyvavimo laikotarpį darbuojasi, lyderiauja kitas centrinių procesorių gamintojas – <i>Intel</i>. Taip, ties serveriams skirtų procesorių rinka jėgos apylygės, tačiau tai nėra didžioji pelno dalis. Staliniams kompiuteriams skirti procesoriai – štai kur reikia pasitempti <i>AMD</i>. Taigi kompanija jau dirba ties 45 nm technologiniu procesu bei ruošia naują lustą kodiniu pavadinimu <i>Deneb</i>.<br />
<br><br />
<br>Į jį kompaniją deda nemenkas viltis. Visų pirma gamintojas mini, kad lyginant su <i>K10</i> architektūra šioje yra keletas pakeitimų, o L3 spartinančioji atmintis bus 300% didesnė nei praeitos kartos 65 nm technologiniu procesu gaminamuose <i>Agena</i> procesoriuose. Taip, šitą mes žinojome, tačiau kokios gi politikos bendrovė imsis su produktų vardinimu? Pasirodo, kad po <i>Phenom X4 9000</i> serijos <i>AMD</i> tęs tolyginį žymėjimą bei pasirinko penkiaženklį numeravimą su x1000 vieneto nukrypimu tarp modelių. Ganėtinai paini numeravimo schema, jei ji iš tiesų bus įgyvendinta.<br />
<br><br />
<br>Taip pat dabar aišku, kad mes turėsime du skirtingus <i>Phenom X4</i> 45 nm variantus. Vieni palaikys DDR2 atmintį bei bus skirti esamamiems AM2 bei AM2+ lizdams, tuo tarpu kiti bus išskirtinai skirti <i>AM3</i> lizdui bei sugebės palaikyti DDR3 dabinę atmintį. Procesoriai turės du 64 bitų atminties kontrolerius, kurie galėjo būti sujungti į vieną 128 bitų atminties sąsają, o galbūt taip norėta padidinti multi-užduočių atlikimo efektyvumą.<br />
<br><br />
<br>Pirmieji du, pasirodysiantys <i>Phenom</i> procesoriai - tai <i>Phenom X4 20350</i>, kuris dirbs 2,8 GHz dažniu, ir <i>Phenom X4 20550</i>, kuris turės 3 GHz dažnį. Abu CPU bus skirti AM2/AM2+ platformoms ir pratęs esamą šių procesorių šeimą skirtą būtent minėtam lizdui. Jie, žinoma, sugebės palaikyti tik DDR2 darbinę atmintį. Jų energijos suvartojimo rodiklis sieks 125 W. Tai yra nemažas pasiekimas lyginant su 65 nm lustais, kurie, turėdami trečdali mažiau L3 spartinančiosios atminties ir 2,6 GHz, „ryja“ 140 W.<br />
<br><br />
<br>Jau kitais metais išvysime pirmuosius <i>AMD</i> procesorius, kurie palaikys DDR3 atmintį bei bus skirti naujajam <i>AM3</i> lizdui. Jų numeracija prasidės nuo 16xxx ir tęsis iki 20xxx. Sparčiausieji procesoriai su <i>Deneb</i> branduoliu turės 8 MB spartinančiosios atminties (4x 512 KB L2 + 6 MB L3) ir visi priklausys 20xxx serijai, tuo tarpu <i>Propus</i> branduolį turintys procesoriai turės vos 2 MB spartinančiosios atminties (4x 512 KB) bei priklausys 16xxx šeimai.<br />
<br><br />
<br>Trijų branduolių procesoriai pasirodys vėliausiai, kitų metų antrajame ketvirtyje. Jų visų energijos suvartojimo reitingas sieks 95 W, o branduolio dažniai svyruos nuo 2,6 iki 2,8 GHz. Visi <i>Heka</i> ir <i>Rana</i> branduolius turintys X3 procesoriai palaikys DDR3 atmintį.<br />
<br><br />
<br><br />
<br></p>
