---
layout: post
status: publish
published: true
title: AMD pristatė 785G lustų rinkinį
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3837
wordpress_url: http://localhost/site/new/amd_pristate_785g_lustu_rinkini/
date: '2009-08-04 20:41:17 +0300'
date_gmt: '2009-08-04 20:41:17 +0300'
categories:
- Naujienos
---
<p>
<br />Mikroprocesorių gamintoja <i>AMD</i> šiandien pristatė naujausią 700 serijos lustų rinkinį <i>785G</i>. Pasak gamintojo, jis turėtų tapti pagrindu naujiems prieinamiems kompiuteriams su AM2+ ar AM3 lizdo procesoriais ir <i>Windows 7</i> operacine sistema.</p>
<p>Naujasis lustų rinkinys yra patobulintas populiariojo 780G variantas. Abu šie šiauriniai tiltai gana panašūs: abu jie pagaminti pagal 55 nm technologinį procesą, abu palaiko 22 PCI Express 2.0 linijas. Didžiausias skirtumas tarp jų pastebimas pažvelgus į integruotą grafikos posistemį. Vietoje <i>Radeon HD3200</i>, kuris yra <i>780G</i>, naudojamas naujesnis <i>HD4200</i>. Spartos atžvilgiu didelių pranašumų jis neturi (tie patys 40 Shader procesoriai ir 500 MHz branduolio dažnis), tačiau <i>HD4200</i> palaiko <i>DirectX 10.1</i> (3200 palaikė 10 versiją), turi iki 1.3 versijos atnaujintą HDMI sąsają bei antros kartos UVD vaizdo iškodavimo varikliuką. Be to, kaip ir plokštės su jau anksčiau pasirodžiusiu <i>790GX</i> lustų rinkiniu, visos pagrindinės plokštės su <i>785G</i> turės ir papildomą DDR2 ar DDR3 128 MB "Sideport" atmintį, skirtą grafikos posistemio reikmėms.</p>
<p>Be to, su 785G oficialiai komplektuojamas <i>SB710</i> lustų rinkinys (kai kurie gamintojai jį jau naudoja ir <i>780G</i> plokštėse). Jis, nors didesnės prievadų gausos ar veikimo spartos ir nesiūlo, tačiau turi "Advanced Clock Callibration" (ACC) funkciją, leidžiančią kai kuriais atvejais <a class="ns" href="http://www.technews.lt/tekstas/Keturi_branduoliai_AMD_Phenom_II_X2_procesoriuose.html;;">atrakinti</a> atjungtus dviejų ar trijų branduolių <i>Phenom II</i> procesorius ir džiaugtis visais keturiais branduoliais.</p>
