---
layout: post
status: publish
published: true
title: Nvidia ir Intel ir toliau nesutaria dėl licencijų
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3074
wordpress_url: http://localhost/site/new/nvidia_ir_intel_ir_toliau_nesutaria_del_licenciju/
date: '2009-02-18 23:14:10 +0200'
date_gmt: '2009-02-18 23:14:10 +0200'
categories:
- Naujienos
---
<div class="imgright"><img src="http://svarke.technews.lt/intel-nvidia-war.jpg" border="1" /></div>
<p>Kurį laiką negirdėjome jokių skambesnių atgarsių iš šių dviejų kompanijų nesutarimo židinio. Atrodė, kad aistros nurimo, kai <i>Intel</i> gavo leidimą su savo <i>X58</i> lustų rinkiniu naudoti SLI, o <i>Nvidia</i> pareiškė, kad lustų rinkinius gamins tik silpnesniems <i>Nehalem</i> architektūros procesoriams. Visgi <i>Intel</i>, atrodo, nėra suinteresuota, jog <i>Nvidia</i> apskritai gamintų lustų rinkinius <i>Nehalem</i> procesoriams, rašo <a class="ns" href="http://www.tcmagazine.com/comments.php?shownews=24712&catid=6">TCMagazine</a>.</p>
<p><i>Intel</i> iškėlė ieškinį kompanijai <i>Nvidia</i>, kuriame teigiama, jog prieš keturis metus pasirašyta sutartis, leidžianti gaminti <i>Nforce</i> lustų rinkinius <i>Intel</i> procesoriams, negalioja naujiems procesoriams su integruotu atminties valdikliu.</p>
<p><i>Nvidia</i> vadovas Jen-Hsun Huang, kaip jau žinome iš <a class="ns" href="http://www.technews.lt/tekstas/Nvidia_pries_Intel.html;;">ankstesnių jo pasisakymų</a>, žodžių kišenėje neieško. <i>Nvidia</i> vadovas tokį Intel žingsnį įvardijo kaip bandymą slopinti naujoves bei apsaugoti blėstantį centrinių procesorių verslą. <i>Nvidia</i> vadovas yra įsitikinęs, jog anksčiau gauta licencija neturi tokių apribojimų, apie kokius kalba Intel, ir kompanija šiuo metu aktyviai kuria lustų rinkinius DMI magistralę naudojantiems <i>Intel</i> procesoriams.</p>
<p>Kaip žinome, <i>Intel</i> metų pabaigoje <a class="ns" href="http://www.technews.lt/tekstas/Intel_pademonstravo_pirmuosius_32_nm_Westmere_procesorius.html;;">pristatys</a> pirmuosius savo procesorius su integruotais grafikos branduoliais, todėl tikrai panašu, jog <i>Intel</i> nėra kupina entuziazmo dėl integruotų grafikos posistemių iš kitų gamintojų pasirodymo.</p>
