---
layout: post
status: publish
published: true
title: EVGA siūlo turėti keturias GTX 480 vaizdo plokštes vienu metu
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4732
wordpress_url: http://localhost/site/new/evga_siulo_tureti_keturias_gtx_480_vaizdo_plokstes_vienu_metu/
date: '2010-04-09 14:01:17 +0300'
date_gmt: '2010-04-09 14:01:17 +0300'
categories:
- Naujienos
---
<div class="imgright"><img src="http://www.part.lt/img/2a9f50bbda6e068c65b0ae29d6955b7974.jpg"  /></div>
<p>Kompanijos nVidia partneris EVGA teigia, kad po vidinių testų sužinota, jog įmanoma sujungti net keturias GeForce GTX 480 vaizdo plokštes vienu metu. Tam buvo panaudota ypač aukštos klasės EVGA pagrindinė plokštė ir specialus SLI jungiklis.</p>
<p>Kaip žinia, nVidia oficialiai savo pranešime spaudai rašė, jog siūlo sujungti net tris GeForce GTX 400 serijos vaizdo plokštes vienu metu. EVGA išradingumas grįstas tuo, jog kompanija panaudojo savo X58 lustu pagrįstą Classified 4-way SLI pagrindinę plokštę, kurioje užtenka vietos šiems keturiems galiūnams. Jiems sujungti panaudotas specialus jungiklis.</p>
<p>Tiesa, EVGA X58 Classified 4-way SLI pagrindinė nėra vienintelė rinkoje, kuri gali palaikyti šiuos keturis galiūnus. Ta pati kompanija taip pat visai neseniai išleido EVGA Classified SR2 pagridinę, kuri taipogi turi keturias PCI-Express 8x jungtis ir specialų jungiklį. EVGA pademonstravo sistemos darbą Unigine Heaven aplikacijoje, tačiau tai viskas.</p>
<p>Tai reiškia, kad jokių pajėgumo duomenų kompanija nenurodė, tačiau mes esame įsitikinę, kad dėl vaizdo tvarkyklių neišbaigtumo, sparta gali būti net mažesnė, nei naudojant dvi tokias vaizdo plokštes. Taip pat nereikėtų maišyti 4-way SLI ir Quad-SLI sujungimų tipų. Nepaisant to fakto, kad abu šie tipai naudoja keturis grafinius lustus, Quad-SLI sistemoje sujungiamos tik dvi vaizdo plokštės, kaip GeForce 9800GX2, GTX 295 ar Asus Mars, o 4-way SLI naudoja net keturis atskirus vaizdo posistemius sujungtus vienu metu.</p>
<p><img src="http://www.part.lt/img/13c39be0e7cc73c6c07de068d1164ef5776.jpg" /></p>
