---
layout: post
status: publish
published: true
title: 'Sumažintas, bet patobulintas: „Be Quiet! Silent Base 600“'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 9273
wordpress_url: http://localhost/site/new/be_quiet_silent_base_600_korpusas/
date: '2016-02-13 17:12:53 +0200'
date_gmt: '2016-02-13 15:12:53 +0200'
categories:
- Korpusai
- Apžvalgos
---
<p style="text-align: justify;">Nors į tylą orientuotų korpusų rinką iš esmės kaip ir valdo „Fractal Design“, pirmasis „Be Quiet!“ korpuso debiutas paliko teigiamą įspūdį. Teigiamai įvertintas „Silent Base 800“ buvo ir kitų užsienio apžvalgininkų. Pajautusi palaikymą iš publikos „Listan“ nusprendė pasiūlyti dar vieną modelį, kuris sukurtas panaudojant tą pačią „Silent Base 800“ bazę. Dėl šios priežasties „Silent Base 600“ tebeturi mažai pakitusius išorinius bruožus, tačiau tapo mažesnis, pigesnis ir įgavo tai, ko labiausiai pasigedome seniau apžvelgtame flagmane. Kas tai?</p>
<p style="text-align: justify;"><img class="aligncenter" style="width: 520px; height: 334px;" src="http://technews.lt/userfiles/SB600computexshowcase.jpg" alt="" /></p>
<p style="text-align: center;"><span style="font-size: 10px;"><em>„Computex 2015“ parodos metu demonstruojami „Silent Base 600“ </em></span></p>
<p style="text-align: justify;"><strong>Pakuotė ir komplektacija </strong></p>
<p style="text-align: justify;">Jokių blizgučių (išskyrus apvalų lipduką, kuris informuoja apie korpuso spalvą) neturinti kartoninė dėžė pasiruošusi suteikti daug svarbios informacijos apie „Silent Base 600“.</p>
<p style="text-align: center;"><a href="http://technews.lt/userfiles/SAM_6760.jpg"><img style="width: 232px; height: 155px;" src="http://technews.lt/userfiles/SAM_6760.jpg" alt="" /> </a><a href="http://technews.lt/userfiles/SAM_6763.jpg"><img style="width: 232px; height: 155px;" src="http://technews.lt/userfiles/SAM_6763.jpg" alt="" /></a></p>
<p>Štai tokio lygio apsauga išėmus korpusą iš jam skirtos dėžės. Aksesuarų dėžutė liko pačio korpuso viduje...</p>
<p style="text-align: center;"><a href="http://technews.lt/userfiles/SAM_6764.jpg"><img style="width: 468px; height: 312px;" src="http://technews.lt/userfiles/SAM_6764.jpg" alt="" /></a></p>
<p>&nbsp;</p>
<p><strong>Specifikacijos</strong></p>
<p style="text-align: center;"><strong><img style="width: 515px; height: 350px;" src="http://technews.lt/userfiles/SB600specs.png" alt="" /></strong></p>
<p style="text-align: justify;"><strong>Žvilgsnis į išorę</strong></p>
<p style="text-align: justify;">Kaip ir „Silent Base 800“, taip ir „Silent Base 600“ korpusą „Listan“ siūlo įsigyti su trijų skirtingų spalvų priekiniu rėmeliu: sidabriniu, oranžiniu arba visiškai juodu. Visi trys variantai galimi ir su šoniniu permatomu langu. Burtų keliu mums pakliuvo oranžinis modelis su akriliniu langu, o tai reiškia, kad triukšmą sugeriančia medžiaga bus padengta tik viena iš dviejų „Silent Base 600“ sienų.</p>
<p style="text-align: center;"><a href="http://technews.lt/userfiles/SAM_6765.jpg"><img style="width: 232px; height: 155px;" src="http://technews.lt/userfiles/SAM_6765.jpg" alt="" /> </a><a href="http://technews.lt/userfiles/SAM_6766.jpg"><img style="width: 232px; height: 155px;" src="http://technews.lt/userfiles/SAM_6766.jpg" alt="" /></a></p>
<p style="text-align: center;"><a href="http://technews.lt/userfiles/SAM_6769.jpg"><img style="width: 232px; height: 155px;" src="http://technews.lt/userfiles/SAM_6769.jpg" alt="" /></a><a href="http://technews.lt/userfiles/SAM_6767.jpg"> <img style="width: 232px; height: 155px;" src="http://technews.lt/userfiles/SAM_6767.jpg" alt="" /></a></p>
<p style="text-align: justify;">„Silent Base 600“ išoriniu dizainu turi daug bendro su seniau tyrinėtu flagmanu. „Listan“ išlaikė minimalizmui artimesnį dizainą, tačiau minėtos šoninės juostos korpusui suteikia gyvybingumo ir neleidžia prisijungti prie kai kam visiškai nuobodžios „Fractal Design“ plėtojamos tematikos. Kadangi tai modelis su langu, vėdinimo anga, kurios prasivėrimą galima reguliuoti, įrengta tik nugarinę motininės plokštės sienelę dengiančiame gaubte.</p>
<p style="text-align: center;"><a href="http://technews.lt/userfiles/SAM_6777.jpg"><img style="width: 232px; height: 155px;" src="http://technews.lt/userfiles/SAM_6777.jpg" alt="" /> </a><a href="http://technews.lt/userfiles/SAM_6780.jpg"><img style="width: 232px; height: 155px;" src="http://technews.lt/userfiles/SAM_6780.jpg" alt="" /></a></p>
<p style="text-align: justify;">Labiausiai į akis krinta dvi atliktos korekcijos: „Silent Base 600“ neteko pridedamų kojų, todėl vizualiai gerokai sužemėjo, o I/O panelė iš viršaus buvo perkelta į viršutinės ir priekinės dalies sandūrą. Čia 45<sup>o</sup> kampu pakreiptos keturios jungtys (2x USB 2.0 / 2x USB 3.0) bei lizdai ausinėms ir mikrofonui. Įjungimo/išjungimo ir perkrovimo mygtukai liko viršuje. Šiek tiek pasikeitė ir šoninių juostų dizainas bei viršutinio gaubto forma. Dabar jo centrinė dalis yra įgaubta. Dėl to „Silent Base 600“ įgauna dar šiek tiek papildomo aštrumo.</p>
<p style="text-align: center;"><a href="http://technews.lt/userfiles/SAM_6773.jpg"><img style="width: 232px; height: 155px;" src="http://technews.lt/userfiles/SAM_6773.jpg" alt="" /> </a><a href="http://technews.lt/userfiles/SAM_6783.jpg"><img style="width: 232px; height: 155px;" src="http://technews.lt/userfiles/SAM_6783.jpg" alt="" /></a></p>
<p style="text-align: justify;">Priekinėje dalyje skirtumų ęsti ir daugiau. Už atidaromų durelių randame tuos pačius dangteliais pridengtus tris 5,25“ stalčius, bet atsiradęs ir trijų padėčių slankiklis, valdantis į „Silent Base 600“ sustatytus gamyklinius ventiliatorius. Šios savybės labai pasigedome apžvelgdami „Silent Base 800“. Dar vienas skirtumas tas, jog „Silent Base 600“ neturi atverčiamų apatinių durelių, už kurių galima pasiekti ne tik dulkių filtrą, bet ir pačius ventiliatorius. Norint pačiupinėti integruotus ventiliatorius teks nuimti visą priekinį gaubtą, tačiau dulkių filtro pasiekimas apsunkintas netapo. Jis lengvai ištraukiamas iš tarpo tarp išorinės sienelės ir vieno 140 mm „Silent Wings 2“ ventiliatoriaus.</p>
<p style="text-align: center;"><a href="http://technews.lt/userfiles/SAM_6774.jpg"><img style="width: 232px; height: 155px;" src="http://technews.lt/userfiles/SAM_6774.jpg" alt="" /> </a><a href="http://technews.lt/userfiles/SAM_6775.jpg"><img style="width: 232px; height: 155px;" src="http://technews.lt/userfiles/SAM_6775.jpg" alt="" /></a></p>
<p style="text-align: justify;">Galinėje dalyje pokyčių beveik nėra – daugkartiniais dangteliais uždengti septyni išplėtimo lizdai. Tiesa, „Silent Base 600“ dugnas išplanuotas kiek kitaip. Masyvus dulkių filtras tiesiogiai ribojasi su išore, kai į „Silent Base 800“ sumontuotas maitinimo šaltinis turėjo orą pasiimti per galinėje dalyje paliktas perforacijas, o pačio dulkių filtro sąlytis su išore buvo minimalus.</p>
<p style="text-align: center;"><a href="http://technews.lt/userfiles/SAM_6771.jpg"><img style="width: 232px; height: 155px;" src="http://technews.lt/userfiles/SAM_6771.jpg" alt="" /> </a><a href="http://technews.lt/userfiles/SAM_6781.jpg"><img style="width: 232px; height: 155px;" src="http://technews.lt/userfiles/SAM_6781.jpg" alt="" /></a></p>
<p>&nbsp;</p>
<p><strong>Žvilgsnis į vidų </strong></p>
<p style="text-align: justify;">Atidarius korpusą, akys pirmiausiai pakrypsta į oranžinės spalvos kabelių permetimo angas dengiančias gumas. Džiugu matyti lengviau montuojamą pagrindinę plokštę leidžiančią išcentruoti pakylą ir gumines rankoves įvilktus vidinius laidus.</p>
<p style="text-align: center;"><a href="http://technews.lt/userfiles/SAM_6788.jpg"><img style="width: 468px; height: 312px;" src="http://technews.lt/userfiles/SAM_6788.jpg" alt="" /></a></p>
<p style="text-align: center;"><a href="http://technews.lt/userfiles/SAM_6791.jpg"><img style="width: 468px; height: 312px;" src="http://technews.lt/userfiles/SAM_6791.jpg" alt="" /></a></p>
<p style="text-align: justify;">„Listan“ iš „Silent Base 600“ atėmė vieną iš dviejų HDD narvų. Likusysis gali vienu metu priimti tris 3,5“ kietuosius diskus ir turi dedikuotą vietą 2,5“ SSD kaupikliui. Atsiradus poreikiui narvas gali būti pakabintas aukščiau arba visai išimtas. Perkėlus specialų kronšteiną į 5,25“ stalčių, paskui jį gali iškeliauti ir HDD narvas  – tokiu būdu „Silent Base 600“ priekyje atsiranda teorinė galimybė sumontuoti 240 mm radiatorių arba turėti absoliučiai netrugdomą oro cirkuliaciją link svarbiausių komponentų.</p>
<p style="text-align: center;"><a href="http://technews.lt/userfiles/SAM_6806.jpg"><img style="width: 232px; height: 155px;" src="http://technews.lt/userfiles/SAM_6806.jpg" alt="" /> </a><a href="http://technews.lt/userfiles/SAM_6814.jpg"><img style="width: 232px; height: 155px;" src="http://technews.lt/userfiles/SAM_6814.jpg" alt="" /></a></p>
<p style="text-align: center;"><a href="http://technews.lt/userfiles/SAM_6812.jpg"><img style="width: 232px; height: 155px;" src="http://technews.lt/userfiles/SAM_6812.jpg" alt="" /> </a><a href="http://technews.lt/userfiles/SAM_6816.jpg"><img style="width: 232px; height: 155px;" src="http://technews.lt/userfiles/SAM_6816.jpg" alt="" /></a></p>
<p style="text-align: justify;">Žemiau masyvios CPU aušintuvų tvirtinimą palengvinančios angos turime du dedikuotus dėklus SSD kaupikliams. Taigi, į „Silent Base 600“ korpusą galima integruoti tris kietuosius diskus ir tris SSD kaupiklius. Visgi yra viena išlyga, kurią sužinosime montuodami komponentus. Atkreipėme dėmesį ar „Listan“ pasistengė ištaisyti „Silent Base 800“ trūkumą – mažą skaičių kilpučių, kurios skirtos zip-ties pagalba surišti kabelius. Deja, situacija nepasikeitė...</p>
<p style="text-align: center;"><a href="http://technews.lt/userfiles/SAM_6798.jpg"><img style="width: 232px; height: 155px;" src="http://technews.lt/userfiles/SAM_6798.jpg" alt="" /></a><a href="http://technews.lt/userfiles/SAM_6795.jpg"> <img style="width: 232px; height: 155px;" src="http://technews.lt/userfiles/SAM_6795.jpg" alt="" /></a></p>
<p>&nbsp;</p>
<p><strong>Suderinamumas su H<sub>2</sub>O radiatoriais </strong></p>
<p><a href="http://technews.lt/userfiles/sb600internal2.jpg"><img class="aligncenter" style="width: 520px; height: 293px;" src="http://technews.lt/userfiles/sb600internal2.jpg" alt="" /></a></p>
<p style="text-align: justify;">Teorinės viltys patalpinti 240/280 mm radiatorių į „Silent Base 600“ priekį sudūžta dėl apačioje HDD narvą laikančio kronšteino, kuris „konfliktuoja“ net su mažesnio 240 mm radiatoriaus kraštais. Dėl šios priežasties priekyje galima montuoti tik 120/140 mm radiatorių, o vienintelė vieta ploniems 240/280 mm radiatoriams - viršuje.</p>
<p style="text-align: center;"><a href="http://technews.lt/userfiles/SAM_6808.jpg"><img style="width: 232px; height: 155px;" src="http://technews.lt/userfiles/SAM_6808.jpg" alt="" /> </a><a href="http://technews.lt/userfiles/SAM_6809.jpg"><img style="width: 232px; height: 155px;" src="http://technews.lt/userfiles/SAM_6809.jpg" alt="" /></a></p>
<p>&nbsp;</p>
<p><strong>Montavimas</strong></p>
<p style="text-align: justify;">Kaip ir „Silent Base 800“ atveju, kilpučių trūkumas skaudžiai patogumui ir estetikai neatsiliepia. Viršuje paliktos vienintelės angos EPS12V kabeliui taip pat pakanka. Net pasinaudojus vienintele kilpute gaubto uždarymas netampa jokia kančia.</p>
<p style="text-align: center;"><a href="http://technews.lt/userfiles/SAM_6794.jpg"><img style="width: 232px; height: 155px;" src="http://technews.lt/userfiles/SAM_6794.jpg" alt="" /></a><a href="http://technews.lt/userfiles/SAM_6830.jpg"> <img style="width: 232px; height: 155px;" src="http://technews.lt/userfiles/SAM_6830.jpg" alt="" /></a></p>
<p style="text-align: center;"><a href="http://technews.lt/userfiles/SAM_6827.jpg"><img style="width: 232px; height: 155px;" src="http://technews.lt/userfiles/SAM_6827.jpg" alt="" /> </a><a href="http://technews.lt/userfiles/SAM_6831.jpg"><img style="width: 232px; height: 155px;" src="http://technews.lt/userfiles/SAM_6831.jpg" alt="" /></a></p>
<p style="text-align: justify;">SSD kaupiklis į jam skirtą dėklą įtvirtinamas smulkių varžtukų pagalba, o HDD iš abiejų šonų apsupamas silikoninių juostų, kurios priveržiamos masyviais varžtais. Tada HDD statomas į bėgius ir jau įstumtas užfiksuojamas elementariu, bet patikimu užraktu. SSD narve atsiduria aukštyn kojomis. Tai kelia šiek tiek nepatogumų bandant iš kitos pusės prijungti SATA maitinimo kabelį, tačiau didžiausia blogybė ta, kad SSD užima HDD vietą, todėl narvas begali talpinti du mechaninius diskus. Visgi retas, kas turės sistemoje daugiau nei vieną SSD kaupiklį, o prioritetinė jo vieta vistiek turėtų tapti zona už motininės plokštės sienelės.</p>
<p style="text-align: center;"><a href="http://technews.lt/userfiles/SAM_6825.jpg"><img style="width: 232px; height: 155px;" src="http://technews.lt/userfiles/SAM_6825.jpg" alt="" /> </a><a href="http://technews.lt/userfiles/SAM_6828.jpg"><img style="width: 232px; height: 155px;" src="http://technews.lt/userfiles/SAM_6828.jpg" alt="" /></a></p>
<p style="text-align: center;"><a href="http://technews.lt/userfiles/SAM_6833.jpg"><img style="width: 468px; height: 312px;" src="http://technews.lt/userfiles/SAM_6833.jpg" alt="" /></a></p>
<p style="text-align: center;"><a href="http://technews.lt/userfiles/SAM_6839.jpg"><img style="width: 468px; height: 312px;" src="http://technews.lt/userfiles/SAM_6839.jpg" alt="" /></a></p>
<p><strong>Testavimas</strong></p>
<p style="text-align: justify;">Visiškai pasyvią sistemą 30 minučių trukmės „Unigine Heaven“ testavimo metu sudarė:</p>
<ul>
<li><strong>Procesorius:</strong> Intel Core i7-4770K (3.5 GHz / Turbo Boost/ HT on) + Prolimatech Megahalems</li>
<li><strong>Pagrindinės plokštė: </strong>Asus Z87 Maximus VI Gene</li>
<li><strong>RAM atmintis: </strong>Patriot Viper 3 DDR3 2x 4 GB 1600 MHz CL9-9-9-24 1T 1.5v</li>
<li><strong>Vaizdo plokštė: </strong>MSI GTX 750 Ti Gaming OC (1085/5400 MHz)</li>
<li><strong>Informacijos kaupikliai:</strong> OCZ Vector 150 240 GB + WD RE3</li>
<li><strong>Maitinimo šaltinis:</strong> Seasonic P-860</li>
</ul>
<p>&nbsp;</p>
<p><strong>Rezultatai </strong></p>
<p style="text-align: center;"><strong><img style="width: 509px; height: 650px;" src="http://technews.lt/userfiles/SB600temps.png" alt="" /></strong></p>
<p style="text-align: justify;">Mus itin domina „Silent Base 600“ palyginimas su kitais dviem korpusais: ant aukštesnio laiptelio statomu „Silent Base 800“ ir tiesioginiu 600-ojo varžovu – „Fractal Design Define R5“.</p>
<p style="text-align: justify;">Pastačius slankiklio padėtį į dešiniausią poziciją „Silent Base 600“ yra visiškai negirdimas, tačiau tai neleidžia sėkmingai pabaigti „Unigine Heaven“ testo prieš tai GTX 750 Ti vaizdo plokštei nepasiekus 100 °C. Privertus korpuso ventiliatorius suktis greičiau (vidurinė slankiklio padėtis) „Silent Base 600“ tampa vos girdimas, bet jau sugeba tinkamai ataušinti pasyviai dirbančią GTX 750 Ti. Lyginant su Define R5, triukšmo emisijos yra identiškos, CPU aušinamas 2 °C efektyviau, bet VGA temperatūra „Be Quiet!“ korpuse užfiksuota 4 °C didesnė. Abiejų korpusų ventiliatoriams leidus suktis maksimaliu režimu paaiškėja, kad GTX 750 Ti aušinama identiškai (delta temp 62 °C), tačiau „Silent Base 600“ dėžėje CPU pasiekė 6 °C mažesnę temperatūrą. Skleidžiamas garsas dar kartą identiškas - ~40 dBA.</p>
<p style="text-align: center;"><img style="width: 518px; height: 379px;" src="http://technews.lt/userfiles/SB600deltatemps.png" alt="" /></p>
<p style="text-align: justify;">Palyginus su „Silent Base 800“ gauname įdomų reiškinį. Nieko stebėtino, kad du priekinius 140 mm (1000 RPM) ventiliatorius ir vieną 120 mm (1500 RPM) galinį turintis 800-asis skleidžia daugiau triukšmo (41.2 vs 40 dBA) už „Silent Base 600“, kuris teturi tik du ir lėčiau besisukančius „Silent Wings 2“ ventiliatorius (1x 140 mm 900 RPM/1x 120 mm 1200 RPM), tačiau keisčiausia tai, kad tiek CPU, tiek VGA delta temperatūros „Silent Base 600“ korpuse gautos mažesnės: atitinkamai 7 ir 4 °C.</p>
<p style="text-align: center;"><img style="width: 518px; height: 289px;" src="http://technews.lt/userfiles/SB600noise.png" alt="" /></p>
<p>&nbsp;</p>
<p><strong>Išvados</strong></p>
<p style="text-align: justify;">Nepaisant to, kad 600 yra mažiau už 800, džiugu, jog „Listan“ nusprendė tai praleisti pro pirštus. Išoriškai 600-asis pasikeitė nežymiai ir kai kas mažesnį panaudotos plastmasės kiekį gali palaikyti netgi pliusu. Iš esmės buvo atimtas tik vienas HDD narvas, vienas priekinis ventiliatorius bei patogus priėjimas prie jo. Vietoje dviejų narvų „Silent Base 600“ turi vieną, vietoje trijų ventiliatorių – du, o norint patekti prie priekinio ventiliatoriaus teks nuiminėti visą priekinį gaubtą. Problema nedidelė – nes dulkių filtras liko pasiekiamas ranka. Tačiau „Listan“ davė „Silent Base 600“ tai, ko taip trūko „Silent Base 800“ – trijų pakopų ventiliatorių valdiklį. Be jo SB 800 ne visai galėjo vadintis „Be Quiet!“ korpusu – norėję virtualios tylos privalėjo naudoti trečios šalies ventiliatorių valdiklį arba ieškotis rezistorių. Savo ruožtu SB 600 pateisins net ir griežčiausius tylos reikalavimus, aišku, aušinimo efektyvumo sąskaita.</p>
<p style="text-align: justify;">Išjudinus ventiliatorius SB 600 nėra linkęs pripažinti ne tik vyresnėlio viršenybę, kurį netikėtai įveikia, bet ir neišsigando „Fractal Design Define R5“. Tai vienas kitas kito verti konkurentai, kurių kone identiškos ne tik triukšmo, bet ir efektyvumo savybės. Panašu, kad R5 korpuse šiek tiek geriau apipučiama VGA zona, o SB 600 korpuse – plotas aplink procesorių. Funkcionalumo požiūriu R5 neturi to, ko neturėtų SB 600. Jei diegiant H<sub>2</sub>O sistemą švediškame egzemplioriuje susidūrėt su problemomis, visiškai tikėtina, kad tokios pačios problemos (ir net didesnės) laukia ir SB 600 korpuse. Jei nepavyko norimoje R5 vietoje suveržti PSU kabelius, tai to nepavyks padaryti ir identiškoje SB 600 vietoje. Tačiau SB 600 turi vieną svarų kozirį – nenuobodžią išvaizdą, kuri tuo pačiu varijuoja tarp negriežto minimalizmo ir neperdėto jaunatviškumo. „Silent Base 600“ ar Define R5 už tuos pačius <span style="background-color: #add8e6;"><a href="http://www.skytech.lt/search.php?keywords=silent+base+&amp;x=0&amp;y=0&amp;search_in_description=0"><em>105 eurus</em></a></span>? Atviras klausimas Tau.</p>
<p><em>Privalumai: </em></p>
<ol>
<li>Gera surinkimo kokybė;</li>
<li>Paaštrintas minimalistinis išorės dizainas;</li>
<li>Aušinimo efektyvumu ir garso emisijomis nenusileidžiama konkurentams;</li>
<li>Patogus montavimas ir švara;</li>
<li>Integruotas ventiliatorių valdiklis;</li>
<li>Integruoti du „Pure Wings 2“ ventiliatoriai;</li>
<li>Talpina &gt;400 mm ilgio vaizdo plokštes ir 170 mm aukščio CPU aušintuvus;</li>
<li>Dulkių filtrai ant visų įpūtimo angų;</li>
<li>Galimybė diegti HDD į  5,25" stalčius;</li>
<li>Santykinai lengvas;</li>
<li>Mažai imlus pirštų atspaudams;</li>
<li>Galimybė keisti durelių atidarymo kryptį;</li>
<li>2x USB 3.0;</li>
<li>Į rankoves įvilkti visi vidiniai kabeliai;</li>
<li>Prieinamos versijos su permatomu langu/ skirtingos spalvos priekiniu rėmeliu</li>
</ol>
<p><em>Vidutiniška:</em></p>
<ol>
<li>Lyginant su konkurentais ne toks platus suderinamumas su AiO sistemomis;</li>
<li>Kaina</li>
</ol>
<p><em>Trūkumai:</em></p>
<ol>
<li>Labai silpnas aušinimo efektyvumas „low“ ventiliatorių padėtyje;</li>
<li>Per mažai „zip-ties“ surišėjams skirtų kilpučių</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/SB600award_vectorized.png" alt="" /></p>
