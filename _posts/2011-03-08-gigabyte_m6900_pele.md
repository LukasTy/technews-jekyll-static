---
layout: post
status: publish
published: true
title: Gigabyte M6900 pelė
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5663
wordpress_url: http://localhost/site/new/gigabyte_m6900_pele/
date: '2011-03-08 20:49:55 +0200'
date_gmt: '2011-03-08 20:49:55 +0200'
categories:
- Multimedia įrenginiai
- Apžvalgos
---
<p>Na taip, mūsų apžvelgta Roccat Kone [+] pelė yra tiesiog įspūdinga, tačiau stebina ne tik ji, tačiau ir jos milžiniška kaina. Šį kartą nusileisime ant žemės ir atidžiau pažiūrėsime į paprastam lietuviui įkandamą graužiką iš Gigabyte M6900 skirtą žaidėjams.</p>
<p>TURINYS:<br />
<br />>Šiek tiek apie Gigabyte<br />
<br />>Pakuotė ir savybės<br />
<br />>Pelės dizainas ir techninės specifikacijos<br />
<br />>Programinė įranga<br />
<br />>Bandymai<br />
<br />>Išvada</p>
<p><b>Šiek tiek apie Gigabyte</b></p>
<p>Kompanija Gigabyte buvo įkurta dar 1986 metais. Jos pagrindinė būstinė yra Taivane, Taipėjuje. Gamintojas ypač gerai žinomas dėl kokybiškų pagrindinių plokščių, neveltui praėjusiais metais kompanija buvo antra po Asus pagal jų pardavimus, tačiau ties tuo kompanija neapsiriboja. Ji taip pat siūlo vaizdo plokštes, nešiojamuosius kompiuterius ir įvairią periferiją.</p>
<p><b>Pakuotė ir savybės</b></p>
<p>Gigabyte graužikas M6900 į mūsų testavimo poligoną atkeliavo šiek tiek keistokoje, plastmasinėje dėžutėje. Šis yra su įvairiais iškilimais, kuriuos galite pamatyti fotografijose, tačiau geriausia tai, kad per plastmasinį rėmą puikiai matomas visas gaminys ir net USB jungties dalis.</p>
<p>Tiesa, čia yra gana didelis minusas tiems, kurie pelę ateityje norės parduoti ar dėl kažkokių priežasčių ją tam tikrą laiko tarpą laikyti įpakavime. Šis, kaip minėjau, yra iš plastmasės, o visos specifikacijos ir savybės tiesiog surašytos ant popieriaus. Tai reiškia, kad pakuotės gražiai atidaryti nepavyks – ji vienu ar kitu būdu bus sugadinta, nes visi plastmasės šonai užlydyti ir nors aš negalvojau apie pakuotės išsaugojimą, šiek tiek suvargau su jos atidarymu. Verta paminėti, kad šios pelės brolis M6980 jau pristatomas kitokioje pakuotėje, kuri atsidaro labai lengvai ir ją galima išsaugoti.</p>
<p>Priekinėje pakuotės pusėje pažymimos svarbiausios savybės. Ergonomiškas pelės dizainas, tai, kad ji pritaikyta šaudyklių mėgėjams, turi mygtukus, kuriems galima nustatyti norimas komandas ir skiriamosios raiškos DPI pakeitimo mygtukus tiesiog ant pelės. Pastarieji, kaip ir Roccat Kone [+] atveju, pažymėti pliuso bei minusio ženklu. USB jungties dalis padengta auksu.</p>
<p><a class="ns" href="http://technews.lt/SB/Gigabyte%20M6900/Dideles/2.jpg">
<div class="imgright"><img src="http://technews.lt/SB/Gigabyte%20M6900/Mazos/2.jpg"  /></div>
<p></a><a class="ns" href="http://technews.lt/SB/Gigabyte%20M6900/Dideles/1.jpg"><br /><img src="http://technews.lt/SB/Gigabyte%20M6900/Mazos/1.jpg" /><br /></a></p>
<p>Galinėje dalyje aptariamos minėtos savybės kiek plačiau. Čia kalbama apie minėtą ergonominį dizainą, penkis mygtukus, kurių komandas galime pakeisti, bei mygtukus, kurie pakeičia skiriamąją raišką. Keliomis kalbomis pažymima, jog sensorius pasižymi 3200 DPI skiriamąja geba, maksimali akceleracija yra 30G, o DPI galime pakeisti tiesiog žaidžiant žaidimą.</p>
<p>Ko neradome pakuotėje, tai kompaktinio disko su programine įranga, nors tokia šiai pelei tikrai yra. Nepaisant to, kad mes visada patariame tiesiog atsisiųsti programinę įrangą iš gamintojo portalo, kompaktinį diską įdėti buvo tikrai galima. Be pačios pelės nieko daugiau nėra, net vartotojo vadovo.</p>
<p><b>Pelės dizainas ir techninės specifikacijos</b></p>
<p>Gigabyte M6900 graužikas nėra nei didelis, nei mažas. Jis nėra toks didelis, kaip mūsų bandytas Roccat flagmanas Kone [+], bet ir ne toks mažas, kaip Roccat Pyra. Tikslesni jo išmatavimai yra 124.5x77.6x41.8 milimetro, o pati pelė sveria apie 105 gramus, kas taipogi nėra labai daug. Tiesa, 1.8 metro kabelis man pasirodė kiek trumpokas, tad jo ilgis galėtų būti šiek tiek didesnis.</p>
<p>Pelėnas yra juodos spalvos, spalvos gamą išskiria tik pilki du šoniniai mygtukai bei trys lemputės, kurios šviečia raudona spalva. Žinoma, skonis yra subjektyvus dalykas, bet pelė neatrodo baisi. Atvirkščiai, ji atrodo visai šauniai, gražios kreivės ir kontūrai žavi, nors problemų čia neišvengta.</p>
<p><a class="ns" href="http://technews.lt/SB/Gigabyte%20M6900/Dideles/4.jpg">
<div class="imgright"><img src="http://technews.lt/SB/Gigabyte%20M6900/Mazos/4.jpg"  /></div>
<p></a><a class="ns" href="http://technews.lt/SB/Gigabyte%20M6900/Dideles/3.jpg"><br /><img src="http://technews.lt/SB/Gigabyte%20M6900/Mazos/3.jpg" /><br /></a></p>
<p>Gigabyte M6900 visą laiką tiesiog švyti ir taip yra dėl to, jog pelė labai blizgi. Tai, tiesa, nėra viskas. Pelės konstrukcijoje panaudota plastmasės ir dažų kombinacija ne tik labai blizgi, tačiau ir be galo slidi. Viskas delne jaučiasi gana neblogai, tačiau aktyviai žaidžiant jūsų delnas gali šiek tiek nuslysti ir tai pradės erzinti, kai reikės jį vis pakelti į viršų. Smagu bent jau dėl to, jog kairė pelės pusė padengta guma, taigi jūsų nykštys nenuslys ir jūs galėsite patogiai nuspausti du papildomus mygtukus esančius prie jo.</p>
<p>Pelė, kaip turbūt ir būtina žaidėjams skirtuose produktuose, naudoja ne įprastą, tačiau keturių padėčių ratuką, kuris gali įvykdyti iki penkių komandų. Panašiai, kaip ir Roccat Kone [+], šis juda ne tik vertikaliai, kas įprasta, tačiau ir į kairę bei dešinę puses. Deja, tačiau išskyrus ratuko paspaudimą, kitų komandų, ką galėjome Kone [+], jam negalime nurodyti, kas šiek tiek nuliūdino.</p>
<p>Žemiau ratuko yra trys LED diodai bei du mygtukai, pažymėti pliuso ir minuso ženklu. Trys LED diodai čia panaudoti ne šiaip sau. Mes galime susikurti tris savo DPI rėžimus. Jei įjungtas pirmasis, sakykime 800DPI rėžimas, švies viena lemputė, jei antras, kad ir 1600DPI, dvi, o jei trečias, didžiausias 3200DPI, visos trys. Taip galime tiksliai sužinoti, kokią DPI reikšmę įjungėme neišeidami iš žaidimo.</p>
<p><a class="ns" href="http://technews.lt/SB/Gigabyte%20M6900/Dideles/6.jpg">
<div class="imgright"><img src="http://technews.lt/SB/Gigabyte%20M6900/Mazos/6.jpg"  /></div>
<p></a><a class="ns" href="http://technews.lt/SB/Gigabyte%20M6900/Dideles/5.jpg"><br /><img src="http://technews.lt/SB/Gigabyte%20M6900/Mazos/5.jpg" /><br /></a></p>
<p>Dar du mygtukus randame virš kairėje pusėje esančio guminio apdengimo skirto nykščiui. Tenka pastebėti, jog šiuos du mygtukus valdyti nykščiu žymiai patogiau, nei Roccat Kone [+] pelėje. Dėl to, jog šie yra šiek tiek labiau ištęsti, o ir pati pelė mažesnė, nei Kone [+], nykščio nereikia labai sulenkti nuspaudžiant kiek žemiau esantį mygtuką, o tai labai patiko, nes praktikoje panaudojam labai paprastai.</p>
<p>Apvertus pelę nematome nieko nematyto. Tai keturios minkštos pagalvėlės išdėliotos po visą paviršių iš visų šonų bei 3200DPI skiriamąją gebą turintis optinis lazeris. Ant užklijuoto lapelio užrašytas produkto vardas, tai, jog jis praėjo visas FCC patikras bei yra pritaikytas žaidėjams. </p>
<p><a class="ns" href="http://technews.lt/SB/Gigabyte%20M6900/Dideles/8.jpg">
<div class="imgright"><img src="http://technews.lt/SB/Gigabyte%20M6900/Mazos/8.jpg"  /></div>
<p></a><a class="ns" href="http://technews.lt/SB/Gigabyte%20M6900/Dideles/7.jpg"><br /><img src="http://technews.lt/SB/Gigabyte%20M6900/Mazos/7.jpg" /><br /></a></p>
<p>Ir pabaigai šiame skyrelėje apie technines specifikacijas, kurias pavyko sužinoti. Daugelį iš jų minėjome, bet pasikartosime. Gigabyte M6900 pelė turi optinį lazerį, kurio DPI skiriamoji geba siekia maksimalų 3200 skaičių. Pastarąją galima redaguoti programinės įrangos pagalba 400 vienetų tikslumu. Pelės maksimali akceleracija yra 30G, o kadrai per skundę - 3600. Maksimalus greitis, kurį pažymi kompanija savo tinklapyje, 65 coliai per skundę.</p>
<p><b>Programinė įranga</b></p>
<p>Kol kas Gigabyte M6900 atrodė visai šauniai iki to momento, kol nesusipažinome su kompanijos paruošta programine įranga. Negalima susikurti makro komandų, ratuko komandos nekeičiamos, dešinysis klavišas mums reikalingas toks, koks yra, taigi mums telieka trys mygtukai.</p>
<p>Tiesa pasakius, komandas faktiškai galime nustatyti tik trims mygtukas – dvejiems esantiems kairėje pelės pusėje bei ratukui, kai šis yra nuspaudžiamas. Pati programinė įranga yra labai primityvi. Siūloma vos keletas skirtingų komandų pelės mygtukams, o susikurti savų nėra įmanoma. Gerai bent tai, kad galime redaguoti minėtus tris skirtingus DPI lygius, bet ir ta pati skiriamoji raiška reguliuojasi tik 400-3200DPI diapazone jau minėtų 400 vienetų tikslumu.</p>
<p><a class="ns" href="http://technews.lt/SB/Gigabyte%20M6900/Dideles/88.jpg">
<div class="imgright"><img src="http://technews.lt/SB/Gigabyte%20M6900/Mazos/88.jpg"  /></div>
<p></a><a class="ns" href="http://technews.lt/SB/Gigabyte%20M6900/Dideles/89.jpg"><br /><img src="http://technews.lt/SB/Gigabyte%20M6900/Mazos/89.jpg" /><br /></a></p>
<p>Nežinau, ar šitokie drastiški apkarpymai buvo padaryti dėl kainos, tačiau programinė įranga yra tik patenkinama. Na taip, įprastas funkcijas mes turime, tačiau žaidėjai įsigiję šią pelę neras visų funkcijų, kurių norėtų. Tiesa, palaukite ir pamatysite, kuo gi visgi ši pelė yra patraukli mums, lietuviams.</p>
<p><b>Bandymai</b></p>
<p>Kaip ir visada, pirmiausia įvairių paviršių bandymas. Kad ir kokia pigi būtų Gigabyte M6900 pelė, joje panaudotas optinis lazeris atlieka savo darbą nuostabiai. Šio graužiko lazeris neturėjo jokių bėdų ant bet kokio pelės kilimėlio, puikiai valdėsi ant medinio stalo, popieriaus lapo, tačiau kaip ir daugelis pelių nesugebėjo kažko padoraus pademonstruoti ant stiklinio paviršiaus, tačiau tai yra atleistina.</p>
<p>Mes ir vėl žaidėme tuos pačius du žaidimus – StarCraft 2 bei Call of Duty: Modern Warfare 2. Kai StarCraft 2 nereikalauja didelio tikslumo, Modern Warfare 2 jo reikalauja, o čia M6900 nenuvylė. Pelė yra pritaikyta šaudyklės, o pasirinkęs 1600DPI skiriamąją gebą ir keletą komandų nustatęs papildomiems dvejiems mygtukams, pradėjau žaisti šiame žaidime. Įspūdžiai buvo teigiami.</p>
<p>Bene maloniausias dalykas yra tas, jog graužikas yra labai ergonomiškas bei patogus. Pastebėjau, jog nuo Roccat Kone [+] perėjęs prie įprastos pigios pelės susiduriu su valdymo problemomis, tačiau nieko panašaus naudojant M6900 nepastebėjau. Mygtukai išdėlioti puikiai, dydis pasirinktas būtent toks, kokio reikėtų, nors tai, žinoma, priklauso nuo rankos dydžio, nors slidus paviršius šiek tiek kėlė nerimą. Visgi, tai nėra taip blogai, kaip gali pasirodyti iš pirmo žvilgsnio, tiesiog nereikėtų labai mosikuoti ranka.</p>
<p>Taigi, Gigabyte M6900 graužikas puikiai pasirodė mūsų bandymuose ir galime drąsiai sakyti, jog jis pritaikytas šaudyklės. Ir nors jis nesiūlo tokio tikslumo, kaip Roccat Kone [+], tačiau nelyginkime aukštos klasės produkto su vidutiniu. Savo klasėje M6900 veikiausiai yra tiesiog nepralenkiamas.</p>
<p><b>Išvada</b></p>
<p>Gigabyte M6900 mus tai stebino, tai liūdino. Prasta pakuotė, tačiau puikus dizainas, bloga programinė įranga, tačiau puikiai išdėlioti mygtukai. Bet vis pelės minusai nublanksta prieš ypač mažą kainą, kuri Europoje tesiekia vos 50 litų, kai pelės valdymas už tokią kainą – labai geras.</p>
<p>Aš nematau nei vienos priežasties, kodėl už 50 litų nereikėtų įsigyti šios pelės. Už tokią kainą ji mums suteikia akiai mielą dizainą, padorų valdymą ir galimybę pelę pritaikyti pagal savo poreikius, net nežvelgiant į tai, jog pritaikymo galimybės ribotos. Ir visa tai už ypač mažą kainą.</p>
<p>Manau net neverta aiškinti, kodėl šiai pelei skiriamas kainos ir kokybės santykio apdovanojimas. Taip ir yra dėl to, jog minėtas santykis yra tiesiog nepriekaištingas. Ši pelė starto metu kainavo šiek tiek brangiau, nei dabar, tad kainai sumažėjus būtų neprotinga tokios neįsigyti.</p>
<p><img src="http://sb.technews.lt/Awards/derinys.png" /></p>
