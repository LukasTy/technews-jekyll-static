---
layout: post
status: publish
published: true
title: WiMax ryšio plėtra ir toliau tęsiasi
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5627
wordpress_url: http://localhost/site/new/wimax_rysio_pletra_ir_toliau_tesiasi/
date: '2011-03-01 16:18:33 +0200'
date_gmt: '2011-03-01 16:18:33 +0200'
categories:
- Naujienos
---
<div class="imgright"><img src="http://technews.lt/upload/wimax-city.jpg"  /></div>
<p>Kaip žinia, šiais metais pasaulyje susigrums du bevielio interneto standartai, kurie, kaip teigia šių standartų rėmėjai, priskiriami ketvirtajai kartai. Tai WiMax ir LTE 4G ryšio standartai, o kare kol kas matomas WiMax standarto pranašumas.</p>
<p>Pasaulinis WiMax forumas pranešė, kad šiuo metu šiuo ryšio standartu pasaulyje gali naudotis apie 823 milijonai planetos gyventojų 149 pasaulio šalyse. Planai yra tokie, kad jau iki 2011 metų pabaigos šis ketvirtosios kartos ryšys bus prieinamas vienam milijardui planetos gyventojų.</p>
<p>WiMax pasaulinio forumo pirmininkas ir prezidentas Ronas Resnickas džiūgavo, kad nepaisant lėto pasaulinės ekonomikos atsigavimo ir konkuruojančio standarto LTE 4G brovimosi į rinką, WiMax diegimo darbai vyksta nuolat, kaip ir standarto atnaujinimo. Visi partneriai ruošiasi evoliuciniam žingsniui pereiti prie spartesnio WiMax 2 standarto.</p>
<p>Teigiama, kad WiMax ryšys praėjusiais metais labiausiai išsiplėtė JAV, Japonijoje, Pietų Korėjoje, Malaizijoje ir Filipinuose. Pastebima plėtra ir Rytų Europoje, o tuo tarpu Pietų Amerikoje procesas kiek stabtelėjęs. Lietuvoje WiMax bevielis internetas jau siūlomas didžiausiuose mietuose ir miesteliuose, o jo plėtra ir toliau auga.<br /></p>
