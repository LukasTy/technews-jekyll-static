---
layout: post
status: publish
published: true
title: MSI žengia į garso įrenginių rinką
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3494
wordpress_url: http://localhost/site/new/msi_zengia_i_garso_irenginiu_rinka/
date: '2009-05-11 09:39:42 +0300'
date_gmt: '2009-05-11 09:39:42 +0300'
categories:
- Naujienos
---
<p><i>MSI</i>, vienas didžiausių pasaulyje nešiojamųjų kompiuterių, sisteminių bei vaizdo plokščių gamintojų, neseniai pranešė žengiantis į garso įrenginių rinką su savo naująją <i>SyrenSound</i> produktų linija. Kadangi bendrovė sieks savo vartotojams pateikti aukščiausios klasės gaminius apimančius kelias nišas, netrukus pradės prekybą trijų tipų įrenginiais: garso plokštėmis, ausinėmis bei garsiakalbių komplektais.</p>
<p>Visu pirma šiek tiek informacijos apie garso plokštę. Iš <i>SyrenSound X-Fi</i> pavadinimo jau galima spręsti, kad tai bus žymiosios <i>Creative</i> bendrovės technologijas, o tiksliau <i>CA0110</i> garso apdorojimo procesorių nadojanti plokštė, kuri su kompiuteriu bendraus per, didele sparta pasižyminčią, <i>PCI-Express</i> sąsają. Gaminys taip pat palaikys <i>X-Fi</i> produktų serijos fanams žinomas funkcijas, tokias kaip <i>EAX Advanced HD 4.0</i> ir <i> X-Fi Xtreme Fidelity Audio</i>, kurios ne tik įgalins vartotojus mėgautis HD kokybės garsu žaidžiant kompiuterinius žaidimus ar žiūrint mėgstamus filmus, tačiau ir klausantis MP3 formatu suspaustų garso rinkmenų, kurios iškoduojamos pastarosios technologijos pagalba skambės itin skaidriai. </p>
<p>Kitas pristatytas gaminys – <i>SyrenPhone Gaming</i> ausinės, kurių pavadinimas taip pat daug ką pasako. Tai bus išskirtinai užkietėjusiems žaidimų fanams skirtos, per USB sąsają jungiamos ausinės. Jos pasižymės patogiais ausų paminkštinimais, reguliuojamu lankeliu bei atskiru garso valdikliu. Kad virtualios pramogos būtų dar interaktyvesnės, gamintojas prie ausinių taip pat „prikabino“ ir kokybišką mikrofoną. Dar viena įdomi savybė – paauksuota USB jungtis, kuri, anot gamintojo, sumažins perduodamų duomenų praradimo galimybę taip dar labiau praskaidrinant garsą. Įdomu ar šia savybė ir pasižymės patys jungties kontaktai, kurie iš tikrųjų ir lemtų simbolinį kokybės prieaugį.</p>
<p>Paskutinis produktas apie kurį mums pranešė <i>MSI</i>, tai <i>SyrenSpeaker mini</i>, mažų garsiakalbių komplektas skirtas nešiojamiesiems kompiuteriams. Kaip ir ausinės, šie garsiakalbiai pasižymės perduodamos garsinės informacijos filtravimo funkcijomis ir taip pat prie kompiuterio bus jungiamos USB kabeliu. Dviejų kanalų tipo mini-kolonėlės gebės pasiekti 2 vatų bendrą galią ir nereikalaus papildomo maitinimo, o visą reikiamą energiją gaus iš USB jungties. Tai turėtų būti puikus pasirinkimas nešiojamųjų savininkams, kuriems neužtenka integruotų garsiakalbių garso bei jo kokybės.</p>
<p><a class="ns" href=" http://ezx.technews.lt/images/Products/SyrenSound_products_large.JPG"><br /><img src=" http://ezx.technews.lt/images/Products/SyrenSound_products_small.jpg" /><br /></a></p>
<p>Bendrovė nepranešė kokios bus šių produktų kainos bei išleidimo data, tačiau patikino, kad visi gaminiai į rinką bus išleisti globaliu mastu. </p>
