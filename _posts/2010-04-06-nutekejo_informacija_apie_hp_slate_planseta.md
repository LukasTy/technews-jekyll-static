---
layout: post
status: publish
published: true
title: Nutekėjo informacija apie HP Slate planšetą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4724
wordpress_url: http://localhost/site/new/nutekejo_informacija_apie_hp_slate_planseta/
date: '2010-04-06 15:10:20 +0300'
date_gmt: '2010-04-06 15:10:20 +0300'
categories:
- Naujienos
---
<div class="imgright"><img src="http://t1.gstatic.com/images?q=tbn:H99B03WKCgUggM:http://thedigitallifestyle.com/cs/cfs-file.ashx/__key/CommunityServer.Blogs.Components.WeblogFiles/simon/hpslate_5F00_34D2D494.jpg"  /></div>
<p>Į internetą nutekėjo HP Slate specifikacijos. Koks gi siurprizas! Ir tai nutiko būtent tada, kai visai neseniai pasirodė vienas iš pirmųjų garsios kompanijos planšetinių kompiuterių, po daug komentarų ir apkalbų susilaukusio Apple iPad įrenginio starto.</p>
<p>Tiesa, tai nėra garantuota būsima planšeto techninė informacija, tačiau, pasak Engadget, vidinė HP informacija. Bet kokiu atveju rašoma, kad HP Slate turės 8.9 colio prilietimui jautrų daugiajutiminį ekraną, kuris gebės atvaizduoti 1024x600 rezoliuciją, bei Intel Atom Z530 centrinį procesorių dirbantį 1.6GHz dažniu. </p>
<p>Įdomiausia yra tai, kad šis įrenginys, pasak šaltinių, gebės atvaizduoti net 1080p vaizdą, tačiau mes nemanome, kad su šiuo darbu susitvarkys integruota Intel grafinė plokštė – veikiau su šia kartu dirbs Broadcom Crystal HD lustas. Kompiuteris taip pat turės 1GB DDR2 darbinės atminties, 32 ar 64GB talpos flash tipo vidinę atmintį ir WiFi bei 3G ryšius.</p>
<p>Baterija, deja, neturėtų veikti ilgai, maždaug tiek pat, kiek „ilgai veikiančiuose internetiniuose nešiojamuosiuose“. Skaidrėse teigiama, kad kalbame apie dviejų celių bateriją, kuri kompiuterį varys iki kiek daugiau nei penkių valandų. Kad išnaudotumėme visą planšeto potencialą, čia turėtumėme išvysti ir akselerometrą, HDMI jungtį bei SD kortelių skaitytuvą. </p>
<p>Dar šių metų pradžioje Microsoft vadovaujantysis pareigūnas Styvas Ballmeris aiškiai pabrėžė, kad HP Slate naudos Windows 7 Home Premium operacinę sistemą, nutekintoje informacijoje teigiama ne tik tai, bet ir rašoma apie unikalią „HP lietimui optimizuotą vartotojo sąsają“. Kalbant apie jo dydį, produktas mažesnis ir plonesnis už Apple iPad dėl vienos priežasties – jo ekranas yra beveik vienu coliu mažesnis.</p>
<p>Kas keisčiausia, jog kainos prasme HP Slate nežada dominuoti. Tiesa, viskas kol kas migloje. Galime spėti, kad startinė produkto 549 JAV dolerių kaina yra už 32GB versiją, kai 599 JAV dolerių – už 64GB versiją. Jei tai kažkas arti tiesos, 32GB versija už Apple iPad ekvivalentą kainuotų 50 JAV dolerių mažiau, kai talpesnė – net 100 JAV dolerių. Vis šis tas.</p>
<p>Mes taip pat galime spėti, kad HP Slate bus kiek našesnis įrenginys už Apple iPad, taip pat pridėkime Windows 7 operacinę sistemą bei, žinoma, magišką Adobe Flash palaikymą ir gausime pilnavertį nešiojamą kompiuterį. Tiesiog sukryžiuojame pirštus ir tikėkimės, kad HP pademonstruos mums ką nors gražaus bei įdomaus. </p>
<p><img src="http://www.part.lt/img/3c40212eea768677bb871b3708570e89446.jpg" /></p>
