---
layout: post
status: publish
published: true
title: Ultrabook'ų pardavimai nebus tokie geri, kokių tikėtasi
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6136
wordpress_url: http://localhost/site/new/ultrabook_pardavimai_nebus_tokie_geri_kokiu_tiketasi/
date: '2011-11-01 16:03:16 +0200'
date_gmt: '2011-11-01 16:03:16 +0200'
categories:
- Naujienos
---
<div class="imgright"><img src="http://technews.lt/upload/asuszenbooks2.jpg"  /></div>
<p>Nepaisant to, kad apie ultrabook‘us, ypač mažus, bet gana galingus nešiojamuosius kalbama jau pora mėnesių, pasak portalo DigiTimes, Asus ir Acer pagal pirmuosius pardavimų skaičius nusprendė, jog tokio tipo įrenginių bus nupirkta mažiau, nei tikėtasi.</p>
<p>Buvo manoma, kad abi kompanijos bendrai parduos apie 200-300 tūkstančių vienetų tokio tipo nešiojamųjų per šiuos metus, tačiau dabar skaičiuojama, jog dėl gana didelės jų kainos ir gana neaiškios rinkos paklausos abi jos gali teparduoti 100 tūkstančių vienetų. Tikėtina, kad Acer parduos jų daugiau, nei Asus.</p>
<p>Mes net galime priminti, kad Asus su savo bazine ultrabook‘o versija, kuri turi <a class="ns" href="http://technews.lt/tekstas/asus_zenbook_linija_isitaiso_ultrabook_irenginiu_seimoje.html;;">13 colių ekraną</a>, „neįlenda“ į Intel numatytą 1000 JAV dolerių ribą, nes toks nešiojamasis kainuoja 1100 JAV dolerių. Tik mažesnis nešiojamasis, su 11.6 colio ekranu, kainuoja lygiai 1000 JAV dolerių.</p>
<p>Acer, tuo tarpu, siūlo kiek mažesnes kainas. Štai jų Aspire S3, <a class="ns" href="http://technews.lt/tekstas/ypac_mazas_bet_nasus__acer_aspire_s3_uz_900_jav_doleriu.html;;">apie kurią mes esame rašę</a>, kainuoja viso labo 855 JAV dolerius. Nepaisant to, tikimasi, jog antrosios kartos ultrabook‘ams seksis geriau – jie naudos naujuosius Intel Ivy Bridge procesorius ir kainuos šiek tiek mažiau.</p>
