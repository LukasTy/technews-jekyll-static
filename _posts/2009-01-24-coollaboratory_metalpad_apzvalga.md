---
layout: post
status: publish
published: true
title: Coollaboratory MetalPad apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 106
wordpress_url: http://localhost/site/new/coollaboratory_metalpad_apzvalga/
date: '2009-01-24 00:32:28 +0200'
date_gmt: '2009-01-24 00:32:28 +0200'
categories:
- Aušinimas
- Apžvalgos
---
<p>Šiandien apžvelgsime dar viena su aušinimu glaudžiai susijusį produktą. Tai bus <i>Coollaboratory</i> <i>MetalPad</i> produktas, kuris konkuruoja su termopastomis, tačiau tokiu vardu jo pavadinti neapsiverčia liežuvis. Jūs jau matėte vieną <i>Cool Labs </i> produktą – <i>Liquid Pro</i>, tačiau jis buvo bent šiek tiek panašus į įprastines termopastas. Jau iš <i>MetalPad</i> pavadinimo galite numanyti, kokios konsistencijos bus šis TIM. Apie tai ir dar daugiau tolesniuose paragrafuose. Malonaus Jums skaitymo.</p>
<p>Kaip jau turbūt pastebėjote, Technews jau keli mėnesiai pateikia Jums nemažą kiekį apžvalgų, o aš, Akuba, daugiausiai apžvelgiu aušinimui skirtus produktus. Dėl tos pačios priežasties jau esu išbandęs daug įvairių TIM, kitaip sakant – produktų, kurie naudojami užpildyti oro tarpus tarp procesoriaus ir aušintuvo pagrindo paviršių. Kaip jau minėjau – <i>MetalPad</i> yra ypatingas – tai iš metalo lydinio pagaminta plokštelė dedama būtent toje vietoje, kaip ir įprastinės termopastos. </p>
<p><b>Turinys: </b><br />
<br /><b>Pakuotė</b><br />
<br /><b>Specifikacijos ir įdiegimas</b><br />
<br /><b>Testų metodai</b><br />
<br /><b>Testų rezultatai</b><br />
<br /><b>Išvados</b></p>
<p><b>Pakuotė</b></p>
<p>Kompanija savo produktą pardavinėja net penkiose skirtingose pakuotėse. <i>MetalPad</i> pardavinėjamas plokštelėmis po vieną, skirta vaizdo procesoriui kainuoja 5, o CPU – 6 eurus. Tris <i>MetalPad</i> skirtus GPU galima nusipirkti už 10, o centriniam procesoriui už 13 europinės valiutos vienetų. Abiejose pakuotėse rasime valymui skirtą komplektuką. Taip pat yra galimybė nusipirkti po tris plokšteles abiems procesoriams už 16 eurų. <i>MetalPad</i> skirtas PS3 ir X-BOX 360 žaidimų kompiuteriams kainuos 10 eurų. Pastarosiose dviejose pakuotėse taip pat rasime plokštelės nuvalymo nuo procesoriaus komplektą. Mes testams gavome pakuotę su vienu <i>MetalPad</i> skirtu centriniam procesoriui ir patį turtingiausią plokštelėmis įpakavimą. </p>
<p><a class="ns" href="http://akuba.technews.lt/MetalPad/1.jpg">
<div class="imgright"><img src="http://akuba.technews.lt/MetalPad/mazos/1.jpg" border="1" /></div>
<p></a><a class="ns" href="http://akuba.technews.lt/MetalPad/2.jpg"><br /><img src="http://akuba.technews.lt/MetalPad/mazos/2.jpg" /><br /></a></p>
<p>Įpakavimai labai primena <i>Liquid Pro</i> – paprastai atverčiama plastikinė pakuotė, kurioje rasime vartotojo instrukciją bei plokštelę. Brangesniame modelyje, kaip jau minėjau yra ir valymo komplektas, kuriame rasime alkoholyje išmirkytą servetėlę ir kempinėlę kietais šereliais. Pati plokštelė yra įdėta į perlenktą blizgaus popieriaus lapelį. </p>
<p><a class="ns" href="http://akuba.technews.lt/MetalPad/3.jpg"><br /><img src="http://akuba.technews.lt/MetalPad/mazos/3.jpg" /><br /></a></p>
<p><b>Specifikacijos ir įdiegimas</b></p>
<p>Be abejonės, įvairiems produktams reikalinga skirtingo dydžio plokštelė yra skirtingų matmenų – vaizdo lustui yra skirta 20x20 mm, CPU - 38x38 mm, o žaidimų konsolėms net 42x42 mm.  Skirtingų kompanijų lustų paviršių plotas skiriasi, todėl plokštelę tenka apkirpti būtent iki tokio dydžio, kokio yra procesoriaus paviršiaus. </p>
<p><a class="ns" href="http://akuba.technews.lt/MetalPad/4.jpg">
<div class="imgright"><img src="http://akuba.technews.lt/MetalPad/mazos/4.jpg" border="1" /></div>
<p></a><a class="ns" href="http://akuba.technews.lt/MetalPad/5.jpg"><br /><img src="http://akuba.technews.lt/MetalPad/mazos/5.jpg" /><br /></a></p>
<p>Pats <i>MetalPad</i> yra pakankamai minkštas ir blizgus. Kitaip nei LiquidPro jį galima naudoti tiek su aliuminio, tiek su varinio paviršiaus radiatoriais, tačiau kaip ir pastarasis, šiandien testuojamas produktas yra laidus elektros srovei.  </p>
<p><a class="ns" href="http://akuba.technews.lt/MetalPad/6.jpg">
<div class="imgright"><img src="http://akuba.technews.lt/MetalPad/mazos/6.jpg" border="1" /></div>
<p></a><a class="ns" href="http://akuba.technews.lt/MetalPad/7.jpg"><br /><img src="http://akuba.technews.lt/MetalPad/mazos/7.jpg" /><br /></a></p>
<p>Apie <i>MetalPad</i> paruošimą veikimui yra ką papasakoti – reikia sumažinti plokštelę iki reikiamo dydžio ir ją padėti ant procesoriaus paviršiaus. Tai paprasčiausia dalis, tačiau <i>MetalPad</i> reikalauja „BurnIn“ metodo. Kai kurie apžvalgininkai to neatlikę skųsdavosi prastais produkto rezultatais. Dėl tos priežasties <i>Cool Labs </i> atstovai iš karto pateikė instrukcijas, kaip tai padaryti. </p>
<p><a class="ns" href="http://akuba.technews.lt/MetalPad/8.jpg"><br /><img src="http://akuba.technews.lt/MetalPad/mazos/8.jpg" /><br /></a></p>
<p>Procesorių reikia įkaitinti iki maždaug 60 laipsnių temperatūros – tam mums pakako atjungti prie radiatoriaus prijungtą ventiliatorių, kad aušintuvas veiktų pasyviu rėžimu. <i>MetalPad</i> „įdegus“ esame pasiruošę testuoti. <i>MetalPad</i> nuėmimas nuo paviršiaus nesukėlė problemų – jis tiesiog nusilupo. Visgi, panaudojus ilgiau, yra pasitaikę atvejų, kad vartotojai net išplėšia visą lizdą iš motininės :). Skamba tiesiog žiauriai, tačiau tokių atvejų pasitaiko ir, pavyzdžiui, su keraminio tipo pastomis.</p>
<p> <b>Testų metodai</b></p>
<p>Testams buvo naudojama ta pati sistema, kaip įprasta, ją matote apačioje. Kaip konkurentą pasirinkome geriausiai iki šiol pasirodžiusią <i>Gelid GC-1</i> termopasta. Buvo naudojamas <i>NH-U12P</i> radiatorius su <i>NF-P12</i> ventiliatoriumi iš <i>Noctua</i>. Su vaizdo plokšte buvo naudojama <i>Noctua NT-H1</i> termopasta. Testuojama buvo kambario temperatūroje – maždaug 24 laipsnis Celsijaus. Šį kartą korpusas viso testavimo metu buvo uždarytas. </p>
<p>Procesoriaus apkrovimui naudota <i>Prime 95v 25.3</i>, o temperatūrų nustatymui – <i>RealTemp 2.60</i> programa. Grafinio procesoriaus apkrovimui buvo naudojamas <i>GPU Caps Viewer Fur Rendering</i> įrankis. Kadangi <i>RivaTuner</i> pateikia vidutinius temperatūros rezultatus, būtent juos ir naudojau sudarydamas lentelę. Dėl laiko trūkumo nusprendėme pateikti tik pilnai apkrauto 1,5 įtampa ir 3003 MHz dažniu veikiančio procesoriaus rezultatus, nes būtent čia pajaučiamas didžiausias atotrūkis tarp produktų. Vaizdo plokštė veikė standartiniais dažniais ir turėjo originalų aušintuvą. Apkrovos metu tiek vaizdo, tiek centrinis procesorius  100 proc. pajėgumu veikė 15 min.</p>
<p><b>Testų rezultatai</b></p>
<p><img src="http://akuba.technews.lt/MetalPad/GPU.PNG" /></p>
<p>Kaip matote <i>NT-H1</i> termopastą <i>MetalPad</i> lenkia net 4,5 laipsnio. Nepamirškite, kad GPU plotas labai mažas, todėl termopasta čia daro mažesnę įtaką.</p>
<p><img src="http://akuba.technews.lt/MetalPad/CPU.PNG" /></p>
<p>Ir prieš kol kas geriausiai pasirodžiusią <i>Gelid GC-1</i> TIM <i>Cool Labs </i> <i>MetalPad</i> išsilaiko pranašesnis. Šį kartą puse laipsnio mažiau – 4 vienetais Celsijaus.  </p>
<p><b>Išvados</b></p>
<p><i>MetalPad</i> tai dar vienas novatoriškas <i>Coollaboratory</i> produktas, už kurį kompanija nusipelno dar didesnės pagarbos. Jis rodo identišką našumą savo vyresniam broliui <i>Liquid Pro</i> bei turi visus pastarojo pliusus, ir gali būti naudojamas ir su aliuminio paviršiais. Paprastas paruošimas veikimui, žinoma, nepamirštant BurnIn, ir neįtikėtinas aušinimo efektyvumas iškelia <i>Coollaboratory</i> <i>MetalPad</i> į aukštumas. Šiam produktui skiriame „Technews.lt renkasi“ ir savo naująjį apdovanojimą „Už naujoves“, kuris yra suteikiamas tik patiems novatoriškiausiems produktas. Bravo, <i>Coollaboratory</i>!</p>
<p><img src="http://www.technews.lt/upl/Failai/renkasi.png" /></p>
<p><img src="http://www.technews.lt/upl/Failai/naujoves.png" /></p>
<p>Dėkui Sabrina Herrmann iš <a class="ns" href="http://www.Coollaboratory.com/en/"><i>Coollaboratory</i></a> už suteiktą galimybę testuoti <i>MetalPad</i> ir pagalbą apžvalgos rašymo metu.</p>
<p>Autorius: <a class="ns" href="http://www.technews.lt/user/1">Wicked Akuba</a><br /></p>
