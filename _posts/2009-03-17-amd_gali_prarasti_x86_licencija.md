---
layout: post
status: publish
published: true
title: AMD gali prarasti x86 licenciją?
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3282
wordpress_url: http://localhost/site/new/amd_gali_prarasti_x86_licencija/
date: '2009-03-17 22:52:14 +0200'
date_gmt: '2009-03-17 22:52:14 +0200'
categories:
- Naujienos
---
<p>Dar anksčiau buvo girdėti apie Intel nepasitenkinimą, kompanijai <i>AMD</i> perleidus savo procesorių gamyklas į <i>GlobalFoundries</i> rankas. Šis <i>AMD</i> veiksmas, pasak didžiausios x86 procesorių gamintojos, pažeidžia 2001 metais sudarytą sutartį, kuri byloja, jog <i>AMD</i> turi teisę gaminti x86 procesorius, tačiau negali perleisti šios teisės kitai kompanijai.</p>
<p>Perduodama savo procesorių gamybą į <a class="ns" href="http://technews.lt/tekstas/The_Foundry_Company_pavadinta_Globalfoundries.html;;"><i>GlobalFoundries</i></a>, kurios tik kiek daugiau nei 34 % akcijų priklauso pačiai <i>AMD</i>, rankas, kompanija rizikuoja tikrai nemažai kuo. Kaip skelbia <a class="ns" href="http://www.eetimes.eu/germany/215900430;jsessionid=KKFPEXA3KDABKQSNDLOSKHSCJUNN2JVN">EETimes</a>, <i>Intel</i> reikalauja per 60 dienų ištaisyti šį tariamą sutarties nesilaikymą. Priešingu atveju teigiama, jog <i>AMD</i> gali prarasti galimybę gaminti x86 procesorius.</p>
<p><i>AMD</i> pozicija šiuo klausimu yra ne mažiau įdomi. Kompanijos atstovų teigimu, <i>Intel</i>, imdamasi tokių veiksmų prieš <i>AMD</i>, pati pažeidžia abiejų kompanijų tarpusavio susitarimą, kas suteikia kompanijai teisę apriboti Intel teises bei licencijas, tačiau pačiai išlaikyti susitarime numatytas teises.</p>
<p>Skamba gana painiai ir galbūt netgi keistai, ar ne? Visgi nežinome visų <i>Intel</i> ir <i>AMD</i> tarpusavio sutarties sąlygų, todėl bus įdomu stebėti, kaip vystysis konfliktas tarp kompanijų.<br /></p>
