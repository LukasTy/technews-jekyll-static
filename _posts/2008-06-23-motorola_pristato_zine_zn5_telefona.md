---
layout: post
status: publish
published: true
title: Motorola pristato Zine ZN5 telefoną
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 2003
wordpress_url: http://localhost/site/new/motorola_pristato_zine_zn5_telefona/
date: '2008-06-23 11:37:06 +0300'
date_gmt: '2008-06-23 11:37:06 +0300'
categories:
- Naujienos
---
<p><i>Motorla</i> šiandien oficialiai anonsavo savo naująjį, ilgai aptarinėtą, pirmąjį <i>Zine</i> serijos atstovą. Telefonas kaip visad išsiskirs subtiliais <i>Motorola</i> dizaino sprendimais (kurie ne visiems yra vienodai priimtini), bus sukurtas bendradarbiaujant su žinoma fototechnikos gamintoja, bendrove <i>Kodak</i> ir galiausiai turės <i>ZN5</i> prierašą.<br />
<br><br />
<br>Mobiliųjų telefonų gamintojai vis dažniau bendradarbiauja su kitomis, dažniausiai itin gerai žinomomis kompanijomis neturinčiomis nieko bendro su mobiliosiomis technologijomis. Taip daroma, anot pačių gamintojų, siekiant pritaikyti pastarųjų kompanijų patirtį savo gaminiuose. Dažniausiai tai tebūna oficialiais žodžiais „užglaistyta“ rinkodaros specialistų gudrybė, siekiant pritraukti kuo daugiau pirkėjų. Atrodo naujoji mada neaplenkė ir ne pačius geriausius laikus išgyvenančios <i>Motorola</i> kompanijos. Naujajame <i>Zine ZN5</i> telefone rasime 5 megapikselių fotokamerą su autofokusavimo galimybe, visaverte <i>Xenon</i> blykste ir galiausiai keliais <i>Kodak</i> vyrukų „prisilietimais“ programinėje įrangoje. Ką tik padarytas fotografijas be didesnio vargo mes galėsime įkelti į oficialų <i>Kodak Gallery</i> nuotraukų talpinimo tinklapį, o pasinaudojant <i>ShoZu</i> programa ir į bet kurį socialinio tinklo portalą (galite būti ramūs - one.lt tikriausiai nepalaikomas).<br />
<br><br />
<br><br><img src="http://www.technews.lt/upl/Failai/motorola_zine_zn5.jpg"><br><br />
<br><br />
<br>Įrenginys turės IEEE 802.11 b/g bevielio internetinio ryšio imtuvą (WiFi), Bluetooth 2.0 modulį, visavertę HTML/xHTML interneto naršyklę bei microSD kortelių lizdą, kurio pagalba aparato atmintį praplėsti galėsime iki 4 GB.<br />
<br><br />
<br>Šiuo modeliu, kaip jau minėjau ankščiau, <i>Motorola</i> pradeda naujos, <i>Zine</i>, šeimos įrenginių kūrimą. Internete jau kurį laiką sklando neoficiali informacija, kad pastaroji gaminių linija turėtų suktis tarp vidutinės ir aukštos klasės produktų segmento. Sekantis serijos atstovas, nepatvirtintais duomenimis, turėtų būti itin novatoriškas įrenginys – 8 megapikselių fotokamera su visaverčiu optiniu didinimu, lietimui jautrus ekranas bei galybė kitų šaunių funkcijų. Telieka laukti, o mums pasižadėti pranešti visas naujienas.<br />
<br><br />
<br><br />
<br><i>Zine ZN5</i> debiutuoti pirmiausia turėtų Kinijos rinkoje – čia telefonas parduotuvių lentynose pasirodys jau liepos mėnesį. Kitose pasaulio regionuose mobilusis pasirodys iki šių metų galo. Tiksli būsima produkto kaina nėra žinoma.<br />
<br><br />
<br><br />
<br></p>
