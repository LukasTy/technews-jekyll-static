---
layout: post
status: publish
published: true
title: Omnitel 4G ryšys toliau plečiamas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6283
wordpress_url: http://localhost/site/new/omnitel_4g_rysys_toliau_pleciamas/
date: '2012-01-16 16:07:42 +0200'
date_gmt: '2012-01-16 16:07:42 +0200'
categories:
- Naujienos
---
<div class="imgright"><img src="http://technews.lt/upload/wimax-city.jpg"  /></div>
<p>2011 metų pabaigoje telekomunikacijų bendrovė Omnitel tęsė aktyvią 4G ryšio plėtrą ir per paskutinį ketvirtį 4G ryšiu aprėpė didžiąją Kauno teritorijos dalį bei sostinės šiaurinius ir vakarinius rajonus – Justiniškes, Fabijoniškes, Šeškinę, Pilaitę, priemiesčius.</p>
<p>"Siekiame išlikti inovacijų lyderiai ir savo klientams pirmiesiems pasiūlyti naujausią įrangą, pažangiausias technologijas, tokias kaip 4G LTE, ir, žinoma, kokybišką ryšį,- pabrėžė Omnitel prezidentas Antanas Zabulis. "Pernai, pirmieji tarp Lietuvos mobiliojo ryšio operatorių pradėję teikti 4G paslaugas, mes įtraukėme ir Lietuvą tarp pirmųjų pasaulyje šalių, kur veikia 4G ryšys. Šiemet tęsiame ketvirtos kartos ryšio plėtros pažadą. Las Vegase vykusioje Consumer Electronics Show parodoje HTC, LG, Nokia ir Samsung jau pristatė 4G išmaniuosius telefonus. Lauksime, kad gamintojai ir Lietuvos rinkai kuo greičiau pateiktų ne tik 4G modemus, bet ir 4G telefonus bei planšetinius kompiuterius, kurių pirmaisiais naudotojais taptų Omnitel vartotojai."</p>
<p>Kaip pranešama, Omnitel ketvirtosios kartos ryšiu šiuo metu jau gali naudotis apie 40 proc. Kauno gyventojų bei maždaug ketvirtadalis vilniečių. Iš viso per 2011 metus buvo įrengtos ir pradėjo veikti 68 Omnitel 4G bazinės stotys. 4G ryšiu taip pat yra padengti ne tik Kauno ir Vilniaus, bet ir kitų trijų didžiųjų šalies miestų centrai, Omnitel 4G ryšys yra teikiamas arenose, kur 4G bazinės stotys buvo įrengtos rengiantis Europos vyrų krepšinio čempionatui.</p>
<p>2012 metus Omnitel pradeda tęsdama 4G plėtrą Vilniuje. Taip pat šiais metais planuojama statyti naujas ketvirtos kartos bazines stotis Klaipėdoje, Šiauliuose ir Panevėžyje. 4G paslaugas Omnitel šiuo metu 1800 MHz dažnių juostoje. Bendrovė dalyvaus konkurse teikti 4G paslaugas 2,6 GHz dažnių juostoje, kuri leistų paspartinti plėtrą bei padidintų 4G spartas – vidutinis duomenų perdavimo greitis galėtų siekti iki 150-200 Mbps tiek 1800 MHz, tiek 2,6 GHz dažnių juostose.</p>
<p>Galime priminti, jog 4G yra moderniausia mobiliojo ryšio technologija, kuri leidžia perduoti duomenis apie dešimt kartų greičiau nei kitos šiuo metu egzistuojančios komercinės technologijos. Vidutinis duomenų perdavimo greitis normalaus vartojimo metu 4G tinkle siekia 20-80 Mbps. Toks greitis leidžia patogiai naudotis paslaugomis, kurios reikalauja didelio duomenų srauto – internetinėmis konferencijomis, tiesioginėmis TV transliacijomis ar žaidimais realiuoju laiku. Omnitel 4G ryšys žurnalistams, dirbusiems visose šešiose Europos vyrų krepšinio čempionato arenose, leido greitai perduoti ne tik tekstą ar nuotraukas, bet ir filmuotą vaizdą, tiesioginius reportažus iš krepšinio arenų.</p>
