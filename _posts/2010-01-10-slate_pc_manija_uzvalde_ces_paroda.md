---
layout: post
status: publish
published: true
title: Slate PC manija užvaldė CES parodą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4493
wordpress_url: http://localhost/site/new/slate_pc_manija_uzvalde_ces_paroda/
date: '2010-01-10 17:37:14 +0200'
date_gmt: '2010-01-10 17:37:14 +0200'
categories:
- Naujienos
---
<p>Vadinkite juos kaip norite – tiesiog planšetais ar Slate PC kompiuteriais, tačiau asmeninių kompiuterių gamintojai šių metų CES parodoje jiems rodė didelį dėmesį. Nuo nešiojamojo kompiuterio „nulupkite“ klaviatūrą, jo lietimui jautrų langelį ir palikite tik ekraną – jūs gausite Slate PC.</p>
<p>Šie įrenginiai daro beveik tą patį, o galbūt net ir viską, ką gali jūsų įprastas nešiojamasis, tiesiog jie turi tik sensorinį ekraną ir dažniausiai 3G interneto prieigą. Mes šią savaitę pamatėme keletą skirtingų šio tipo kompiuterio versijų, vieni rodė tik prototipus, kiti, tuo tarpu, plačiau pakalbėjo apie artėjantį produktą. Bet kokiu atveju, mes laukiame žinių iš Apple, kurie vis dar neanonsavo savo planšeto, apie kurį jau labai ilgai sklando kalbos. Paskutinis pranešimas yra apie tai, kad produktas vadinsis Apple iSlate.</p>
<p><img src="http://www.part.lt/img/8e3333aae3ed38ba02de22465ece176e586.jpg" /></p>
<p>Lenovo, apie ką rašėme ir mes, pristatė savotišką hibridą IdeaPad U1, kuris iš tiesų yra normalus Intel Core 2 Duo nešiojamasis, tačiau jo ekraną galime išimti, o pastarasis, atjungus jį nuo nešiojamojo kompiuterio rėmo, tampa atskiru planšetu su savo procesoriui ir Linux pagrindu grįsta operacine sistema. Tiesa, prototipas neveikė labai kruopščiai ir buvo galima pamatyti šokį tokį vėlinimą, bet tenka pripažinti, kad iš esmės koncepcija atrodo labai neblogai.</p>
<p>Microsoft ir HP iš tiesų pradėjo šią Slate PC maniją, kai Microsoft vadovas Styvas Ballmeris pristatė savo kalbos metu artėjantį HP Slate PC kompiuterį. Ir nepaisant to, kad apie jį kalbėta praktiškai nebuvo, jis paliko didelį įspūdį auditorijoje buvusiems žurnalistams. Daugiau žinių buvo apie naująjį TouchSmart TM2, kuris siūlo kitokį požiūrį į nešiojamųjų planšetus.</p>
<p><img src="http://www.part.lt/img/b70e48f7dddbf1c9032bbd575fb4a084901.png" /></p>
<p>Dell bandė neatsilikti ir sakė, kad taip pat artimiausiu metu įšoks į Slate PC vagoną bei pademonstravo 5 colių įrenginį, kurį įvardino konceptu ir galimu ateities produktu. Išbandę technikos mėgėjai šį įrenginį įvardino kaip didelį išmanųjį telefoną, tačiau ne kaip planšetinį PC, tačiau tai tik prototipas.</p>
<p>Visi tikisi kažko „kosmiško“ iš Apple pusės, o aš manau, kad kompanija, išskyrus jos obuolio logotipą, nieko naujo ir nebepasiūlys. Mes CES parodoje matėme tiek daug skirtingų planšetų, Stale PC grįstų Windows 7, nVidia Tegra 2 varomų ir net su Android operacine sistema, kad mus mažai kas nustebins. Tikimasi, kad Apple iSlate pristatys šio mėnesio pabaigoje, o į rinką produktas žengs jau pavasarį, tačiau mes jau žinome, kad Apple produkto laukia didžiulė konkurencija.<br /></p>
