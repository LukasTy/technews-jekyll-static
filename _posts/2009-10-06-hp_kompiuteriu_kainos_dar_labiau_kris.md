---
layout: post
status: publish
published: true
title: 'HP: Kompiuterių kainos dar labiau kris'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4120
wordpress_url: http://localhost/site/new/hp_kompiuteriu_kainos_dar_labiau_kris/
date: '2009-10-06 16:38:12 +0300'
date_gmt: '2009-10-06 16:38:12 +0300'
categories:
- Naujienos
---
<div class="imgright"><img src="http://t3.gstatic.com/images?q=tbn:30qbuj8Wv8_FKM:http://www.slipperybrick.com/wp-content/uploads/2008/01/hp-hdx.jpg"  /></div>
<p>Asmeninių kompiuterių ir ne tik gamintojas Hewlett Packard sako, jog prognozuoja dar mažesnes stacionarių ir nešiojamųjų kompiuterių kainas per artėjantį šventinį apsipirkimo sezoną.</p>
<p>„Manau, kad artėjantį juodąjį penktadienį (angl. black friday) mes pamatysime daugybę neįtikėtinų akcijų ir kainų. Kai kurios bus mūsų pusėje, kai kurios – varžovų.“, - tiesiai šviesiai pasakė HP viceprezidentas Todas Bradlis.</p>
<p>Ir nieko keisto, jog daugelis pasaulinių kompanijų ruošiasi šventiniam sezonui. Jungtinėse Amerikos Valstijose, vienoje iš didžiausių pasaulio rinkų, juodasis penktadienis yra diena po Padėkos dienos. Amerikiečiai juodąjį penktadienį tradiciškai laiko šventinio apsipirkimo pradžia ir tą savaitgalį, į kurį įeina ir minėtas penktadienis, kompanijos parduoda net 10 procentų visų metų produkcijos.</p>
<p>Kalbama, kad pirkimų bumą, ypač naujų kompiuterių, gali paskatinti spalio 22 dieną pasirodysianti Microsoft operacinė sistema Windows 7. HP taip pat mano, jog ji įtakos visų personalinių kompiuterių pardavimus, ypač dėl to, jog tai stiprus produktas, į kurį Microsoft investavo labai daug pinigų.</p>
<p>T. Bradlis kalbėjo atsargiai ir teigė, jog HP jau ruošiasi artėjančiam šventiniam sezonui, ką, jo nuomone, daro visos industrijos kompanijos. Jis tvirtina, kad kompanija apdairiai planuoja visas produktų atsargas, nors pabrėžė, jei paklausa bus didesnė, nei tikimasi, kompanija yra pajėgi ją patenkinti.<br /></p>
