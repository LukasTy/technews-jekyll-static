---
layout: post
status: publish
published: true
title: Acer ruošiasi pristatyti HD raiškai draugišką Aspire One 571
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3512
wordpress_url: http://localhost/site/new/acer_ruosiais_pristatyti_hd_raiskai_draugiska_aspire_one_571/
date: '2009-05-19 14:09:40 +0300'
date_gmt: '2009-05-19 14:09:40 +0300'
categories:
- Naujienos
---
<p><i>Acer Aspire One</i> yra vienas iš geriausiai žinomų vardų internetinių nešiojamųjų rinkoje, tad kompanija nusprendė ne tik pristatyti vidutinės klasės pirkėjams skirtus serijos produktus, tačiau ir vieną aukštos klasės produktą.</p>
<p><i>Aspire One 571</i> iš esmės turės tokį patį dizainą, kokį matėme <i>D150</i> serijoje. Bet kokiu atveju, įdomiausia tai, kas slypi po „dangčiu“: tai <i>Intel Atom N280</i> centrinis procesorius dirbantis 1,66 GHz dažniu, tačiau tai nėra viskas. Kompiuteris turės 10,5 colio įstrižainės ekraną, kuris gebės atvaizduoti 1280 x 720 (HD 720p) rezoliuciją, o HD filmus bus galima žiūrėti dėka <i>Quartics QV1721</i> daugėlypės terpės procesoriaus, kuris palengvina HD raiškos filmų iškodavimą.</p>
<p><i>Acer</i> į internetinį nešiojamąjį įdėjo ir optinį įrenginį, nors jis nėra įprastinis, koks, pavyzdžiui, naudojamas <i>Asus Eee PC 1004DN</i> atveju. Vietoje to, kompanija pasirinko <i>Vmedia</i> variantą. Šios kompanijos diskai iš esmės yra mažyčiai Blu-Ray diskų atitikmenys, apsaugoti plastikineme dėkle, kurių diametras yra vos 32 mm (normalaus Blu-Ray disko diametras yra 120 mm), o talpa siekia apie 1 GB. Juokingiausia yra tai, jog panašūs diskai primena visų seniausiai užmirštus <i>floppy</i> laikmenas!</p>
<p>Kol kas neaišku, kada <i>Acer Aspire One 571</i> išvys dienos šviesą, tačiau <i>Computex</i> paroda jau ne už kalnų, tad telieka tikėtis daugiau informacijos sužinoti būtent šiame renginyje.</p>
<p><img src="http://www.part.lt/img/892655ef08aa883de8c9a0f2c53c32c2708.jpg" /></p>
