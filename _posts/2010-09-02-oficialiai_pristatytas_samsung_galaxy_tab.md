---
layout: post
status: publish
published: true
title: Oficialiai pristatytas Samsung Galaxy Tab
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5072
wordpress_url: http://localhost/site/new/oficialiai_pristatytas_samsung_galaxy_tab/
date: '2010-09-02 19:55:41 +0300'
date_gmt: '2010-09-02 19:55:41 +0300'
categories:
- Naujienos
---
<div class="imgright"><img src="http://www.part.lt/img/0eabc52aca93fed9075dc362d1f5735e863.jpg"  /></div>
<p>Samsung ir toliau plėtoja savo Galaxy produktų liniją. Kompanija visiškai neseniai pristatė Galaxy S išmanųjį telefoną, bendradarbiaudama su JAV telekomunikacijų kompanijomis pristatė keletą išskirtinių telefonų šiai rinkai, o šį kartą anonsavo Galaxy Tab planšetą.</p>
<p>Naujasis septynių colių planšetas iš kitų skiriasi tuo, jog rinkoje pasirodys iškart su Android 2.2 operacine sistema ir visapusišku Adobe Flash palaikymu. Jį varo 1GHz Cortex-A8 centrinis procesorius, o grafine dalimi rūpinasi PowerVR SGX640 lustas.</p>
<p>Samsung Galaxy Tab turi jau minėtą septynių colių ekraną, kurio rezoliucija siekia 1024x600 taško. Jis nutaikytas konkuruoti su Apple iPad, tad turi integruotą 16 ar 32GB atmintį, atsižvelgiant į modelį. Į jį taip pat bus galima įsidėti microSD kortelę.</p>
<p>Kitaip, nei Apple iPad, Samsung Galaxy Tab turi ir galinę, ir priekinę vaizdo kameras, ir nepaisant to, kad galinė tėra 3MP ji galės vaizdą įrašyti HD formatu. Nepamirškime paminėti LED blykstės, 3G, Bluetooth ir WiFi ryšių palaikymo.</p>
<p>Žinoma, produktas pasižymi ir akselerometru, GPS imtuvu, garsiakalbiu ir talpia baterija su kuria, pasak gamintojo, galima septynias valandas žiūrėti įvairius video failus. Samsung ketina įrenginį Europos rinkai pristatyti jau šį mėnesį, o kitoms rinkoms kiek vėliau.<br /></p>
