---
layout: post
status: publish
published: true
title: Noctua NF-P12 ventiliatoriaus apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 82
wordpress_url: http://localhost/site/new/noctua_nf-p12_-_kuo_jis_kitoks/
date: '2009-01-23 23:55:13 +0200'
date_gmt: '2009-01-23 23:55:13 +0200'
categories:
- Aušinimas
- Apžvalgos
---
<p><a class="ns" href="http://www.technews.lt/upl/Failai/NF-P12_is_galo1.JPG">
<div class="imgright"><img src="http://www.technews.lt/upl/Failai/NF-P12_is_galo_mazas.JPG" border="1" /></div>
<p></a>Sisteminiai aušintuvai, matyt, yra mažiausią dalį entuziastų dominanti kompiuterio dalis. Dėl jos neverda tokios diskusijos, kokių sulaukiama pasirodžius naujai <i>nVidia</i> plokštei ar <i>AMD</i> procesoriui. 12 cm aušintuvai nustelbiami ir korpusų bei maitinimo blokų. „Juk visi tie 120x120 mm aušintuvai vienodi, jie niekuo nesiskiria, na, nebent spalva“ - tokius žodžius išgirstume, drįsčiau sakyti, ir iš nereto Technews lankytojo, tačiau būtent šią vyraujančią nuomonę norėčiau paneigti pristatydamas kompanijos <i>Noctua</i> ventiliatorių - <i>NF-P12</i>. Kaip visi puikiai žinome, <i>Noctua</i> yra aukštos klasės aušintuvus ir ventiliatorius gaminanti, kompanija. Šį kartą ir man teko galimybė, o tuo pačiu ir didelė garbė bei džiaugsmas apžvelgti vieną populiariausių <i>Noctua</i> gaminių <i>NF-P12</i>. Tai 12 centimetrų aušintuvas, kuriame yra įgyvendinta dauguma austrų kompanijos technologijų. Tiesa sakant, šios apžvalgos istorija yra gana įdomi. Apie tai šiek tiek vėliau,  pirma derėtų supažinti su <i>Noctua</i> kompanija.</p>
<p>Ši aušinimo sprendimais užsiimanti bendrovė buvo įkurta bendradarbiaujant austrų <i>Rascom Computerdistribution Ges.m.b.H</i> ir taivaniečių <i>Kolink International Corporation</i>. Bendradarbiaujant su Austrijos Šilumos Transmisijos ir Ventiliatorių Technologijos institutu (red. past. angl. <i>Austrian Institute of Heat Transmission and Fan Technology</i>; vok. <i>Österreichisches Institut für Wärmeübertragung und Ventilatorentechnik, ÖIWV</i>) vystomos produktų technologijos. Pati kompanija teigia, kad bendradarbiavimas su <i>ÖIWV</i> leidžia naudotis itin tiksliais skaičiavimais, mokslinių matavimų prietaisais bei simuliavimo technologijomis, o tai, pasak kompanijos, raktas į sėkmę tyrimuose ir projektų vystyme. Ilga <i>Rascom</i> patirtis rinkodaroje leidžia žinoti, kokių, tylių, aukštos klasės, gaminių reikia potencialiems klientams. <i>Noctua</i> teigia, kad gaminių kokybę ir našumą lemia pažengusi <i>Kolink</i> gamybos technologija bei modernios gamyklos. Žinoma, kiekviena bendrovė apie savo partnerius atsiliepia kuo geriausiai, tačiau sprendžiant pagal puikius kitų apžvalgų įvertinimus, šiais žodžiais turime pagrindo tikėti.</p>
<p>Praktiškai visi vardai turi savo istoriją. Apie jų kilmę kalbėjau ir <a class="ns" href="http://www.technews.lt/index.php?id=Kas&Id=808"><i>Razer Lachesis</i> apžvalgoje</a>, o šį kartą nepraleisiu progos papasakoti apie <i>Noctua</i>. Kaip ir bet kuris kitas pavadinimas, šis yra pasirinktas ne be reikalo - <i>Noctua</i> tai graikų deivės Atėnės mažoji pelėda. Atėnų miesto įkūrėja ir karo dievybė simbolizuoja išmintį, mokslą ir strategiją, o kompanija orientuojasi į tas pačias savybes. Ji teikė pirmenybę tokiems dievams, kaip Odisėjas, naudojantis ne vien tik jėgą, tačiau nuovoką, o dažnai ir klastą. Iki šiol pelėda simbolizuoja intelektualumą ir atsargumą. Kompanija teigia, kad ji panaši į pačią <i>Noctua</i>, naudoją pastabumą ir tylą, kaip savo pagrindinius ginklus kovojant dėl išlikimo, ir žinoma daugiau vietos rinkoje :). </p>
<p><img src="http://www.technews.lt/upl/Failai/siuntinys1.JPG" /></p>
<p>Išties labai nustebau savo elektroninio pašto dėžutėje sulaukęs <i>Noctua</i> laiško. Be abejonės, pirma pagalvojau apie spam‘erius ir apsimetėlius. Vėliau įsitikinus laiško tikrumu, iš tiesų apsidžiaugiau. Ne dėl to, kad turėsiu progą testuoti tokį aušintuvą ir kad jis pasiliks mano sistemoje, o dėl to, kad Technews buvo pastebėti. Ir ne bet ko, o tikrai garsios aušinimo sprendimų kompanijos. Taigi, aptaręs <i>NF-P12</i> technologijas ir palikęs savo adresą, ėmiau laukti siuntinuko. Deja, jo teko laukti labai ilgai – visą mėnesį, kai paprastai siuntiniai keliauja trumpiau nei savaitę. Pasirodo, kad siuntinys įstrigo ne bet kur, o logistikos kompanijos atstovybėje Lietuvoje. Pasiaiškinimas juokingas – „kurjeris nerado jūsų namuose“. Na taip, pasiskambinti nereikia, nors telefonas ant siuntinio net dviejose vietose :). Pateikiu Jums straipsnelio turinį, kad būtų lengviau suprasti apie ką eina kalba.</p>
<p>Pakuotė ir komplektacija<br />
<br /><b>Technologijos, naudotos <i>NF-P12</i></b><br />
<br /><b>Montavimas</b><br />
<br /><b>Testavimas</b><br />
<br /><b>Išvada</b></p>
<p><a class="ns" href="http://www.technews.lt/upl/Failai/galine_pakuotes_dalis1.JPG">
<div class="imgright"><img src="http://www.technews.lt/upl/Failai/galine_pakuotes_dalis1maza.jpg" border="1" /></div>
<p></a>Dėžutė, apklijuota <i>Rascom</i> lipnia juosta buvo pakankamai aplamdyta, tačiau laimei viduje viskas buvo tvarkoje. Be paties aušintuvo radau ir lipdukų lapą bei keletą lankstinukų. <i>NF-P12</i> yra įpakuotas į originalios rudos spalvos plono kartono dėžutę, kuri apatinėje dalyje nudažyta juodai. <i>Noctua</i> logotipas su užrašu „Designed in Austria“ yra kairėje viršuje. Pro permatomą plastikinį langelį matosi dalis aušintuvo bei vienas iš guminių tvirtinimo elementų. Apvertus dėžutę rasime trumpus technologijų aprašymus anglų, ir dar trumpesnius – vokiečių, prancūzų, ispanų, portugalų, japonų ir rusų kalbomis, kurių pastaroji, išskyrus anglų, daugeliui skaitytojų, matyt, aktualiausia. Taip pat čia atspausdinta ir specifikacijų lentelė, bei komplektacijos sąrašas. Čia taip pat minima net 6-erių metų garantiją, bei <i>ISO9001</i> ir <i>ISO14001</i> sertifikatai. Kadangi komplektacijoje nėra instrukcijos, bendrovė aprašymus sugebėjo sutalpinti paviršiuje, nes galinė dalis atsiveria (žr. nuotrauką). Čia nubraižytos <i>Nine Blade Design</i>, <i>Vortex Control</i>, <i>SC-Drive</i> ir <i>SSO-Bearing</i> schemos, apie kurias šiek tiek vėliau bei paaiškinimai, kaip ventiliatorių sumontuoti. Paaiškinta, ką atlieką juoda (L.N.A) ir mėlyna (U.L.N.A.) jungtis ir nurodomi portalai, kuriuose kompanijos produktai gavo aukštus įvertinimus. Belieka pasvajoti, galbūt čia atsidurs ir lietuviškasis Technews :). </p>
<p>Atidarius dėžutę, aušintuvo vis dar nepaimsi. Jis ir kitos reikalingos detalės įspraustos į lengvai atsidarančią pakuotę sudarytą iš dviejų permatomo plastiko dalių. Viršutiniosios apačioje – dailiai įkomponuotas <i>Noctua</i> logotipas. Komplekte rasime <i>NF-P12</i> ventiliatorių, <i>U.L.N.A. </i> ir <i>L.N.A. </i> adapterius, 3:4 kontaktų (Molex) adapterį, keturis guminius tvirtinimo elementus ir tiek pat varžtų. </p>
<p><img src="http://www.technews.lt/upl/Failai/Komplektacija1.jpg" /></p>
<p><i>NF-P12</i> yra keistokos, kaip ir visi kompanijos gaminiai, spalvos. Tai labiausiai primena persikus ir kavą. Mmmm, skanu, bet ar tinka tai korpuso aušintuvui? Atvirai sakant, man ši spalva netrukdo, vistiek <i>cooleris</i> viduje, o jei tai dar ir parodo kompanijos išskirtinumą, kodėl gi ne – pirmyn. Matome net devynis ašmenis/sparnus – kaip pavadinsi – nepagadinsi. <i>L.N.A. </i> ir <i>U.L.N.A. </i> adapteriuose naudojami paprasčiausi rezistoriai,  kurių dėka, kaip visi puikiai žinome, didinama varža ir tuo pačiu mažinamas apsisukimų kiekis, oro srautas ir statinis slėgis. Specifikacijos ir pirmieji apsičiupinėjimai sukelia tik pozityvius jausmus, tačiau einame prie praktikos. </p>
<p><img src="http://www.technews.lt/upl/Failai/Noctua%20NF-P12%20specifikaciju%20lentele_TN.PNG" /></p>
<p><b>Technologijos, naudotos <i>NF-P12</i> </b></p>
<p>Be oro srauto bei guolio sukuriamų triukšmų egzistuoja ir taip vadinimas "perjungimo garsas". Per kiekvieną perėjimą nuo vienos ritės prie kitos, rotorius staigiai pasisuka kai įsijungia kita ritė. Kiekvienas toks pulsas sukelia nedideles ventiliatoriaus deformacijas. Priklausomai nuo apsisukimų, sukimo momento ir medžiagų, iš kurių pagamintas ventiliatorius, šis reiškinys gali sukleti girdimą pašalinį garsą. [i]Noctua Smooth Communication Drive[i] sistema leidžia tolygesnį perjungimą tarp ričių, taip užtikrindama geresnes ventiliatorių akustines savybes.</p>
<p>Dėl tobulesnio veikimo principo <i>SSO (Self-Stabilising Oil-pressure) </i> guoliai, naudojami <i>Noctua NF-S12</i> ir <i>NF-R8</i> serijų ventiliatoriuose, yra pranašesni už rutulinius, įvorinius ar guolius su skysčiu tylos ir ilgaamžiškumo atžvilgiais. Sukamasis ašies judesys sukuria slėgį guolio viduje. Tai sukelia dinaminio spaudimo lauką, kuris stabilizuoja rotoriaus ašį. Nors kai kurie guoliai su skysčio užpildu taip pat remiasi hidrodinaminiu spaudimu, SSO guolis turi papildomą magnetą, kuris užtikrina tikslesnį ir patikimesnį rotoriaus ašies centravimą. Kai ventiliatorius pradeda suktis, dinaminio spaudimo laukas pirmiausiai turi susikurti, dėl to ašis iš pradžių nėra visiškai stabili. Laikui bėgant tai gali sukelti papildomą triukšmą ir guolio defektus. Dėl to SSO guoliai turi papildomą magnetą, kurio laukas iš karto stabilizuoja rotorių, sumažina pasipriešinimą ir triukšmus.</p>
<p><img src="http://www.noctua.at/images/sso_bearing/sso_bearing_stabilisation.jpg" /></p>
<p><i>Noctua</i> diagramoje pateiktas įvorinių ir rutulinių guolių ventiliatorių palyginimas su <i>Noctua SSO</i> guolių aušintuvais. Palyginime matyti ventiliatorių skleidžiamo triukšmo priklausomybė nuo jų tarnavimo laiko. Kaip galima matyti iš kreivių, SSO pasižymi mažiausiu triukšmo lygiu tiek veikimo pradžioje, tiek po ilgesnio veikimo laiko. </p>
<p>Kol dauguma 120 x 120 mm ventiliatorių turi gana siauras septynias menteles, Nine Blade Design NF-P12 jų turi net devynias. Jos yra arti viena kitos ir yra pasuktos gana nedideliais kampais tam, kad būtų sukurtas kuo didesnis slėgis ir oro srautas. Be abejo, padidinus menčių skaičių padidėja ir rizika ventiliatoriui skleisti daugiau triukšmo. NF-P12 ši problema išspręsta srauto valdymo išpjovomis ant ventiliatoriaus menčių. Dvi išpjovos leidžia sumažinti turbulenciją neprarandant aušinimo efektyvumo. Norint pasiekti kuo geresnių rezultatų, išpjovos yra suapvalintos.</p>
<p><img src="http://www.noctua.at/images/feature_graphs/nf_p12_trailing_edge.jpg" /></p>
<p><img src="http://www.noctua.at/images/feature_graphs/nf_p12_joining.jpg" /></p>
<p><b>Montavimas</b></p>
<p>Turbūt daugeliui iškilo klausimas – kam reikalingi ir kur naudojami guminiai tvirtinimo elementai(<i>Vibration Compensators</i>), jei komplekte yra ir tam tinkami varžtai. Atsakymas paprastas – pasirinkimo laisvė – galima naudoti tiek varžtus tiek „guminukus“. Testuodamas šį ventiliatorių aš pasirinkau labiau novatorišką, ir mano galva patogesnį montavimo būdą – vibracijos kompensatorius. Vis dėlto, <i>Noctua</i> šios problemos, kuri iškyla kiekvieną kartą diegiant daugumą 12 cm aušintuvų, iki galo neišsprendė.  Tvirtinant ventiliatorių prie korpuso teko guminių elementų „įspraudimui“ teko naudoti ne tik atsuktuvus, bet ir dantų krapštukus :). Skylutės paprasčiausiai yra labai siauros, siekiant kuo tvirtesnio prilaikymo. Šis montavimas užtruko maždaug 15 min, nes <i>NF-P12</i> iš vidinės <i>Chieftec</i> korpuso pusės pasiekti buvo gana sudėtinga. Žinoma, trukdė ir masyvus centrinio procesoriaus aušintuvas bei maitinimo blokas.</p>
<p><img src="http://www.technews.lt/upl/Failai/sistema1.JPG" /></p>
<p><b>Testavimas</b></p>
<p><img src="http://www.technews.lt/upl/Failai/korpusas_is_galo1.JPG" /></p>
<p>Atėjo laikas pačiai svarbiausiai – praktinei apžvalgos daliai. Naudota sistema – aukštesnės vidutinės klasės kompiuteris. Be jokių abejonių, rezultatus įtakoja ir centrinio procesoriaus aušintuvas, kuris šį kartą – <i>Arctic Cooling</i> kompanijos gaminys <i>Freezer 7 PRO</i>. Tai 77 m3/h oro srautą sukuriantis aušintuvas, turintis tris U formos „heatpipe“ vamzdelius ir 42 aliuminio plokšteles. Temperatūrų matavimui naudojau <i>SpeedFan 4.33</i> ir <i>PC Wizard 2008</i> programinę įrangą. Kompiuterio apkrovai buvo pasirinkta <i>Prime 95 25.5</i> programa. Kaip bebūtų gaila, kol kas neturime atitinkamos testavimo sistemos, todėl aušintuvo skleidžiamą triukšmą galėsiu įvertinti subjektyviai. Diagramose nurodytos trijų – centrinio procesoriaus, motininės plokštės lustų rinkinio ir kietųjų diskų temperatūra didelės apkrovos metu. Kompiuteris su paleista <i>Prime 95 25.5</i> programa buvo paliekamas 15 minučių kiekvienu atveju, o tada fiksuojamos temperatūros.</p>
<p><img src="http://www.technews.lt/upl/Failai/CPU%20temps1.PNG" /></p>
<p>Procesorius laikomas pagrindine, ir dažniausiai sudėtingiausio aušinimo reikalaujančia dalimi. Korpusui aušinti skirti 12 cm aušintuvai neretai labiausiai pakeičia būtent šio lusto temperatūrą. Šiuo atveju <i>Noctua</i> aušintuvas „atšaldė“ <i>Intel Core 2 Duo</i> iki 38 – lygiai 6, prijungus <i>L.N.A. </i> – 5, o <i>U.L.N.A. </i> – 4 laipsniais Celsijaus.</p>
<p><img src="http://www.technews.lt/upl/Failai/MB%20temps1.PNG" /></p>
<p><i>Gigabyte P35-DS3P</i> motininės plokštės rinkinys turi savo radiatorių, bet visgi – dažnai tai aukščiausią temperatūrą pasiekiantis lustas. Čia situacija beveik identiška procesoriaus atvejui - <i>NF-P12</i> temperatūrą sumažino 7 laipsniais, o naudojant <i>L.N.A. </i> ir <i>U.L.N.A. </i> adapterius, atitinkamai 5 ir 4 laipsniais Celsijaus.</p>
<p><img src="http://www.technews.lt/upl/Failai/HDD%20temps1.PNG" /></p>
<p>Kietiesiems diskams korpuso aušintuvai nedaro didelės įtakos. Tokia pati situacija ir su <i>NF-P12</i>, šių įrenginių temperatūra nukrito 3-4 laipsniais Celsijaus.</p>
<p><b>Išvada</b></p>
<p>Rezultatai tikrai geri, o svarbiausia aušintuvo iš esmės nesigirdėjo net tylioje aplinkoje. Dirbant įprastu rėžimu, pamirštum, kad korpuse yra 12 cm aušintuvas, kurio buvimą primena nebent malonus vėjelis pučiantis į kojas :)(<i>NF-P12</i> buvo montuojamas taip, kad ištrauktų įkaitusį orą iš korpuso). Mokantys 20 JAV dolerių už 120x120 mm aušintuvą, gerų rezultatų, o tuo labiau – puikios kokybės reikalauti tikrai turi teisę. Visa tai <i>NF-P12</i> ir suteikia, o kartu ir neatneša papildomo triukšmo į namus. Rekomenduoju šį <i>Noctua</i> produktą visiems mylintiems tylą, gerą kokybę ir našumą. Tiesa – su viena sąlyga – jei turite galimybę pirkti užsienio e-parduotuvėse ir Jūsų kišenėse nešvilpauja vėjai. </p>
<p>NF-P12 suteikiamas "Technews.lt renkasi" apdovanojimas.</p>
<p><img src="http://www.technews.lt/upl/Failai/NF-P12_is_priekio1.JPG" /></p>
<p>Privalumai :<br />
<br /> *Gera surinkimo kokybė, pakuotė.<br />
<br />*Labai tylus<br />
<br />*Geri aušinimo rezultatai</p>
<p>Trūkumai<br />
<br />*Brangus<br />
<br />*Iki galo neišspręsta montavimo problema, nors visgi pasistūmėta į priekį.</p>
<p>Technews.lt dėkoja <i>Jakob Dellinger</i> iš <i>Noctua</i>, kurio pagalba buvo gautas <i>NF-P12</i>! </p>
<p><img src="http://www.technews.lt/upl/Failai/renkasi.png" /></p>
<p>Autorius: <a class="ns" href="http://www.technews.lt/user/1">Wicked Akuba</a><br /></p>
