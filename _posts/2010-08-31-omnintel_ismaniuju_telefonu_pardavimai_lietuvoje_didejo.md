---
layout: post
status: publish
published: true
title: 'Omnintel: Išmaniųjų telefonų pardavimai Lietuvoje didėjo'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5066
wordpress_url: http://localhost/site/new/omnintel_ismaniuju_telefonu_pardavimai_lietuvoje_didejo/
date: '2010-08-31 19:27:09 +0300'
date_gmt: '2010-08-31 19:27:09 +0300'
categories:
- Naujienos
---
<div class="imgright"><img src="http://www.part.lt/img/ba99b4f0d4278109189bb4183fdd2357477.jpg"  /></div>
<p>Mobiliųjų telekomunikacijų bendrovės Omnitel pardavimų duomenys rodo smarkiai padidėjusį išmaniųjų telefonų populiarumą tarp Lietuvos gyventojų. Palyginti su 2010 metų sausio mėnesiu, liepą šių telefonų pardavimai išaugo dešimt kartų, o jų dalis tarp visų Omnitel parduotų telefonų sudarė lygiai pusę – 50 procentų. </p>
<p>Remiantis IDC ir Gartner duomenimis, išmaniųjų telefonų dalis bendruose Omnitel telefonų pardavimuose beveik dvigubai viršijo Vakarų Europos lygį ir beveik trigubai – pasaulio vidurkį, kurie atitinkamai yra 28 proc. ir 19 proc. </p>
<p>„Džiaugiamės galėdami vieninteliai Lietuvos rinkoje savo klientams pasiūlyti Apple iPhone, taip pat suteikdami palankiausias Lietuvos rinkoje išmaniųjų telefonų su paslaugų paketais įsigijimo sąlygas bei plačiausią Lietuvoje 3,5G ryšio tinklą, kad Omnitel klientai galėtų nevaržomai naudotis išmaniųjų telefonų bei programėlių teikiamomis galimybėmis.“, – sakė Omnitel prezidentas Antanas Zabulis. </p>
<p>Drauge stipriai išaugo ir Omnitel perduotų mobiliųjų duomenų kiekis – vien per pirmuosius septynis šių metų mėnesius „Omnitel“ tinkle jų buvo perduota 1,07 mlrd. megabaitų, palyginti su 0,73 mlrd. megabaitų per tą patį laikotarpį 2009 metais. </p>
<p>„Pusantro karto Omnitel tinkle išaugusį duomenų srautą didžiąja dalimi lėmė išmaniuose telefonuose įdiegtų paslaugų ir programėlių naudojimas. Populiariausios tarp klientų yra paslaugos, praverčiančios keliaujant ir neturint priėjimo prie kompiuterio – el. paštas, navigacija, orų prognozė, elektroninė bankininkystė, taip pat pramoginės – Facebook, Youtube, Omnitel Music Player.“, – teigė A. Zabulis.<br /></p>
