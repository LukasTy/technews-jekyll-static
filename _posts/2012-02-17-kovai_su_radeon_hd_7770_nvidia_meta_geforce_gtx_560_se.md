---
layout: post
status: publish
published: true
title: Kovai su Radeon HD 7770 Nvidia meta GeForce GTX 560 SE
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6370
wordpress_url: http://localhost/site/new/kovai_su_radeon_hd_7770_nvidia_meta_geforce_gtx_560_se/
date: '2012-02-17 10:44:12 +0200'
date_gmt: '2012-02-17 10:44:12 +0200'
categories:
- Naujienos
---
<div class="imgright"><img src="http://technews.lt/upload/nvidia.gif"  /></div>
<p>„Nvidia“ skubiai reaguoja į užvakar pristatytos „AMD Radeon HD 7770“ startą. Vis dar neturėdama nuo konkurento gaminių technologiškai neatsiliekančių, „Kepler“ mikroarchitektūra grįstų vaizdo spartintuvų, „Nvidia“ kol kas ruošiasi konkuruoti su „GF114“ branduolį turinčia „GeForce GTX 560 SE“ vaizdo plokšte.</p>
<p>Pasak IT naujienų portalo <a class="ns" href="http://vr-zone.com/articles/nvidia-preparing-geforce-gtx-560-se/14908.html">VR-zone.com</a>, „GTX 560 SE“ turės 288 šešėlinius „CUDA“ branduolius, 48 tekstūros apdorojimo vienetus (angl. TMUs) bei 24 rasterizacijos vienetus (angl. ROPs). „GF114“ branduolys dirbs 776 MHz dažniu, „CUDA“ branduoliai 1553 MHz, o 1 GB talpos GDDR5 atmintis 3828 MHz taktiniu dažniu. Pastarasis kartu su 192 bitų atminties magistrale leis pasiekti bendrą 92 GB/s atminties pralaidą.</p>
<p>Hierarchiniame spartos suskirstyme „GeForce GTX 560 SE“ bus vienu laipteliu žemiau nei „GeForce GTX 560“ bei kainuos apie 150 JAV dolerių. Numatoma, kad parduotuves naujasis gaminys pasieks per artimiausias kelias savaites.</p>
