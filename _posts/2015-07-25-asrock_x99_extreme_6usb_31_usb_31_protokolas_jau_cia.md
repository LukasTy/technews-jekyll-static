---
layout: post
status: publish
published: true
title: "„ASRock X99 Extreme 6/USB 3.1“: USB 3.1 protokolas jau čia"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8828
wordpress_url: http://localhost/site/new/asrock_x99_extreme_6usb_31_usb_31_protokolas_jau_cia/
date: '2015-07-25 20:37:43 +0300'
date_gmt: '2015-07-25 20:37:43 +0300'
categories:
- Pagrindinės plokštės
- Apžvalgos
---
<p style="text-align: justify;">„Asus X99-A“ puikiai pasitarnavo ieškant naudos šiuolaikiniuose žaidimuose iš šešis branduolius turinčio i7-5820K procesoriaus. Kadangi tyrimas buvo sukoncentruotas tik į žaidimus, negalime pamiršti ir įprastų užduočių testų, kuriuos atliekame su kiekviena Z87 ar Z97 pagrindine plokšte. Taigi, į diagramas, kuriose iki šiol buvo minėtų mikroschemų rinkinių kombinacijos tik su i7-4770K bei i5-4570 procesoriais, netrukus įtrauksime ir i7-5820K, kuriam talkins „ASRock X99 Extreme 6/USB 3.1“ motininė plokštė, kartu su RAID 0 masyvu iš SSD kaupiklių leisianti sukurti dvikovą tarp USB 3.0 ir naujos kartos protokolo USB 3.1.</p>
<p style="text-align: center;"><img style="width: 520px; height: 433px;" src="http://technews.lt/userfiles/X99Extreme63_1logo.jpg" alt="" /></p>
<p>&nbsp;</p>
<p><strong>Pakuotė ir komplektacija </strong></p>
<p style="text-align: justify;">„ASRock“ nereikia mokyti, kad išskirtinei produkto savybei reikia atiduoti didžiausią pakuotės paviršiaus dalį. Vien ką reiškia itin masyvi USB 3.1 markiruotė. Galinėje pakuotės dalyje aiškinami naujojo protokolo privalumai bei iš kokius konkrečius komponentus galima rasti ant „Super Alloy“ klasės pagrindinės plokštės PCB.</p>
<p style="text-align: center;"><strong><a href="http://technews.lt/userfiles/SAM_4389.jpg"><img style="width: 232px; height: 155px;" src="http://technews.lt/userfiles/SAM_4389.jpg" alt="" /></a><a href="http://technews.lt/userfiles/SAM_4390.jpg"><img style="width: 232px; height: 155px;" src="http://technews.lt/userfiles/SAM_4390.jpg" alt="" /></a></strong></p>
<p style="text-align: justify;">Priedų šiai motininei plokštei nemanome, kad trūktų: skirtingų rūšių SATA duomenų kabeliai, I/O nugaros dangtelis, 2-way ir 3-way SLI tiltai, reikiami kabeliai „HDD Saver“ funkcijos veikimui...</p>
<p style="text-align: center;"><strong><a href="http://technews.lt/userfiles/SAM_4395.jpg"><img style="width: 468px; height: 312px;" src="http://technews.lt/userfiles/SAM_4395.jpg" alt="" /></a></strong></p>
<p style="text-align: justify;">Pirmiausiai reikėtų atlikti atskirą žvilgsnį iš arčiau į svarbiausią komplektacijos aksesuarą – pridėtinę USB 3.1 plokštę. Jos išmatavimai siekia 7,9 x 8,1 cm. Pridėtinė plokštė turi fizinę PCI-Express x4 jungtį, tačiau „ASMedia ASM1142“ valdikliui reikalingas tik PCIe 2.0 x2 pralaidumas ir atskiras maitinimas, todėl ant pridėtinės plokštės sumontuotas papildomas molex lizdas. Su „ASRock X99 Extreme 6/USB 3.1“ komlektuojama plokštė turi A+A tipo USB 3.1 jungčių kombinaciją. Savo asortimente „ASRock“ taip pat turi ir A + C tipo jungtis turinčią pridėtinę plokštę, tačiau ji pagrinde komplektuojama su Z97 pagrindinėmis plokštėmis. Ši detalė yra vienas iš būtinų komponentų norint išsiaiškinti realią USB 3.1 sąsajos pralaidą, tačiau yra ir dar vienas būtinas komponentas. Apie jį skyriuje USB 3.0 vs USB 3.1.</p>
<p style="text-align: center;"><a href="http://technews.lt/userfiles/SAM_4398.jpg"><img style="width: 468px; height: 312px;" src="http://technews.lt/userfiles/SAM_4398.jpg" alt="" /></a></p>
<p style="text-align: center;"><a href="http://technews.lt/userfiles/SAM_4396.jpg"><img style="width: 232px; height: 155px;" src="http://technews.lt/userfiles/SAM_4396.jpg" alt="" /></a><a href="http://technews.lt/userfiles/SAM_4447.jpg"><img style="width: 232px; height: 155px;" src="http://technews.lt/userfiles/SAM_4447.jpg" alt="" /></a></p>
<p style="text-align: justify;">
<p style="text-align: justify;"><strong>Žvilgsnis iš arčiau</strong></p>
<p style="text-align: justify;">Turintys „ASRock X99 Extreme 6“ modelį iškart pastebės, kad „ASRock X99 Extreme 6/USB 3.1“ yra vizualiai (žiūrint iš priekio) identiška pirmajai pagrindinei plokštei. Ant juodos spalvos iš stiklo pluošto pagamintos montažinės plokštės dominuoja žydros spalvos radiatoriai. Tokia pačia spalva nudažyti ir keturi iš aštuonių DIMM lizdų. Kadangi tai yra aukštesnės klasės X99 modelis, aplink CPU zoną esantys du radiatoriai yra sujungti termo vamzdeliu. Tiesa, vienas skirtumas tarp „ASRock X99 Extreme 6“ ir „ASRock X99 Extreme 6/USB 3.1“ užmaskuotas. Pastarasis modelis ne tik turi USB 3.1 palaikymą, bet ir XOC serijos LGA 2011-3 lizdą. XOC lizdas pasižymi didesniu kontaktų skaičiumi, sąlygojančiu išaugusį maksimalų CPU suteikiamos įtampos dydį, taip pat, bent teoriškai pagerintą CPU ir DDR4 atminties spartinimą.</p>
<p style="text-align: center;"><a href="http://technews.lt/userfiles/SAM_4402.jpg"><img style="width: 468px; height: 312px;" src="http://technews.lt/userfiles/SAM_4402.jpg" alt="" /></a></p>
<p style="text-align: justify;">CPU VRM sistema sudaryta iš dvylikos tikrų fazių, kurios valdomos „Intersil ISL6379“ PWM valdiklio. Dar du tokie patys valdikliai prižiūri RAM VRM grandinę, kuri sudaryta pagal fazių schemą 2+2. Filtravimas atliekamas trijų skirtingo tipo komponentų pagalba: polimeriniais 12K „Nichicon“ kondensatoriais, iš tantalo pagamintais POSCAP kondensatoriais bei keleto keramikinių. Bendra talpa daugiau nei 6000 µF. MOSFET tranzistoriai (FDMS3668S) pagaminti kompanijos „Fairchild Semiconductor“. Ant PCB jų galima priskaičiuoti 16-a (12-a skirti CPU grandinei ir 4-i RAM grandinei). Nors visi CPU MOSFET tranzistoriai išdėstyti tik po vienu radiatoriumi, „ASRock“ nusprendė antrojo nenaudoti vien tik estetiniams tikslams. Šis ne tik puikiai uždengia dalį I/O jungčių, bet ir suteikia didesnį solidumo įspūdį. Arčiau I/O panelės esantis radiatorius visiškai nekontaktuoja nė su viena po juo esančia IC, tačiau karščio vamzdelis, jungiantis abu radiatorius, neabejotinai leidžia padidinti išsklaidomos šilumos paviršiaus plotą. Aišku, gautas efektas nebus dvigubas.</p>
<p style="text-align: center;"><a href="http://technews.lt/userfiles/SAM_4404.jpg"><img style="width: 232px; height: 155px;" src="http://technews.lt/userfiles/SAM_4404.jpg" alt="" /></a><a href="http://technews.lt/userfiles/SAM_4442.jpg"><img style="width: 232px; height: 155px;" src="http://technews.lt/userfiles/SAM_4442.jpg" alt="" /></a></p>
<p style="text-align: justify;">Į aplink dvigubu dangteliu pridengtą lizdą išdėstytus DIMM lizdus galima įstatyti ne tik non-ECC/un-buffered tipo DDR4 atmintį, bet ir ECC modulius. Tiesa, tam reikalingas serverinis „Xeon“ procesorius. Maksimalus gamintojo nurodytas taktinis dažnis – 3000 MHz (OC), talpa – 128 GB. Maitinimui standartinis pasirinkimas – vienas 8-pin EPS12V lizdas. Netoliese CPU ventiliatoriams skirti CPU_FAN1 ir CPU_FAN2 lizdai. Keista matyti, kad tik pirmasis yra 4-pin tipo (antrasis teturi tris kontaktus). Vertikalios pozicijos USB 2.0 lizdą galime laikyti nematyta naujove, tačiau praktinė nauda iš jo galima tik mums – testuojama atvirame stende.</p>
<p style="text-align: center;"><a href="http://technews.lt/userfiles/SAM_4410.jpg"><img style="width: 232px; height: 155px;" src="http://technews.lt/userfiles/SAM_4410.jpg" alt="" /></a><a href="http://technews.lt/userfiles/SAM_4411.jpg"><img style="width: 232px; height: 155px;" src="http://technews.lt/userfiles/SAM_4411.jpg" alt="" /></a></p>
<p style="text-align: justify;">„ASRock X99 Extreme 6/USB 3.1“ turi du su X99 mikroschemų rinkiniu susietus USB 3.0 kištukus, tačiau abu prilituoti vertikaliai. Tame pačiame PCB šone randame 3-pin SYS_FAN3, dešimt vienas šalia kito išdėstytų SATA III 6 gb/s lizdų ir diagnostinį Debug ekranėlį. Dėl X99 mikroschemų rinkinio ypatybių RAID masyvus palaiko tik šeši iš dešimties SATA III 6 Gb/s lizdų. Palaikantieji ant šios motininės PCB sumontuoti arčiau Debug ekranėlio. „ASRock“ neatsisakė ir 10 Gb/s SATA Express sąsajos, kuri pasisavina SATA3_4 ir SATA3_5 pažymėtus lizdus. Tuo tarpu RAID nepalaikantys SATA 6 Gb/s lizdai pažymėti kaip SSATA.</p>
<p style="text-align: center;"><a href="http://technews.lt/userfiles/SAM_4412.jpg"><img style="width: 232px; height: 155px;" src="http://technews.lt/userfiles/SAM_4412.jpg" alt="" /></a><a href="http://technews.lt/userfiles/SAM_4418.jpg"><img style="width: 232px; height: 155px;" src="http://technews.lt/userfiles/SAM_4418.jpg" alt="" /></a></p>
<p style="text-align: justify;">Išplėtimo jungčių asortimentą sudaro trys fiziniai PCI-E 3.0 x16 ir du PCI-E 2.0 x1 lizdai. Vaizdo plokštėms skirtų lizdų realus pralaidumas priklauso nuo naudojamo Haswell-E procesoriaus modelio. i7-5960X EE ir i7-5930K leidžia turėti x16/x16/x8 konfigūraciją, o mažiau PCI-E linijų turintis i7-5820 užtikrina tik x16/x8/x4 konfigūraciją, kartu panaikinant 3-way SLI veikimą. Nerimaujantiems, kad arčiausiai LGA 2011-3 lizdo yra ne kas kitas, o pagrindinis PCI-E 3.0 x16 lizdas, galime patvirtinti, jog blokavimo problemų sumontavus „Noctua NH-D15“ nekilo. Po viršutiniu PCI-E 3.0 x16 lizdu turime Ultra M.2 lizdą, kurio pralaidumas siekia 32 Gb/s. Deja, kaip ir visose X99 pagrindinėse plokštėse, taip ir čia, Ultra M.2 lizdas dalinasi pralaidumu su kuriuo nors vienu PCI-E 3.0 x16 lizdu. Juo tampa paskutinysis (esantis žemiausiai), todėl panaudojus Ultra M.2 lizdą automatiškai netenkama 3-way SLI/„CrossFire“ palaikymo. Tiesa, vos nepamiršome dar vieno niuanso: vienas iš dešimties SATA lizdų (SSATA3_2) taip pat dalinasi pralaida su Ultra M.2. Tarp paskutinių dviejų PCI-E 3.0 x16 lizdų „ASRock“ įdiegė Wi-Fi moduliui tinkantį mini-PCIe lizdą, o prie Ultra M.2 integravo lengvai keičiamus BIOS mikroschemas.</p>
<p style="text-align: center;"><a href="http://technews.lt/userfiles/SAM_4408.jpg"><img style="width: 468px; height: 312px;" src="http://technews.lt/userfiles/SAM_4408.jpg" alt="" /></a></p>
<p style="text-align: center;"><a href="http://technews.lt/userfiles/SAM_4419.jpg"><img style="width: 232px; height: 155px;" src="http://technews.lt/userfiles/SAM_4419.jpg" alt="" /></a><a href="http://technews.lt/userfiles/SAM_4420.jpg"><img style="width: 232px; height: 155px;" src="http://technews.lt/userfiles/SAM_4420.jpg" alt="" /></a></p>
<p style="text-align: justify;">Pagrindinis „Purity Sound 2“ garso posistemio komponentas – „Realtek ALC1150“ (115 dB SNR) kodekas, kuris uždengtas nuo EMI triukšmų izoliuojančiu dangteliu. Žinoma, garso zona izoliuota nuo bendros montažinės plokštės. ASRock kliaunasi šiuo metu aukščiausiu sprendimu – elektrolitiniais „Nichicon“ kondensatoriais. Ant PCB matome du „Texas Instruments NE5532“ stiprintuvus, kurių vienas veikia kaip diferencinis, o kitas stiprina į ausines tiekiamą garsą. Šiuo atveju palaikomos ausinės iki 600 Ohm. Minimas ir „DTS Connect“ rinkinio palaikymas.</p>
<p style="text-align: center;"><a href="http://technews.lt/userfiles/SAM_4417.jpg"><img style="width: 232px; height: 155px;" src="http://technews.lt/userfiles/SAM_4417.jpg" alt="" /></a><a href="http://technews.lt/userfiles/SAM_4425.jpg"><img style="width: 232px; height: 155px;" src="http://technews.lt/userfiles/SAM_4425.jpg" alt="" /></a></p>
<p style="text-align: justify;">Apatinėje „ASRock X99 Extreme 6/USB 3.1“ dalyje integruota pora USB 2.0 lizdų, COM, TPM lizdai, taip pat slankiklis, leidžiantis pasirinkti A arba B BIOS modulį. Nors I/O panelėje UEFI BIOS nustatymų perkrovimui skirtas patogus mygtukas, ant PCB yra ir Clear CMOS trumpiklis. Čia matome vienintelį 4-pin CHA_FAN1 ir 3-pin CHA_FAN2 lizdus, stilingus perkrovimo ir įjungimo/išjungimo on board mygtukus (labai gaila, bet jie neturi apšvietimo nei sistemai esant įjungtai, nei išjungtai) bei „HDD saver“ kištuką. Tai išskirtinė „ASRock“ savybė, leidžianti prie šio lizdo prijungtus mechaninius diskus išjungti/įjungti su „A-Tuner“ programine įranga. Tokiu būdu taupomas HDD gyvavimo laikas, mažinamos elektros sąnaudos bei išvengiama netikėto HDD trakštelėjimo. Atrodo kaip pakankamai naudinga savybė.</p>
<p style="text-align: center;"><a href="http://technews.lt/userfiles/SAM_4421.jpg"><img style="width: 232px; height: 155px;" src="http://technews.lt/userfiles/SAM_4421.jpg" alt="" /></a><a href="http://technews.lt/userfiles/SAM_4424.jpg"><img style="width: 232px; height: 155px;" src="http://technews.lt/userfiles/SAM_4424.jpg" alt="" /></a></p>
<p style="text-align: justify;">I/O panelėje, tarp ryškaus raudono eSATA lizdo ir Clear CMOS mygtuko, turime C tipo USB 3.1 lizdą, kurį valdo antrasis „ASMedia ASM1142“ valdiklis, prilituotas jau prie motininės plokštės PCB. Keturi USB 3.0 lizdai valdomi „ASMedia ASM1074“ centro. Visi USB lizdai turi apsaugą nuo elektrostatinės iškrovos. „ASRock X99 Extreme 6/USB 3.1“ yra ta pagrindinė plokštė, kuri turi du gigabitinius tinklo posistemius. Arčiau garso išvesčių esantis susietas su „Intel I218V“ valdikliu, o gretimas su mažai girdėtu „Qualcomm Atheros AR8171“. Įtariame, kad „Intel“ valdiklis turėtų būti pasirinkimas Nr.1.</p>
<p style="text-align: center;"><a href="http://technews.lt/userfiles/SAM_4403.jpg"><img style="width: 468px; height: 312px;" src="http://technews.lt/userfiles/SAM_4403.jpg" alt="" /></a></p>
<p style="text-align: center;"><img style="width: 468px; height: 300px;" src="http://technews.lt/userfiles/Benefits-of-Type-C-USB-3_1.jpg" alt="" /></p>
<p>&nbsp;</p>
<p><strong>Specifikacijos </strong></p>
<p><img class="aligncenter" style="width: 516px; height: 879px;" src="http://technews.lt/userfiles/xtreme63_1specs1.png" alt="" /><img class="aligncenter" style="width: 516px; height: 46px;" src="http://technews.lt/userfiles/xtreme63_1specs2(1).png" alt="" /><img class="aligncenter" style="width: 516px; height: 485px;" src="http://technews.lt/userfiles/xtreme63_1specs3(1).png" alt="" /></p>
<p>&nbsp;</p>
<p><strong>UEFI BIOS</strong></p>
<p style="text-align: justify;">Pagrindiniame lange – pagrindinė informacija: motininės plokštės UEFI BIOS versija, procesoriaus dažnis, operatyvios atminties dydis ir dažnis. Juokinga ir dar niekur nematyta, bet iš iš „Kingston“ DDR4 moduliai pavirto į Kinston. Iškart pateikiamos informacijos kiekis yra labai ribotas.</p>
<p style="text-align: center;"><a href="http://technews.lt/userfiles/150719150633.jpg"><img style="width: 468px; height: 263px;" src="http://technews.lt/userfiles/150719150633.jpg" alt="" /></a></p>
<p style="text-align: justify;">„OC Tweaker“ sekcijos viršuje iškelta „Intel Turbo Boost“ apeinanti „Multi Core Enhancement“ funkcija ir su automatiniu CPU spartinimu susijęs laukelis. Pati sekcija suskirstyta į keturias sub-sekcijas. Visos keturios prieš tai apžvelgtos Z97 mikroschemų rinkinį turinčios „ASRock“ pagrindinės plokštės pasižymėjo visiškai kitu suskirstymu, kuris buvo panašus į „Asus“ ir MSI sprendimus: bendra sekcija, kuri suskirstyta į trečdalius, skirtus CPU, įtampų ir DRAM nustatymams.</p>
<p style="text-align: center;"><a href="http://technews.lt/userfiles/150719150735.jpg"><img style="width: 468px; height: 263px;" src="http://technews.lt/userfiles/150719150735.jpg" alt="" /></a></p>
<p style="text-align: justify;">„CPU Configuration“ sub-sekcijoje galima keisti BCLK dažnį, CPU branduolių ir L3 atminties dažnio daugiklius, išjungti/atjungti „Turbo Boost“, koreguoti energijos limitus... „DRAM Configuration“ leidžia keisti BCLK Strap dažnį, keisti įtampą bei vėlinimo laikus, kurie suskirstyti į pirminius, antrinius ir t.t. vėlinimo laikus. Yra ir su DRAM susijusių nustatymų, kurie galėtų sumažinti sistemos užsikrovimo laiką.</p>
<p style="text-align: center;"><a href="http://technews.lt/userfiles/150719150831.jpg"><img style="width: 232px; height: 131px;" src="http://technews.lt/userfiles/150719150831.jpg" alt="" /></a><a href="http://technews.lt/userfiles/150719151017.jpg"><img style="width: 232px; height: 131px;" src="http://technews.lt/userfiles/150719151017.jpg" alt="" /></a></p>
<p style="text-align: center;"><a href="http://technews.lt/userfiles/150719151046.jpg"><img style="width: 232px; height: 131px;" src="http://technews.lt/userfiles/150719151046.jpg" alt="" /></a><a href="http://technews.lt/userfiles/150719151159.jpg"><img style="width: 232px; height: 131px;" src="http://technews.lt/userfiles/150719151159.jpg" alt="" /></a></p>
<p style="text-align: justify;">„FIVR Configuration“ sub-sekcijoje randame pagrinde su CPU ir jo L3 atmintimi susijusius įtampos nustatymus. CPU įtampa nustatoma 0.001 v tikslumu. „Voltage Configuration“ neša FIVR (CPU Input Voltage) įtampą, taip pat 5-ių lygių „Load Line Calibration“. Tarp „FIVR Configuration“ ir „Voltage Configuration“ sub-sekcijų įžvelgiame šiokį tokį prasilenkimą ne tik todėl, kad FIVR įtampos nustatymai randami ne jos pavadinimo sub-sekcijoje, bet ir „Load Line Calibration“ parinktą vietą. Paprastai spartintojai keisdami CPU įtampą iškart ieško ir LLC, todėl protinga būtų bent dalį „FIVR Configuration“ sub-sekcijos nustatymų dubliuoti į „Voltage Configuration“. Vis dėlto, didelės problemos nėra, nes teko matyti ir visai paklydusį LLC. „ASRock X99 Extreme 6/USB 3.1“ atveju padarytas 4-ių subsekcijų sprendimas mums patinko.</p>
<p style="text-align: center;"><a href="http://technews.lt/userfiles/150719151258.jpg"><img style="width: 232px; height: 131px;" src="http://technews.lt/userfiles/150719151258.jpg" alt="" /></a><a href="http://technews.lt/userfiles/150719151420.jpg"><img style="width: 232px; height: 131px;" src="http://technews.lt/userfiles/150719151420.jpg" alt="" /></a></p>
<p style="text-align: justify;">„Advanced“ sekcija turi daugiau sub-sekcijų, kur galima keisti aktyvių branduolių skaičių, elektros taupymo režimus, PCI-Express magistralių pralaidumą, išjungti/atjungti vidinius valdiklius ir pan. Storage Configuration subsekcija didesniam patogumui suskirstyta į dvi dalis: RAID palaikantys SATA3 lizdai ir RAID nepalaikantys S_SATA3 lizdai.</p>
<p style="text-align: center;"><a href="http://technews.lt/userfiles/150719151502.jpg"><img style="width: 468px; height: 263px;" src="http://technews.lt/userfiles/150719151502.jpg" alt="" /></a></p>
<p style="text-align: center;"><a href="http://technews.lt/userfiles/150719151525.jpg"><img style="width: 232px; height: 131px;" src="http://technews.lt/userfiles/150719151525.jpg" alt="" /></a><a href="http://technews.lt/userfiles/150719151606.jpg"><img style="width: 232px; height: 131px;" src="http://technews.lt/userfiles/150719151606.jpg" alt="" /></a></p>
<p style="text-align: center;"><a href="http://technews.lt/userfiles/150719151717.jpg"><img style="width: 232px; height: 131px;" src="http://technews.lt/userfiles/150719151717.jpg" alt="" /></a><a href="http://technews.lt/userfiles/150719151744.jpg"><img style="width: 232px; height: 131px;" src="http://technews.lt/userfiles/150719151744.jpg" alt="" /></a></p>
<p style="text-align: justify;">„Tool“ skyrius siūlo ne vieną ir ne du įrankus. „System Browser“ leidžia pamatyti, kokie įrenginiai įdiegti ir POST metu aptikti motininės plokštės, „OMG“ (Online Management Guard) leidžia tam tikromis dienomis išjungti interneto prieigą, „UEFI Tech Service“ susisiekti su „ASRock“ pagalbos servisu, prieš tai aprašius iškilusią problemą. Aktyvuota „Dehumidifier“ funkcija leidžia sisteminiams ventiliatoriams veikti ir po PC išjungimo, taip apsaugant  nuo kondensato kaupimosi korpuso viduje esančius komponentus (labiau aktualu egzotinių drėgnų šalių piliečiams). Norint apsianaudoti jau žvilgnis iš arčiau skyrelyje aprašyta „HDD Saver“ funkcija, ji privalo būti įjungta UEFI BIOS aplinkoje. „ASRock“ taip pat siūlo patogesniu būdu sukurti RAID masyvą bei įdiegti visas tvarkykles ir įrankius. „Easy Driver Installer“ į USB laikmeną parsiučia LAN tvarkykles ir sukuria „LiveSetup.exe“ failą. OS aplinkoje rankiniu būdu įdiegus tinklo tvarkykles, „LiveSetup.exe“ taps kelrodžiu į tvarkyklių diegimą.</p>
<p style="text-align: center;"><a href="http://technews.lt/userfiles/150719151814.jpg"><img style="width: 468px; height: 263px;" src="http://technews.lt/userfiles/150719151814.jpg" alt="" /></a></p>
<p style="text-align: center;"><a href="http://technews.lt/userfiles/150719151857.jpg"><img style="width: 232px; height: 131px;" src="http://technews.lt/userfiles/150719151857.jpg" alt="" /></a><a href="http://technews.lt/userfiles/150719151912.jpg"><img style="width: 232px; height: 131px;" src="http://technews.lt/userfiles/150719151912.jpg" alt="" /></a></p>
<p style="text-align: center;"><a href="http://technews.lt/userfiles/150719152000.jpg"><img style="width: 232px; height: 131px;" src="http://technews.lt/userfiles/150719152000.jpg" alt="" /></a><a href="http://technews.lt/userfiles/150719152223.jpg"><img style="width: 232px; height: 131px;" src="http://technews.lt/userfiles/150719152223.jpg" alt="" /></a></p>
<p style="text-align: justify;">„H/W Monitor“ skyriuje - temperatūrų, įtampų ir ventiliatorių sūkių parodymai. Ventiliatoriams jau sukonfigūruoti keletas profilių, tačiau jų elgseną galima susireguliuoti ir pačiam. Tam skirti keturi temperatūriniai taškai (1 °C tikslumu) ir RPM parinktys, kintančios nuo 20 iki 100 % taip pat vieno procento tikslumu. Mums nepatinka, kad dešiniajame šone nematome kintančios laužtinės, tačiau užeiname į „Fan-Tasting Tuning“.</p>
<p style="text-align: center;"><a href="http://technews.lt/userfiles/150719152514.jpg"><img style="width: 232px; height: 131px;" src="http://technews.lt/userfiles/150719152514.jpg" alt="" /></a><a href="http://technews.lt/userfiles/150719152600.jpg"><img style="width: 232px; height: 131px;" src="http://technews.lt/userfiles/150719152600.jpg" alt="" /></a></p>
<p style="text-align: center;"><a href="http://technews.lt/userfiles/150719152829.jpg"><img style="width: 232px; height: 131px;" src="http://technews.lt/userfiles/150719152829.jpg" alt="" /></a><a href="http://technews.lt/userfiles/150719152833.jpg"><img style="width: 232px; height: 131px;" src="http://technews.lt/userfiles/150719152833.jpg" alt="" /></a></p>
<p style="text-align: center;"><a href="http://technews.lt/userfiles/150719153028.jpg"><img style="width: 232px; height: 131px;" src="http://technews.lt/userfiles/150719153028.jpg" alt="" /></a><a href="http://technews.lt/userfiles/150719153132.jpg"><img style="width: 232px; height: 131px;" src="http://technews.lt/userfiles/150719153132.jpg" alt="" /></a></p>
<p style="text-align: justify;">Čia jau viskas kinta. Beveik viskas... „ASRock“ sulipdė 4-pin CPU_FAN1 ir 3-pin CPU_FAN2 valdymą į vieną. Kadangi CPU_FAN1 yra valdomas PWM signalu, CPU_FAN2 keičiant įtampą ir abiems priskirta ta pati laužtinė, mums leidžiama sumažinti pirmojo „Noctua NF-A15 PWM“ ventiliatoriaus sūkius iki jo mininalių (~300 RPM), bet antrasis prie CPU_FAN2 lizdo prijungtas NF-A15 PWM neįsijungia, ir nestartuos tol, kol pirmasis nepasieks 50-60 % RPM, t.y. minimalių sūkių valdant įtampa. Maža to, koreguojant sūkius tiek kreive, tiek pritaikant profilius ventiliatoriai savo sūkių realiu laiku nekeičia – pakeitimai įvykdomi tik po sistemos perkrovimo. Nors kreivės leidžia nuleisti prie 3-pin SYS_FAN prijungtų ventiliatorių sūkius iki pageidaujamų labai žemų procentinių apsukų, perkrovus sistemą NF-A15 PWM nestartavo – tai dar kartą patvirtina, kad valdymas vyksta tik keičiant įtampą ir ventiliatorių apsukų nepavyks sumažinti žemiau ~50 %, nepaisant to, jog „ASRock“ parūpino 1 °C ir 1 % tikslumu judančias kreives.</p>
<p style="text-align: center;"><a href="http://technews.lt/userfiles/150719153231.jpg"><img style="width: 232px; height: 131px;" src="http://technews.lt/userfiles/150719153231.jpg" alt="" /></a><a href="http://technews.lt/userfiles/150719153259.jpg"><img style="width: 232px; height: 131px;" src="http://technews.lt/userfiles/150719153259.jpg" alt="" /></a></p>
<p>&nbsp;</p>
<p><strong>„A-Tuning“ programinė įranga </strong></p>
<p style="text-align: justify;">Tai pagrindinė „ASRock“ programinė įranga, perkelianti nemažą dalį UEFI BIOS rastų nustatymų į OS erdvę. Pirmiausiai vartotojas turi galimybę tarp trijų operacinių režimų. Pasirinkus „performance“ vėl matome keturis OC profilius ir papildomą automatinio spartinimo galimybę.</p>
<p style="text-align: center;"><a href="http://technews.lt/userfiles/atuning1.png"><img style="width: 520px; height: 337px;" src="http://technews.lt/userfiles/atuning1.png" alt="" /></a></p>
<p style="text-align: center;"><a href="http://technews.lt/userfiles/atuning2.png"><img style="width: 520px; height: 337px;" src="http://technews.lt/userfiles/atuning2.png" alt="" /></a></p>
<p style="text-align: justify;">„Tools“ sekcijoje randame praktiškai visus UEFI BIOS sutiktus įrankius, papildomai pridedant akseleracinius: XFast RAM ir XFast LAN. Tiems, kuriuos erzina labai ryškus korpuso „power“ LED'as, pasiūlyta šviesą išjungianti „Good Night LED“ funkcija.</p>
<p><a href="http://technews.lt/userfiles/atuning8.png"><img class="aligncenter" style="width: 520px; height: 337px;" src="http://technews.lt/userfiles/atuning8.png" alt="" /></a></p>
<p><a href="http://technews.lt/userfiles/atuning9.png"><img class="aligncenter" style="width: 520px; height: 337px;" src="http://technews.lt/userfiles/atuning9.png" alt="" /></a></p>
<p><a href="http://technews.lt/userfiles/atuning15.png"><img class="aligncenter" style="width: 520px; height: 337px;" src="http://technews.lt/userfiles/atuning15.png" alt="" /></a></p>
<p><img class="aligncenter" style="width: 520px; height: 392px;" src="http://technews.lt/userfiles/HDDsaver(1).png" alt="" /></p>
<p><img class="aligncenter" style="width: 520px; height: 392px;" src="http://technews.lt/userfiles/HDDsaver2(1).png" alt="" /></p>
<p>&nbsp;</p>
<p>Kam skirti „OC Tweaker“ su „System Info“ pasakoti nereikia.</p>
<p><a href="http://technews.lt/userfiles/atuning3.png"><img class="aligncenter" style="width: 520px; height: 337px;" src="http://technews.lt/userfiles/atuning3.png" alt="" /></a></p>
<p><a href="http://technews.lt/userfiles/atuning5.png"><img class="aligncenter" style="width: 520px; height: 337px;" src="http://technews.lt/userfiles/atuning5.png" alt="" /></a></p>
<p style="text-align: justify;">Vos užėjus į „Live Update“ skyrių buvo įdiegtas naujas įrankis. „APP Shop“ ne tik suranda šiai pagrindinei plokštei priklausančias nemokamas programėles, bet ir naujausias tvarkykles su UEFI BIOS.</p>
<p><img class="aligncenter" style="width: 520px; height: 280px;" src="http://technews.lt/userfiles/atuning10.png" alt="" /></p>
<p><img class="aligncenter" style="width: 520px; height: 280px;" src="http://technews.lt/userfiles/atuning11.png" alt="" /></p>
<p>&nbsp;</p>
<p><strong>Testavimas </strong></p>
<p style="text-align: justify;">„ASRock X99 Extreme 6/USB 3.1“ pagrindinės plokštės ir „Core i7-5820K“ procesoriaus duetas bus prilygintas kitiems komplektams, sudarytiems iš i7-4770K/i7-5775C procesorių ir Z97/H97 motininių plokščių. Pasinaudojama visiškai gamyklinėmis sąlygomis, kuomet procesorius įdedamas į pagrindinės plokštės lizdą ir automatiškai parenkami standartiniai (angl. default) BIOS nustatymai. Priminsime, kad visi testai kartojami po tris kartus - tada išvedamas vidurkis.</p>
<p style="text-align: justify;">
<p style="text-align: justify;"><strong>Rezultatai </strong></p>
<p style="text-align: justify;">„ASRock X99 Extreme6/3.1“ nesunkiai užlipo į beveik visų diagramų viršų, o keturių kanalų atminties valdiklio buvimą i7-5820K procesoriuje puikiai atspindėjo „Sandra“ sintetika. Šešiabranduolis CPU į pergalę neatvedė tik skaičiavimų testuose ir vieninteliame „Lost Planet 2“ žaidime, kai buvo naudojamas HD7870 spartintuvas. Abiejuose testuose kur kas svarbesnis ne branduolių skaičius, bet taktinis dažnis.</p>
<p style="text-align: center;"><img style="width: 517px; height: 288px;" src="http://technews.lt/userfiles/ASRockX99Extreme63_1in7zip.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/ASRockX99Extreme63_1inCine.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/ASRockX99Extreme63_1inX264.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/ASRockX99Extreme63_1inSandramem.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/ASRockX99Extreme63_1inSandrafpu.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/ASRockX99Extreme63_1inTrue.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/ASRockX99Extreme63_1inmaths.png" alt="" /></p>
<p style="text-align: center;"><img style="width: 517px; height: 288px;" src="http://technews.lt/userfiles/ASRockX99Extreme63_1inLP2.png" alt="" /></p>
<p style="text-align: justify;">„ASRock X99 Extreme 6/USB 3.1“ pratęsia dominavimą ir matuojant integruoto garso posistemio charakteristikas. Iki visiško dominavimo pritrūksta šiek tiek mažesnės THD vertės.</p>
<p style="text-align: center;"><img style="width: 518px; height: 183px;" src="http://technews.lt/userfiles/xtreme6rmaaresults.png" alt="" /></p>
<p style="text-align: justify;">„ASRock X99 Extreme 6/USB 3.1“ ir i7-5820K komplektas apkrovus su „Prime95“ nenaudoja daug daugiau energijos. Lyginant su „MSI Z97 Gaming 9 AC“ + i7-4770K komplektu, kuris buvo ėdriausias, šešių branduolių sistemos maksimalus poreikis energijai neišaugo nė 15 procentų. To paslaptis - pagrindinės plokštės parinkta nedidelė 1.092 v įtampa.</p>
<p><img class="aligncenter" style="width: 517px; height: 288px;" src="http://technews.lt/userfiles/ASRockX99Extreme63_1inpowercon.png" alt="" /></p>
<p>&nbsp;</p>
<p><strong>Spartinimas</strong></p>
<p style="text-align: justify;">Kaip ir Z97 modeliuose, taip ir šiame X99 mikroschemų rinkinį turinčioje „ASRock“ pagrindinėje plokštėje CPU spartinimui radome jau paruoštus profilius: 4.0, 4.2, 4.4, ir 4.6 GHz. Žinodami, kad su „Asus X99-A“ pagrindine mūsų turimas i7-5820K buvo visiškai stabilus prie 4.3 GHz@1.25v., pradėjome nuo 4.4 GHz. Į darbalaukį nepatenkame. Galbūt mūsiškis pasiekti 4.4 GHz nėra pajėgus, nors iš i7-4770K spartinimo laikų puikiai prisimename, kad „ASRock“ savo profiliuose priskiria tikrai aukštą įtampą. Leidžiamės iki 4.2 GHz – jokių teigiamų rezultatų. Bandome „užkurti“ sistemą pasirinkdami nekalčiausią 4.0 GHz profilį. Nė iš vietos. Tiesą pasakius, mes net nepasiekiame OS krovimosi lango. Sprendžiame problemą. Rankiniu būdu nustatome 4.3 GHz@1.25 v dažnį – bingo. Panašu, kad „ASRock“ spartintojams paruošė tuščius profilius?</p>
<p style="text-align: center;"><a href="http://technews.lt/userfiles/150719153854.jpg"><img style="width: 468px; height: 263px;" src="http://technews.lt/userfiles/150719153854.jpg" alt="" /></a></p>
<p style="text-align: justify;">Privalome išbandyti spartinimą su „A-Tuning“. Renkamės švelniausią 4.0 GHz profilį, spaudžiame „apply“, perkrauname sistemą – į darbalaukį neįšokame. Privalome per UEFI BIOS aplinką išjungti spartinimo profilį. Griebiamės paskutinio šiaudo. „A-Tuning“ taip pat turi automatinę spartinimo galimybę. Taip sutampa, kad po diagnostikos parenkamas 4.3 GHz dažnis su 1.251 v įtampa. Po sistemos perkrovimo pagaliau sėkmingai patenkame į darbalaukį turėdami spartintą i7-5820K procesorių.</p>
<p style="text-align: center;"><a href="http://technews.lt/userfiles/AtuningautoOC.png"><img style="width: 468px; height: 304px;" src="http://technews.lt/userfiles/AtuningautoOC.png" alt="" /></a></p>
<p style="text-align: center;"><a href="http://technews.lt/userfiles/AtuningautoOC2.png"><img style="width: 232px; height: 230px;" src="http://technews.lt/userfiles/AtuningautoOC2.png" alt="" /></a><a href="http://technews.lt/userfiles/AtuningautoOCcpuz(2).png"><img style="width: 232px; height: 230px;" src="http://technews.lt/userfiles/AtuningautoOCcpuz(2).png" alt="" /></a></p>
<p>&nbsp;</p>
<p><strong>USB 3.0 vs USB 3.1</strong></p>
<p style="text-align: justify;">Taigi, norint sėkmingai išmatuoti realią USB 3.1 spartą mums reikalinga išorinė RAID 0 plokštė, kurią būtų galima prijungti prie USB 3.1/USB 3.0 sąsajos. Tikslo įgyvendinimui „ASRock“ kiek vėliau atsiunčia išorinę RAID 0 plokštę, į kurią integruotas „ASMedia 1352R“ tiltas konvertuoja SATA protokolą į USB 3.1. RAID 0 masyvą sudarysime iš dviejų 256 GB talpos „Transcend SSD370“ kaupiklių. Vienas toks gali išvystyti 310 MB/s liniję rašymo spartą, o skaitymo sparta „ATTO“ teste gali kilti iki 570 MB/s. „CrystalDiskMark“ teste ji kiek mažesnė – 520 MB/s.</p>
<p style="text-align: center;"><a href="http://technews.lt/userfiles/SAM_4587.png"><img style="width: 468px; height: 312px;" src="http://technews.lt/userfiles/SAM_4587.png" alt="" /></a></p>
<p style="text-align: justify;">Žiūrint į linijinius skaitymo greičius USB 3.0 neabejotinai riboja RAID 0 masyvo spartą, nes vos vienas ant SATA III 6 Gb/s pakabintos sąsajos pasiekia 570 MB/s, kai čia turime vos 330 MB/s. Apie panašius skaičius sukiojasi ir linijinis rašymo greitis.</p>
<p style="text-align: center;"><img style="width: 480px; height: 613px;" src="http://technews.lt/userfiles/ATTOusb3_0.png" alt="" /></p>
<p style="text-align: center;"><span style="font-size: 10px;"><em>USB 3.0 (ASMedia ASM1074) </em></span></p>
<p style="text-align: justify;">Prijungus tą patį RAID 0 masyvą uš dviejų SSD370 kaupiklių maksimalus linijinis skaitymo greitis šoka beveik iki 557 MB/s (~+70 %), o rašymo virš 512 MB/s(~+55 %). Šis skaičius parodo, kad RAID 0 konfigūracija išties veikia.</p>
<p style="text-align: center;"><img style="width: 480px; height: 613px;" src="http://technews.lt/userfiles/ATTOusb3_1.png" alt="" /></p>
<p style="text-align: center;"><span style="font-size: 10px;"><em>USB 3.1</em></span></p>
<p style="text-align: justify;">„CrystalDiskMark“ rodo panašų USB 3.1 atotrūkį nuo USB 3.0. Vis dėlto į akis krenta labai maži 4K skaitymo/rašymo greičiai nepriklausomai nuo komandų skaičiaus.</p>
<p style="text-align: justify;"><img class="aligncenter" style="width: 520px; height: 445px;" src="http://technews.lt/userfiles/CDMusb3_0(1).png" alt="" /></p>
<p style="text-align: center;"><span style="font-size: 10px;"><em>USB 3.0 <span style="font-size: 10px;"><em>(ASMedia ASM1074)</em></span></em></span></p>
<p style="text-align: justify;"><img class="aligncenter" style="width: 520px; height: 445px;" src="http://technews.lt/userfiles/CDMusb3_1.png" alt="" /></p>
<p style="text-align: center;"><span style="font-size: 10px;"><em>USB 3.1</em></span></p>
<p>&nbsp;</p>
<p><strong>Išvados</strong></p>
<p style="text-align: justify;">„ASRock“ kompanijos X99 asortimentas suskirstytas į tris grupes. „Formula“ klasės motininės plokštės skirtos spartintojams, „Fatal1ty Killer“ – žaidėjams, o „Extreme“ suprojektuota maksimalaus funkcionalumo ieškantiems vartotojams. „ASRock X99 Extreme6/3.1“ prigimtis puikiai atsispindi vien pažiūrėjus į montažinę plokštę, ant kurios „Realtek ALC1150“ garsas, dvigubas gigabitinis tinklas, protingai išdėstyti PCI-Express 3.0 x16 lizdai konfigūracijoms iš multi vaizdo plokščių, Ultra M.2 ir SATA Express sąsajos, stilingi on-board mygtukai (įskaitant ir Clear CMOS), dvi lengvai pakeičiamos BIOS informaciją talpinančios mikroschemos bei „Thunderbolt“ palaikymas. Tiesą pasakius, „ASRock X99 Extreme6/3.1“ galėtume lengvai įmesti ir į „Formula“ katilą. Po termo vamzdeliu sujungtais dviem radiatoriais radome labai raumeningą dvylikos fazių VRM grandinę su 6000 uF talpos filtravimo sistema. Lyginant su tai pačiai kainų zonai priklausančia „Asus X99-A“, pastarosios VRM grandinė „ASRock“ sprendimui paprastai tariant nė iš tolo neprilygsta. Viskas lyg ir atrodytų esant aukščiausiame lygyje. Iš tiesų taip ir yra tol, kol nepradedame inspektuoti ventiliatorių valdymo galimybių.</p>
<p style="text-align: justify;">Galbūt kažkas jau gali imti piktintis, kodėl mes taip akcentuojame pagrindinių plokščių galimybes valdyti ventiliatorius. Mūsų manymu, tai yra labai nemaža bendrą produkto funkcionalumą sudaranti dalis, ypač kai net aukštesnės klasės korpusai neturi integruoto ventiliatorių valdiklio, o jei ir turi jis dažniausiai tebūna primityvus. „ASRock“ šioje vietoje nusprendė pataupyti įprastą antrąjį 4-pin CPU_FAN lizdą paversdami SYS_FAN lizdu. Kas iš viso šito gavosi? UEFI BIOS aplinkoje suplakus 4-pin ir 3-pin CPU_FAN lizdų valdymą į vieną gavome tokį efektą, jog prie 3-pin prijungtas ventiliatorius pradės suktis tik tada, kai prie 4-pin prijungto ventiliatoriaus sūkiai pakils iki minimalaus lygio, nuo kurio įmanomas 2-ojo ventiliatoriaus startas su mažiausia toleruojama įtampa. Galima ginčytis, kad gautas efektas galbūt nėra prastas, nes ramybės sąlygomis vienas ventiliatorius tiesiog ilsisi ir laukia, kol CPU gaus daugiau streso. Tačiau neginčyjamai akivaizdu, kad vieno 4-pin SYS_FAN lizdo yra per mažai, o su 3-pin SYS_FAN lizdais geidžiamų itin žemų ventiliatorių apsukų pasiekti nepavyks. Gerai bent tiek, kad tas vienintelis 4-pin lizdas yra tikras PWM lizdas, kuris neabejotinai prisiprašys šalia savęs šakotuvo. Gaila, bet su ventiliatorių tema susijusių spragų, tik jau ne mechaninio, o programinio tipo, pastebėjome ir UEFI BIOS aplinkoje. „ASRock“ pasirūpino preciziškomis kreivėmis, tačiau didžiausias trūkumas tas, kad koreguojant ventiliatorių sūkių kreivę realiu metu ventiliatoriai nekeičia savo apsisūkimų. Reikalingas sistemos perkrovimas ir supratus, kad kreivė sukalibruota ne pagal skonį tie būtini perkrovimai tampa tikra rakštimi. Situaciją dalinai taiso „A-Tuning“ programinė įranga, kuri ne tik realiu metu keičia apsisukimus, bet ir išgelbėjo nuo nuliu apibūdinamų galimybių bandant paspartinti i7-5820K procesorių. Bendraudami su „ASRock“ technikos skyriumi praleidome ne vieną valandą ieškodami kodėl deramai neveikia jau sukonfigūruoti spartinimo profiliai. Buvo atsiųsta net nauja, dar oficialiai neišleista, BIOS versija, tačiau ir ji nepadėjo.</p>
<p style="text-align: justify;">Jei su pirmąja turėta USB 3.1 protokolą palaikančia „MSI Z97A Gaming 6“ motinine nepavyko išmatuoti realaus USB 3.1 pralaidumo, nes ji turėjo tik C tipo lizdą, tai mums tai pavyksta padaryti „ASRock X99 Extreme6/3.1“. Pasikinkę RAID 0 masyvą iš dviejų 256 GB talpos „Transcend SSD370“ kaupiklių pamatėme, kad USB 3.1 gali užtikrinti iki 70 % didesnę spartą. Visgi įtariame, kad 10 Gb/s teorinį pralaidumą turinti USB 3.1 dėl tam tikrų priežasčių negali parodyti viso savo pajėgumo, nes prisiminus SSD370 apžvalgą RAID 0 masyvo linijiniai skaitymo greičiai nepranoko vieno vienintelio SSD370 kaupiklio pademonstruotų rezultatų, kai šis buvo prikabintas prie 6 Gb/s SATA III lizdo, kurį valdo „Intel“ sprendimams nusileidžiantis AMD pietinis tiltas.</p>
<p style="text-align: justify;">Jei ne patirtos problemos spartinant i7-5820K procesorių, padaryti kompromisai kalbant apie ventiliatorių valdymą ir rastos skylės UEFI BIOS, „ASRock X99 Extreme6/3.1“ būtų beveik ideali serverinio tipo X99 pagrindinė plokštė. Dabar ji tik panaši į tokią, bet vis dar nusipelnius patekti į trumpą sąrašą, ieškantiems aukštesnės klasės X99 pagrindinės.</p>
<p style="text-align: center;"><img style="width: 200px; height: 200px;" src="http://technews.lt/userfiles/X99extreme3.png" alt="" /></p>
