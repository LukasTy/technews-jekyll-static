---
layout: post
status: publish
published: true
title: "„Asus“ pristatė ROG serijos pelę, pavadinimu „Spatha“"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 19672
wordpress_url: http://www.technews.lt/portal/?p=19672
date: '2016-04-15 08:00:22 +0300'
date_gmt: '2016-04-15 05:00:22 +0300'
categories:
- Naujienos
---
<p>Pagrindinių plokščių pardavimų lyderis, „Asus“, suinteresuotas ROG (Republic of Gamers) serijos produktų kūrimu ir periferijos srityje. Tai įrodo išskirtinai MMO žaidėjams skirtos, tiek laidiniu, tiek bevieliu režimais galinčios veikti, „Spatha“ pelės debiutas.</p>
<p>„Asus ROG Spatha“ šerdimi tapo 8200 DPI lazerinis sensorius, kurio jautrumą dviejų lygių sistema žaidžiant galima keisti specialaus mygtuko pagalba. Dvejais režimais galinčios veikti „Spatha“ pelės duomenų atnaujinimo dažnis bevieliu režimu siekia standartinius 1000 Hz, tačiau prijungus arba 2 m pintą, arba 1 m iš gumos pagamintus kabelius, dažnis kilstelėjamas iki 2000 Hz. Baterija geba pasikrauti ne tik specialaus pakrovėjo pagalba, bet ir tiesiog pelei veikiant laidiniu režimu. „Spatha“ graužikui būdinga 30g teigiama akseleracija.</p>
<p>Iš magnio lydinio pagamintame korpuse „Asus“ sugebėjo sumontuoti 12 programuojamų mygtukų, iš kurių 6 išdėstyti kairiajame šone ir gali būti pasiekti nykščiu. Pagrindiniai kairysis ir dešinysis mygtukai yra atskirti nuo bendro pelės kūno, turi „OMRON“ perjunginėtojus, kurių ilgaamžiškumas siekia 20 mln paspaudimų.</p>
<p>Agresyviu dizainu išsiskiriančiai ROG pelei „Asus“ nepagailėjo LED efektų, kurie nepriklaisomai vienas nuo kito reguliuojami aplink ratuką, šoninius mygtukus ir ROG logotipą.</p>
<p>Daugiau apie pelės išskirtines savybes papasakos trumpas pristatomasis filmukas.</p>
<div class="video-container"><iframe class="video" src="//www.youtube.com/embed/sPf6w9sh49U" allowfullscreen="allowfullscreen"></iframe></div>
