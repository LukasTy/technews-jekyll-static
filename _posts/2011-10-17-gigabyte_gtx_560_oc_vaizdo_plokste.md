---
layout: post
status: publish
published: true
title: Gigabyte GTX 560 OC vaizdo plokštė
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 6088
wordpress_url: http://localhost/site/new/gigabyte_gtx_560_oc_vaizdo_plokste/
date: '2011-10-17 16:44:47 +0300'
date_gmt: '2011-10-17 16:44:47 +0300'
categories:
- Vaizdo plokštės
- Apžvalgos
---
<p>nVidia produktui GeForce GTX 550 Ti pasirodžius tiesiog apgailėtinai, o akivaizdžiai spartesniam GeForce GTX 560 Ti vaizdo posistemiui kainuojant šiek tiek per daug, reikėjo kažką daryti. Sprendimas – dar vienas, tačiau jau pigesnis GTX 560 serijos atstovas. Šis produktas, tiesiog GTX 560 be Ti priedelio, bando įsiterpti tarp dviejų ankščiau minėtų vaizdo posistemių, tačiau kaip jis atsilaiko prieš konkurenciją iš AMD pusės? Mūsų testavimo poligone - Gigabyte GeForce GTX 560 vaizdo posistemis.</p>
<p>>Šiek tiek apie Gigabyte<br />
<br />>Pakuotė<br />
<br />>nVidia GeForce GTX 560 pozicija rinkoje<br />
<br />>Vaizdo plokštė iš arčiau<br />
<br />>Bendros GTX 560 ir konkurentų specifikacijos<br />
<br />>Žaidimų testai<br />
<br />>Kiti testai<br />
<br />>Spartinimas<br />
<br />>Kainos ir kokybės santykis<br />
<br />>Išvada</p>
<p><b>Šiek tiek apie Gigabyte</b></p>
<p>Kompanija Gigabyte buvo įkurta dar 1986 metais. Jos pagrindinė būstinė yra Taivane, Taipėjuje. Gamintojas ypač gerai žinomas dėl kokybiškų pagrindinių plokščių, neveltui praėjusiais metais kompanija buvo antra po Asus pagal jų pardavimus, tačiau ties tuo kompanija neapsiriboja. Ji taip pat siūlo vaizdo plokštes, nešiojamuosius kompiuterius ir įvairią periferiją.</p>
<p><b>Pakuotė</b></p>
<p>Jau prieš atkeliaujant šiam GeForce GTX 560 variantui iš Gigabyte, mes žinojome, kad tai bus nestandartinis variantas, nes kompanija kol kas ir tesiūlo vieną tokią GTX 560 versiją. Visgi, bus įdomi pažiūrėti, kaip efektyviai nestandartinis aušintuvas darbuosis ir koks bus jo garsumas.</p>
<p>Visgi, kas be ko, apie patį vaizdo posistemį ir jo naudojamą nestandartinį aušinimo sprendimą mes pakalbėsime vėliau, o dabar pažiūrėsime į tai, ką turėjome padaryti pradžioje – produkto pakuotę. Kaip ir daugelis vaizdo plokščių, ši taipogi atkeliavo įprastoje, kartoninėje dėžutėje. Nežinia kodėl, tačiau priekinėje jos pusėje matome kažkokio mechaninio gyvio akį bei keletą tiek įprastinių, tiek ir išskirtinių vaizdo posistemių savybių. Tai yra nVidia 3D Vision palaikymas, nestandartinis aušinimo sprendimas ir Gigabyte Ultra Durable technologijas pritaikytas produkto dizainui.</p>
<p>Galinėje pakuotės pusėje – dar daugiau savybių ir jau minėtų paaiškinimas. Primenama, kad turint atitinkamą pagrindinę plokšte ir antrą tokį vaizdo posistemį juos galima sujungti SLI technologijos pagalba, čia veikia nVidia PhysX. Šiek tiek plačiau pakalbėta apie nestandartinį aušinimo sprendimą, kuris turi WindForce 2X vardą, ir Ultra Durable technologijos komponentus, pritaikytus produkto dizaine.</p>
<p><a class="ns" href="http://technews.lt/SB/GTX%20560/Dideles/2.jpg">
<div class="imgright"><img src="http://technews.lt/SB/GTX%20560/Mazos/2.jpg"  /></div>
<p></a><a class="ns" href=" http://technews.lt/SB/GTX%20560/Dideles/1.jpg"><br /><img src="http://technews.lt/SB/GTX%20560/Mazos/1.jpg" /><br /></a></p>
<p>Kiekviename iš pakuotės šonų yra tokie pat užrašai. Produkto vardas, naudojamos technologijos ir pritaikyta Gigabyte Ultra Durable technologija produkto dizainui. Tiesa, viename iš jų nurodoma, kad vaizdo posistemis turi 256 bitų pralaida pasižyminčią 1GB talpos GDDR5 tipo darbinę atmintį, palaiko naujausią DirectX 11 API, jį aušina jau minėtas Gigabyte WindForce 2X aušintuvas ir ji tinka PCI-Express jungčiai. Kiek nustebino tai, kad niekur ant pakuotės neradome detalių vaizdo posistemių specifikacijų vien dėl to, jog Gigabyte GeForce GTX 560 naudoja didesnius dažnius, nei įprastai.</p>
<p>Pakuotės turiniu mus sunku nustebinti, tačiau Gigabyte pasirūpino viskuo, ko mums reikėtų. Viduje, žinome, radome į anti-statinį maišelį įdėtą vaizdo posistemį, vartotojo vadovą, visiškai nereikalingą kompaktinį diską su tvarkyklėmis ir Gigabyte programine įranga, bei keletą adapterių. Dveji iš jų dvigubi Molex į 6 jungčių PCIe jungtį pereinantys kabeliai, mini HDMI perėjimas į įprastą HDMI bei DVI į VGA perėjimas, tačiau nesakykite, kad pirkdami tokį vaizdo posistemį jus vis dar naudosite monitorių, kuris neturi nei DVI, nei HDMI jungčių. Tai būtų beprotybė. Ko neradome? SLI tilto.</p>
<p><a class="ns" href=" http://technews.lt/SB/GTX%20560/Dideles/4.jpg">
<div class="imgright"><img src="http://technews.lt/SB/GTX%20560/Mazos/4.jpg"  /></div>
<p></a><a class="ns" href=" http://technews.lt/SB/GTX%20560/Dideles/3.jpg"><br /><img src="http://technews.lt/SB/GTX%20560/Mazos/3.jpg" /><br /></a></p>
<p><b>nVidia GeForce GTX 560 pozicija rinkoje</b></p>
<p>Norėdami pakalbėti apie naujojo nVidia GeForce GTX 560 vaizdo posistemio poziciją, turime sugrįžti į praeitį ir apžvelgti ne tik esamos kartos, tačiau ir praėjusios kartos gaminius. Mes šiek tiek pradžioje neliesime AMD ekvivalentų tam tikruose segmentuose, o pažiūrėsime, ką gi nVidia sumanė ir kaipgi susigaudyti šiame užpildytame vidutinės klasės segmente.</p>
<p>Tenka pripažinti, kad du GeForce GTX 460 serijos atstovai pasirodę pasirodė gana puikiai vidutinės klasės segmente, o nVidia GF104 lustas tikrai buvo vykęs, tačiau pasirodžius naujajai GeForce GTX 500 kartais reikėjo permainų ir naujų gaminių, kurie, be jokios abejonės, ir pasirodė. Pirmasis iš tokių produktų buvo GeForce GTX 560 Ti, kuris spartos kartelę pakėlė gana aukštai, lyginant su ypač populiariu praėjusios kartos GTX 460 1GB vaizdo posistemiu, tačiau ir šiuo metu kainuoja šiek tiek per daug.</p>
<p>Situacija bandyta taisyti su nauju, GeForce GTX 550 Ti vaizdo posistemiu, kuris turėjo įsiterpti kažkur tarp dviejų GeForce GTX 460 versijų. Visgi, atsikito nenumatytas dalykas – GTX 550 Ti gana daug atsiliko nuo GeForce GTX 460 1GB versijos, o kainavo ne tiek jau ir mažiau. Dar daugiau problemų mes išvydome tada, kai pigesnis AMD Radeon HD 5770 ėjo koja kojon su brangesniu GTX 550 Ti posistemiu.</p>
<p>nVidia GeForce GTX 460 1GB ir toliau išliko gana patraukliu produktu, o ir leido iš dalies konkuruoti su AMD Radeon HD 5800 bei HD 6800 serijomis, tačiau GTX 560 Ti yra kažkur už viso šito. Dėl gana neparankios situacijos, praėjusią savaitę mes sulaikėme „apkarpytos“ GTX 560 Ti versijos.</p>
<p>Naujasis nVidia GeForce GTX 560 vaizdo posistemis naudoja tą patį GF114 lustą, kaip ir spartesnis GTX 560 Ti, tačiau ant popieriaus jis yra tas pats GTX 460 1GB, tik su didesniais dažniais. Ką su GTX 560 nVidia nori padaryti, tai susigrąžinti pozicijas rinkos segmente, kuriame vaizdo posistemiais kainuoja 200 ar mažiau JAV dolerių. Ar tai pavyks, mes pažiūrėsime, o mes apžvelgime specifikacijas.</p>
<p>Kas aktyviais pas mus skaito naujienas, jau žino, kad standartiniai GeForce GTX 560 variantai turi 336 CUDA branduolius, 56 tekstūros vienetus, 32 ROP vienetus ir 256 bitų pralaidos 1GB talpos GDDR5 tipo darbinę atmintį. Kiek plačiau technine dalimi besidomintys skaitytojai jau pastebėjo, kad tai identiškos specifikacijos GTX 460 1GB vaizdo posistemiai, tačiau dažniai skiriasi drastiškai. Kai GTX 460 1GB turi 675MHz dirbantį branduolį, 1350MHz dažniu besidarbuojančius šešėlių vienetus ir 3.6GHz darbinę atmintį, tai GTX 560 branduolio dažnis siekia net 810MHz, šešėlinių vienetų 1620MHz, o atminties – 4004MHz. Bus iš tiesų įdomu pažiūrėti, kiek spartesnis GTX 560 bus už GTX 460 1GB.</p>
<p><center><br /><img src="http://technews.lt/upload/stock settings.jpg" /><br /></center></p>
<p>Nepaisant to, jog viskas mus lyg ir aišku, taip nėra. nVidia, kaip ir GTX 550 Ti atveju, praktiškai visiškai atsisakė standartinio dizaino vaizdo posistemių, o visi partneriai, kurie pristatė vaizdo posistemius, iškart į rinką šoko su nestandartiniais sprendimais. Nieko keisto, jog tai įtakojo ir dažnius. Rinkoje kol kas teko matyti tik pora GTX 560 su dažniais, kurie būtų identiški numatytiesiems, nes praktiškai visos vaizdo plokštės yra spartintos, tačiau šiokios tokios gairės yra. Štai produktai, kurių branduolys yra spartintas tarp 830-900MHz vis dar kainuoja iki maždaug 200 JAV dolerių, kokia yra ir rekomenduojama nVidia kaina, tuo tarpu visų spartesnių produktų kaina gali šoktelti net iki beveik GTX 560 Ti lygio.</p>
<p>Konkurencija iš AMD pusės, žvelgiant tik į kainos tašką, yra blanki. AMD Radeon HD 6950 kainuoja apie 230 JAV dolerių, o ir spartos atžvilgiu yra toli ir netgi kartkartėmis bando prilygti GTX 570, tuo tarpu HD 6870 kainuoja apie 10 JAV dolerių pigiau – 190 JAV dolerių. Net nežvelgiant į tai, atrodo, kad turėtumėme matyti kovą tarp HD 6870, HD 6950, GTX 560 Ti ir GTX 560.</p>
<p><b>Vaizdo plokštė iš arčiau</b></p>
<p>Kaip ir mūsų kiek apžvelgtame GeForce GTX 550 Ti variante, ką mes minėjome ir ankščiau, praktiškai visos GeForce GTX 560 rinkoje atkeliauja su nestandartiniais aušinimo sprendimais, ne išimtis ir mūsų gauta Gigabyte GeForce GTX 560 vaizdo plokštė, kuri turi WindForce 2X aušintuvą, kuris pasižymi dvejais ventiliatoriais ir jūsų sistemoje neužims daugiau dviejų lizdų, nepaisant masyvaus dydžio.</p>
<p><a class="ns" href=" http://technews.lt/SB/GTX%20560/Dideles/6.JPG">
<div class="imgright"><img src="http://technews.lt/SB/GTX%20560/Mazos/6.jpg"  /></div>
<p></a><a class="ns" href=" http://technews.lt/SB/GTX%20560/Dideles/5.JPG"><br /><img src="http://technews.lt/SB/GTX%20560/Mazos/5.jpg" /><br /></a><br />
<br /><a class="ns" href=" http://technews.lt/SB/GTX%20560/Dideles/8.JPG">
<div class="imgright"><img src="http://technews.lt/SB/GTX%20560/Mazos/8.jpg"  /></div>
<p></a><a class="ns" href=" http://technews.lt/SB/GTX%20560/Dideles/7.JPG"><br /><img src="http://technews.lt/SB/GTX%20560/Mazos/7.jpg" /><br /></a></p>
<p>Kaip veikiausiai žinote, skirtingai, nei AMD, nVidia nesuteikia išvesčių pateikimo laisvumo. Tai reiškia, kad nVidia partneriai turi pasirinkti – naudoti dvi DVI jungtis bei vieną HDMI arba DisplayPort jungtis. Gigabyte atsižvelgdama į tai, jog HDMI jungtis yra šiek tiek labiau paplitusi, nei DisplayPort, čia įtaisė jau minėtas būtinas dvi DVI jungtis bei vieną mini HDMI vietoje DisplayPort.</p>
<p><a class="ns" href="http://technews.lt/SB/GTX%20560/Dideles/10.JPG">
<div class="imgright"><img src="http://technews.lt/SB/GTX%20560/Mazos/10.jpg"  /></div>
<p></a><a class="ns" href="http://technews.lt/SB/GTX%20560/Dideles/9.JPG"><br /><img src="http://technews.lt/SB/GTX%20560/Mazos/9.jpg" /><br /></a></p>
<p>Kas be ko, tokius du vaizdo posistemius galime sujungti, taigi kairiame vaizdo plokštės šone randame SLI tiltą, o dėl to, jog nVidia GF114 lustas yra gana ėdrus, čia matome dvi 6 jungčių PCIe energijos jungtis, per kurias vaizdo posistemiui bus tiekiama elektra. Gigabyte taip pat pataria sistemoje turėti bent jau 500W ar, žinoma, tiesiog galingesnį maitinimo bloką.</p>
<p><a class="ns" href=" http://technews.lt/SB/GTX%20560/Dideles/12.JPG">
<div class="imgright"><img src="http://technews.lt/SB/GTX%20560/Mazos/12.jpg"  /></div>
<p></a><a class="ns" href=" http://technews.lt/SB/GTX%20560/Dideles/11.JPG"><br /><img src="http://technews.lt/SB/GTX%20560/Mazos/11.jpg" /><br /></a></p>
<p>Kalbant apie Gigabyte WindForce 2X aušinimo sprendimą, šis nėra kažkuo ypatingas, bet vien į jį pažiūrėjus, galime nuspėti, kad jis turėtų veikti gana neblogai. Kaip ir daugelyje sprendimų, čia naudojama tiesioginio prisilietimo technologija, kai keturi naudojami šiluminiai vamzdeliai tiesiog liečiasi su lustu, jie perduoda lusto sugeneruojamą karštį į radiatoriaus plokšteles, o jį visiškai pašalina du 92 milimetro skersmens ventiliatoriai. Kalbant paprastai, sprendimas apima visą montažinę plokštę.</p>
<p><a class="ns" href=" http://technews.lt/SB/GTX%20560/Dideles/14.JPG">
<div class="imgright"><img src="http://technews.lt/SB/GTX%20560/Mazos/14.jpg"  /></div>
<p></a><a class="ns" href=" http://technews.lt/SB/GTX%20560/Dideles/13.JPG"><br /><img src="http://technews.lt/SB/GTX%20560/Mazos/13.jpg" /><br /></a></p>
<p>O tai, kaip ir galite pamatyti fotografijose, užgožia ir darbinės atminties lustus, taigi jie taip pat aušinami. Visgi, didelis dėmesys skirtas plotui, kuriame įdėti MOSFET’ai, nes ten matome mažą radiatorių, kuris padeda dar geriau aušinti būtent tą vietą, kur yra minėti elementai. Ir pabaigai, kaip visada – radiatoriaus plokštelės pagamintos iš aliuminio, na, o keturi šiluminiai vamzdeliai iš vario.</p>
<p><a class="ns" href=" http://technews.lt/SB/GTX%20560/Dideles/16.JPG">
<div class="imgright"><img src="http://technews.lt/SB/GTX%20560/Mazos/16.jpg"  /></div>
<p></a><a class="ns" href=" http://technews.lt/SB/GTX%20560/Dideles/15.JPG"><br /><img src="http://technews.lt/SB/GTX%20560/Mazos/15.jpg" /><br /></a></p>
<p>Montažinė plokštė, kaip ir daugelis Gigabyte pagrindinių plokščių, yra mėlynos spalvos. Viduryje matome GF114 lustą, o aplink jį išdėliotus aštuonis Hynix GDDR5 atminties lustus. Kiekvienas iš jų yra 1 Gbit talpos (128MB), kas bendrai ir sudaro vaizdo plokštės 1GB darbinės atminties talpą. Kaip pavyko sužinoti, čia panaudoti Hynix atminties lustai darbuojasi prie 1.5V voltažo, o jų maksimalus dažnis gali būti net 5.0GHz, nors būtent GeForce GTX 560 jie numatyti dirbti tik 4.0GHz dažniu.</p>
<p><a class="ns" href=" http://technews.lt/SB/GTX%20560/Dideles/18.JPG">
<div class="imgright"><img src="http://technews.lt/SB/GTX%20560/Mazos/18.jpg"  /></div>
<p></a><a class="ns" href=" http://technews.lt/SB/GTX%20560/Dideles/17.JPG"><br /><img src="http://technews.lt/SB/GTX%20560/Mazos/17.jpg" /><br /></a></p>
<p>Visos nVidia GeForce GTX 560 naudoja apkarpytą GF114 lustą. Kai sparčiausia jo galima versija, esanti GeForce GTX 560 Ti vaizdo posistemyje, turi 384 CUDA branduolius, 64 tekstūros vienetus, 32 ROP vienetus ir dirba 823MHz dažniu, tai apkarpytoji jau teturi 56 tekstūros vienetus, 336 CUDA branduolius bei 810MHz dažnį, nors ROP vienetų skaičius išliko toks pat. Kitaip tariant, tai tas pats GTX 460 1GB naudotas GF104, tiesiog su pastebimai didesniais dažniais. Visgi, mūsų bandoma Gigabyte GeForce GTX 560 yra gamykliškai spartinta ir jos branduolio dažnis siekia 830MHz.</p>
<p><a class="ns" href=" http://technews.lt/SB/GTX%20560/Dideles/20.JPG">
<div class="imgright"><img src="http://technews.lt/SB/GTX%20560/Mazos/20.jpg"  /></div>
<p></a>[url= http://technews.lt/SB/GTX%20560/Dideles/19.JPG<br /><img src="http://technews.lt/SB/GTX%20560/Mazos/19.jpg" /><br />[/url]</p>
<p><b>Bendros GTX 560 ir konkurentų specifikacijos</b></p>
<p><img src="http://technews.lt/SB/GTX%20560/Testai/Specs.png" /></p>
<p><b>Žaidimų testai</b></p>
<p>Bandymų sistema: </p>
<p>• Centrinis procesorius: AMD Phenom II X4 925 @ 3,5GHz<br />
<br />• Pagrindinė plokštė: Gigabyte GA-890FXA-UD7<br />
<br />• Darbinė atmintis: G.Skill Ripjaws DDR3 1600MHz 8GB<br />
<br />• Kietasis diskas: Apacer A7 Turbo 128GB SSD<br />
<br />• Maitinimo blokas: Enermax Modu 87+ 900W<br />
<br />• Tvarkyklės: AMD Catalyst 11.2, nVidia ForceWare 267.59 bei ForceWare 275.49<br />
<br />• Operacinė sistema: Windows 7 Service Pack 1 64 bitų</p>
<p>Vaizdo plokštes bandėme įvairiuose žaidimuose, tiek AMD, tiek nVidia vaizdo plokštėms palankesniuose. Jei žaidimas turėjo testavimo įrankį, naudojome jį, jei ne, dvi minutes žaidėme tą patį lygį bei naudojomės FRAPS programa. Tai buvo daroma tris kartus iš eilės ir išvedamas kadrų per sekundę vidurkis. Visos vaizdo plokštės buvo testuotos toje pačioje, ankščiau paminėtoje sistemoje. Žaidimų testavimas vyko dvejuose dažniausiai naudojamuose rezoliucijose – 1680x1050 bei 1920x1080.</p>
<p>Konkurencijos prasme – problemos. Taip, jūs galėsite pastebėti, kad duoda didesnis dažnis ir kaip GeForce GTX 560 lenkia GTX 460 1GB, tačiau tai yra viskas. Mes neturime nei GeForce GTX 560 Ti, nei HD 6870, taigi artimiausi konkurentai, nors jie, žinoma, yra pigesni, bus HD 5850 bei HD 6850, tačiau atsižvelgiant į tą faktą, jog AMD ar taip, ar taip nieko nesiūlo lygiai už 200 JAV dolerių, galėsime pažiūrėti spartos santykį ir įvertinti, ar verta mokėti papildomus pinigus už GTX 560, ar pirkti pigesnį HD 6850. Taipogi norėčiau pažymėti, kad bandyta bazinė GTX 560 versija su 810MHz branduolio dažniu.</p>
<p><b>3DMark Vantage</b></p>
<p>Tai praėjusios kartos kompanijos Futuremark testas vaizdo plokščių spartai įvertinti. Jis išnaudoja Microsoft DirectX 10 galimybes. Programa pateikia grafikos plokštės bei procesoriaus įvertinimus. Testai atlikti su Performance nustatymų rinkiniu, pateikiamas tik bendras rezultatas.</p>
<p><img src="http://technews.lt/SB/GTX%20560/Testai/1.png" /></p>
<p>Kaip ir galėjome nuspėti, GTX 560 konkurencijos savo kainos zonoje neturi jokios. Šiame sintetiniame teste priekyje liko tik mūsų testo galiūnas HD 6970, o ar daug ką reikš atrodytų didelis HD 6850 bei HD 5850 atsilikimas šiame sintetiname teste žaidimuos, netrukus pažiūrėsime.</p>
<p><b>Crysis Warhead</b></p>
<p>Praėjo jau net trys metais nuo pirmosios Crysis versijos pasirodymo, tačiau naujausioji žaidimo versija Crysis Warhead vis dar rodo savo nagus naujos kartos vaizdo posistemiams. Mes vis dar keliamą sau klausimą „ar mano sistema pajėgi parodyti visą Crysis Warhead gražumą?“, o į šį teigiamai gali atsakyti tik tie technikos entuziastai, kurie naudoja pačius galingiausius vaizdo posistemius.</p>
<p><img src=" http://technews.lt/SB/GTX%20560/Testai/2.png" /></p>
<p><img src=" http://technews.lt/SB/GTX%20560/Testai/3.png" /></p>
<p>Pirmasis žaidimas, pirmasis ir nustebimas. Pigesnis HD 6850 vaizdo posistemis Crysis Warhead žaidime abejuose rezoliucijose nuo GTX 560 atsiliko labai nedaug, o praėjusios kartos HD 5850 net šiek tiek aplenkė naująjį nVidia pasiūlymą. Žiūrėsime, kaip viskas klostysis toliau.</p>
<p><b>DIRT 2</b> </p>
<p>Tai labai daug kompanijos AMD reklamuotas žaidimas, kurio kūrimu rūpinosi Codemaster kompanija. Patobulintas Ego variklis mums ne tik rodo gražius vaizdus, tačiau ir dirba su DirectX 11 API, tad kartu su naujausiomis vaizdo plokštėmis mums pademonstruos, ką gi gali šis naujausias standartas.</p>
<p><img src=" http://technews.lt/SB/GTX%20560/Testai/4.png" /></p>
<p><img src=" http://technews.lt/SB/GTX%20560/Testai/5.png" /></p>
<p>Gana AMD vaizdo posistemiams palankiame ralio žaidime DIRT 2 GTX 560 visgi sugebėjo aplenki abu pigesnius AMD Radeon HD vaizdo posistemius, tačiau ir toliau stebuklų nedemonstruoja. Ji gana pastebimai lenkia HD 6850, tačiau HD 5850 labai arti. Be jokios abejonės, žaidimų dar liko, taigi pažiūrėkime, kaip mūsų testo dalyviui seksis toliau.</p>
<p><b>Metro 2033</b></p>
<p>Šį žaidimą galime praminti šiuolaikinių vaizdo plokščių žudiku, Crysis pasekėju. Šis žaidimas išnaudoja daugybe naujausių DirectX 11 API ypatybių, taigi apkrauna net ir pačias našiausias vaizdo plokštes. Prieš žaidžiant šį žaidimą su DirectX 11 vaizdo plokšte, reikia labai gerai apgalvoti, kokius nustatymus pasirinkti, nebent jūs naudojate gana našią HD 6000 ar GTX 500 serijos vaizdo plokštę. </p>
<p><img src=" http://technews.lt/SB/GTX%20560/Testai/6.png" /></p>
<p><img src=" http://technews.lt/SB/GTX%20560/Testai/7.png" /></p>
<p>Ypač vaizdo posistemiams reikliame Metro 2033 žaidime abejose rezoliucijose, kaip matote, GTX 560 persvara prieš HD 5850 bei HD 6850 kiek išaugo, bet ji nėra jau tokia didelė, kokios norėtųsi už papildomus 15 JAV dolerių, lyginant su HD 5850. Žinoma, pastarąjį vaizdo posistemį jau šiuo metu sunku įsigyti, o HD 6850 atsilieka apie keturis kadrus per sekundę, bet ir kainuoja apie 30 JAV dolerių pigiau.</p>
<p><b>Battlefield: Bad Company 2</b></p>
<p>Pirmasis serijos žaidimas, deja, buvo skirtas tik žaidimų kompiuteriams, bet antrosios dalies sulaukėme ir mes, įprastų stalinių bei nešiojamų žaidimų kompiuterių mylėtojai. Dar vienas žaidimas šiame teste, kuris palaiko DirectX 11 API ir mums siūlo pačią geriausią grafiką, kuri yra įmanoma šiuo metu.</p>
<p><img src=" http://technews.lt/SB/GTX%20560/Testai/8.png" /></p>
<p><img src=" http://technews.lt/SB/GTX%20560/Testai/9.png" /></p>
<p>Atrodo, jog nedidelė persvara prieš HD 5850 jau tampa tendencija ir nors HD 6850 ir vėl atsilieka gerokai daugiau, tačiau faktas tas, kad ji kainuoja apčiuopiamai mažiau, stipriai sumenkina šią persvarą. Mūsų testuose teliko du žaidimai ir pažiūrėsime, ar situacija kažkiek pasikeis.</p>
<p><b>Civilization V</b></p>
<p>Gerai žinomos Civilization žaidimų serijos naujausia reinkarnacija Civilization V netik mums primena geriausias realaus laiko strategijų savybes, tačiau ir pasižymi DirectX 11 API grafikos ypatybėmis, su kuriomis aukščiausiais nustatymais susidoroji tik pačios naujausios grafinės plokštės.</p>
<p><img src=" http://technews.lt/SB/GTX%20560/Testai/10.png" /></p>
<p><img src=" http://technews.lt/SB/GTX%20560/Testai/11.png" /></p>
<p>Nežinau, ką Civilization V kūrėjai galvojo kurdami žaidimą, bet jis idealiai pritaikytas nVidia grafikos posistemiams, o klaikiai AMD produktams. Tai įrodo anomalija, kai GeForce GTX 560 įveikia HD 6970 ir šiame žaidime tampa sparčiausiu vaizdo posistemiu. Apie HD 6850 ir HD 5860 atsilikimą net nekalbėsime – jis tiesiog milžiniškas ir visiškai neatitinka bendrų tendencijų. Viską galite pamatyti patys.</p>
<p><b>S.T.A.L.K.E.R. Call of Pripyat</b></p>
<p>Ukrainiečių kompanijos GSC Game World trečioji S.T.A.L.K.E.R žaidimų serijos dalis, žinoma Call of Pripyat vardu, pasižymi atnaujintu X-Ray grafikos varikliu, kuris šį kartą turi visas DirectX 11 API ypatybes. Žaidimas demonstruoja pribloškiančius vaizdus, tad nieko keisto, kad aukščiausiais grafikos nustatymais gali mėgautis tik tiek žaidėjai, kurie gali savo vaizdo posistemiui išleisti padorią sumą.</p>
<p><img src=" http://technews.lt/SB/GTX%20560/Testai/12.png" /></p>
<p><img src=" http://technews.lt/SB/GTX%20560/Testai/13.png" /></p>
<p>Paskutiniame mūsų žaidimų teste viskas grįžta į senas vėžias. Nepaisant to, kad GTX 560 visgi yra priekyje, jos persvara maža. Visgi, šie žaidimų testai tik viena medalio pusė ir spartinimo skyrelyje mes pakalbėsime, kodėl visgi GTX 560 gali būti net labai įdomus produktas.</p>
<p><b>Kiti testai</b></p>
<p>Šį kartą šiame skyrelyje jums ne tik nurodysime, iki kelių laipsnių įkaisdavo mūsų testuojama vaizdo plokštė, tačiau ir tai, kiek apytiksliai energijos ji sunaudota. Kalbant apie testavimo metodiką ties lusto temperatūra, pagrindinę plokštė laikėme ant stalo, vaizdo plokščių aušinimui įtakos nedarė jokie pašaliniai veiksniai. </p>
<p>Naudojome naujausią FurMark programinės įrangos versiją, kuri ypač apkrauna vaizdo plokštę, o posistemį apkraudavome apie 15 minučių ir užsirašydavome FurMark nurodomą rezultatą. Tiesa, žaisdami žaidimus tokių temperatūrų jūs neišvysite, tad FurMark nurodomą rezultatą galime laikyti blogiausio scenarijaus rezultatu. Energijos suvartojimą matavome specialiu prietaisu, lentelėje nurodyta ne visos sistemos, o tik vaizdo posistemio suvartojama energija. Kad būtų galima įvertinti realų energijos suvartojimą, leistas ne sintetinis testas, o žaistas Metro 2033 žaidimas.</p>
<p><img src=" http://technews.lt/SB/GTX%20560/Testai/14.png" /></p>
<p><img src=" http://technews.lt/SB/GTX%20560/Testai/15.png" /></p>
<p>Po šių testų Gigabyte GeForce GTX 560 tiek laimėjo, tiek ir visiškai pralaimėjo. Na taip, naudojamas WindForce 2X aušintuvas puikiai atlieka savo darbą, net ir FurMark teste lustas nekaito daugiau 63 laipsnių pagal Celsijų, tačiau energijos suvartojimas gana didelis ir siekia 139W, kai pagrindinių konkurentų HD 6850 ir HD 5850 mūsų teste atitinkamai 88W ir 124W. Mes, žinome, spartinsime šį vaizdo posistemį, tad akivaizdu, kad GTX 560 energijos suvartojimas dar labiau išaugtų.</p>
<p><b>Spartinimas</b></p>
<p>Kaip minėjome ankščiau, Gigabyte GeForce GTX 560 jau yra šiek tiek gamykliškai spartinta, nes jos branduolio dažnis siekia ne 810MHz, tačiau 830MHz. Visgi, tai yra labai nedaug. Rinkoje galima įsigyti gamykliškai spartintas GTX 560 versijas, kurių branduolys dirba net 925MHz, o atmintis efektyviu 4,2GHz dažniu. Atsižvelgę į tai, kad Gigabyte montažinėje plokštėje panaudojo nestandartinius komponentus, o WindForce 2X aušintuvas puikiai atvėsina lustą bei taip pat aušina atminties lustus, kažką panašaus nusprendėme pasiekti ir mes, tačiau sutaupyti net 20 JAV dolerių.</p>
<p>Mums, deja, pavyko pasiekti tik 915MHz branduolio, tačiau net 4,520MHz efektyvų atminties dažnį. Testavau šiuos nustatymus gana ilgą laiką ir galiu pasakyti, kad jie visiškai stabilūs, nepastebėjau jokių klaidų ir panašiai. Šiek tiek gaila, kad su pateikiama Gigabyte Easy Boost programine įranga negalima reguliuoti voltažo, kaip ir su bet kokia kita programine įranga. Bet kokiu atveju, pažiūrėkime, kiek tai mums papildomai duos naudos lyginant su įprastais GTX 560 rezultatais.</p>
<p><img src=" http://technews.lt/SB/GTX%20560/Testai/16.png" /></p>
<p><img src=" http://technews.lt/SB/GTX%20560/Testai/17.png" /></p>
<p>Gigabyte GeForce GTX 560 spartinimas iš tiesų davė naudos, o ne tik didesnius dažnius. Štai Crysis Warhead žaidime mes matome net šešių kadrų per sekundę pagreitėjimą, o Metro 2033 žaidime – 4,4 kadrų per sekundę pagreitėjimą. Tai šiam vaizdo posistemiui leido kiek labiau atsiplėšti nuo artimų persekiotojų iš AMD, tai yra HD 6850 ir HD 5850.</p>
<p><b>Kainos ir kokybės santykis</b></p>
<p>Iš tiesų gaila, kad testavimo poligone mes neturėjome AMD Radeon HD 6870 vaizdo posistemio, nes kaip matome, jis būtų sudaręs rimtą konkurenciją naujajam nVidia GeForce GTX 560 vaizdo posistemiui. Visgi, vertindami kainos ir kokybės santykį, žvelgsime tik į šiuo metu prieinamą HD 6850 vaizdo posistemį.</p>
<p>Už Atlanto Gigabyte GeForce GTX 560 kainuoja 197 JAV dolerius, o tai praktiškai yra rekomenduojama kaina. Verta paminėti, kad 20MHz, nei standartiniuose modeliuose, didesniu dažniu dirbantis lustas jums veikiausiai dar suteiks iki 0,4-0,7 kadrų per sekundę didesnę spartą, nei matote mūsų testuose, tačiau tai naudos duoda mažai. Na taip, HD 6850 atsilieka visur, kai kur daugiau, kai kur mažiau, tačiau faktas, kad už šį standartinį gaminį paprastai sumokėtumėte apie 170 JAV dolerių, o tai, tiksliau šnekant, net 27 JAV doleriais mažiau, nei už Gigabyte GeForce GTX 560.</p>
<p>Tuo problemos nesibaigia. Visos GeForce GTX 560, o ypač jas paspartinus, vartoja gana nemažai energijos. Pasiekus tokius dažnius, kokius matėte pas mus, energijos suvartojimas pasiekia net apie 155W, o tai jau labai daug. Net ir standartiniais nustatymais GTX 560 reikalauja apie 50W daugiau, nei jo konkurentas mūsų testuose HD 6850, bet yra ir gerų dalykų.</p>
<p>Vienas iš jų – WindForce 2X aušintuvas. Jis dirba puikiai, labai tyliai, o ir ataušina GF114 lustą gana neblogai. Pridėkime dar didžiulį spartinimo potencialą bei viską išspaudę priklausomai nuo žaidimo jūs mėgausitės 6-12 kadrų per sekundę didesne spartą, nei su HD 6850, o už tai sumokėti papildomus 27 JAV dolerius gal ir verta. Visgi, HD 6850 taip pat galime paspartinti, taigi spręsti jums. Viska braukia faktas, jog neturėjome HD 6870, nes vaizdas būtų žymiai aiškesnis.</p>
<p><b>Išvada</b></p>
<p>Naujasis nVidia gaminys GeForce GTX 560 nėra nei blogas, nei geras produktas, tačiau kainuoti galėtų kiek mažiau. Na taip, kompanija paliko didžiulį spartinimo potencialą gamintojams ir mes rinkoje matome stebuklus, kurie net spartesni už GTX 560 Ti, tačiau pigesnis HD 6870 tiesiog liptų ant kulnų, o lėtesnis HD 6850 kainuoja net 30 JAV dolerių pigiau, nei standartinis GTX 560 variantas.</p>
<p>Kalbant apie išskirtinai Gigabyte GeForce GTX 560 variantą, jis yra puikus pasirinkimas. Jis kainuoja tiek pat, kokia yra rekomenduojama kaina, o pasižymi nuostabiu WindForce 2X aušintuvu. Nors 20MHz didesnis branduolio dažnis mūsų, technikos entuziastų ir nenustebins, tačiau tai taip pat yra pliusas, taigi šiam Gigabyte gaminiui skiriame „Technews.lt renkasi“ apdovanojimą.</p>
<p>Baigiant šnekas apie GeForce GTX 560 bendrai, įsigykite jį tuo atveju, jei žadate šiek tiek užtrukti žaisdami su dažniais ir ieškodami aukso vidurio bei neturite pinigų įsigyti HD 6950 arba GTX 560 Ti variantui su geru aušintuvu. nVidia GeForce GTX 560 tiesiog neatrodo taip gerai, jog galėtumėme sakyti, jog AMD praranda pozicijas rinkoje. Atvirkščiai, AMD šiame kainos segmente laikosi labai gerai.</p>
