---
layout: post
status: publish
published: true
title: Logitech pristatė naujas Z906 erdvinio garso kolonėlės
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5667
wordpress_url: http://localhost/site/new/logitech_pristate_naujas_z906_erdvinio_garso_koloneles/
date: '2011-03-09 17:22:50 +0200'
date_gmt: '2011-03-09 17:22:50 +0200'
categories:
- Naujienos
---
<div class="imgright"><img src="http://technews.lt/upload/surround-sound-speakers-z906-glamour-images.jpg"  /></div>
<p>Logitech šiandien išleido naują Surround Sound Speakers Z906 erdvinio garso sistemą. Naujosios kolonėlės pasižymi 500 vatų (RMS) galia, jos yra sertifikuotos THX, o tai reiškia, kad namuose galima mėgautis kino teatro lygio garso potyriais.</p>
<p>„Mes džiaugiamės galėdami pasiūlyti vartotojams pripažintos Logitech Z-5500 Digital 5.1 Speaker System sistemos įpėdinę, – sakė Logitech garso sistemų padalinio viceprezidentas ir generalinis direktorius Markas Schneideris. – Logitech Surround Sound Speakers Z906 sistema yra logiška erdvinio garso kolonėlių evoliucija ir mes esame užtikrinti, kad jos taps neatsiejama svetainės namuose dalimi“.</p>
<p>Z906 sistema išsiskiria savo galingu 500 vatų (RMS) galios garsu, kuris privers drebėti namo sienas. Šios naujausios kolonėlės atitiko griežtus standartus ir gavo THX sertifikatą, todėl garsas namuose iš šių kolonėlių skambės taip, kaip sumanė jo autoriai.</p>
<p><img src="http://technews.lt/upload/systemlogtech.jpg" /></p>
<p>Sistema, su integruota 5.1 kanalo skaitmeninio dekodavimo funkcija, yra pritaikyta garso takeliams, įrašytiems Dolby Digital arba DTS formatu. Tai leidžia itin detaliai atkurti garsą – nuo minios riaumojimo iki žingsnių už jūsų nugaros.</p>
<p>Sienas virpėti priverčiančio bosinio garso mėgėjams patiks 165 vatų žemų dažnių į šoną nukreiptas garsiakalbis, aiškiai perteikiantis neiškraipytą garsą. Be to, Logitech Surround Sound Speakers Z906 gali dviejų kanalų garsą paversti panardinančiu erdviniu garsu.</p>
<p>Logitech Surround Sound Speakers Z906 kolonėlės ne tik puikiai atkuria garsą, jos dar ir itin gerai pritaikytos prie svetainės sąlygų. Prie kolonėlių galima vienu metu prijungti iki 6 garso šaltinių – televizorių, DVD, DVR, Blu-ray leistuvus, Xbox 360, Playstation 3, Wii žaidimų kompiuterius, iPod grotuvą ar kompiuterį.</p>
<p>Modulinio dizaino valdymo blokas su integruotu ekranėliu gerai dera prie namų pramogų sistemos. O su belaidžiu nuotolinio valdymo pulteliu reguliuoti garsą bus smagu ir patogu. Penkis satelitinius garsiakalbius galima kabinti ant sienos ir tokiu būdu kambarį paversti namų kino teatru.</p>
<p>Logitech Surround Sound Speakers Z906 parduotuvėse JAV ir Europoje pasirodys šių metų kovo mėnesį ir kainuos nežmoniškai daug - apie 349 eurus (maždaug 1200 litų).<br /></p>
