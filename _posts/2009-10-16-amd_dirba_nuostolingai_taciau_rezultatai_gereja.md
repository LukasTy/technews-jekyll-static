---
layout: post
status: publish
published: true
title: AMD dirba nuostolingai, tačiau rezultatai gerėja
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 4176
wordpress_url: http://localhost/site/new/amd_dirba_nuostolingai_taciau_rezultatai_gereja/
date: '2009-10-16 18:54:18 +0300'
date_gmt: '2009-10-16 18:54:18 +0300'
categories:
- Naujienos
---
<p><i>AMD </i>pamažu artėja prie jau gana senokai iškelto tikslo tapti pelną gaunančia kompanija. <i>Advanced Micro Devices </i>pranešė, kad trečiajame šių metų ketvirtyje bendrovės pajamos pasiekė 1,396 milijardo JAV dolerių, o tai yra 18 % geresni rezultatai, nei antrajame metų ketvirtyje. Bendras nuostolis taip pat sumažėjo – nuo 330 antrame ketvirtyje iki 128 milijonų per praėjusius tris mėnesius ir tai yra tikrai neblogi rezultatai.</p>
<p>Kalbant apie dvi pagrindines dvi <i>AMD </i>sritis – procesorius ir grafinius posistemius, reikia pasakyti, kad abi jos augo, ir augo gana žymiai – atitinkamai 17 ir 22 procentais. Procesorių pardavimas atnešė 1,069 mlrd., o vaizdo lustai – 306 milijonus JAV dolerių pajamų. Pirmųjų vidutinė pardavimo kaina trečiajame ketvirtyje kilo, o štai GPU – šiek tiek mažėjo.  </p>
<p><i>AMD </i>prezidentas ir generalinis direktorius Dirk Meyer sakė : „Augimas mikroprocesorių ir grafikos lustų pardavime leido padidinti pajamas 18 procentų, o pagerintas gamyklų efektyvumo rodiklis, didesnė mikroprocesorių pardavimo kaina ir 45 nm technologija paremtų produktų pardavimo augimas smarkiai pagerino rezultatus, lyginant su praėjusiu ketvirčiu.“ Paskutiniame metų ketvirtyje kompanija tikisi ryškaus pajamų padidėjimo.<br /></p>
