---
layout: post
status: publish
published: true
title: Noctua NH-C12P ir Enzotech Ultra-X kova
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3481
wordpress_url: http://localhost/site/new/noctua_nhc12p_ir_enzotech_ultrax_kova/
date: '2009-05-06 14:00:44 +0300'
date_gmt: '2009-05-06 14:00:44 +0300'
categories:
- Aušinimas
- Apžvalgos
---
<div class="imgright"><img src="http://akuba.technews.lt/NCEU/noctua_enzotech_logo.jpg" border="1" /></div>
<p>Sveiki, gerbiamieji <i>Technews.lt</i> lankytojai. Po ganėtinai ilgos pertraukos, kurią lėmė asmeninės problemos, aš pagaliau esu pasiruošęs Jums pristatyti dar vieną apžvalgą, kurioje pateiksime dviejų procesorių aušintuvų iš <i>Noctua</i> ir <i>Enzotech</i> kompanijų nuodugnų ištyrinėjimą ir testų rezultatus. Tiesa, turiu perspėti, kad teksto kokybė gali būti šiek tiek nukentėjusi, nes išties sunku rašyti įdomiai po kelių savaičių pauzės. Visgi tikiuosi, kad <i>NH-C12P</i> ir <i>Ultra-X</i> kova skaitytojams bus įdomi, o aš tuo tarpu laukiu pastabų (o gal ir pagyrimų? :) komentaruose.</p>
<p>Esu įsitikinęs, kad dauguma technikos entuziastų aukštos klasės procesoriaus aušintuvą dažniausiai įsivaizduoja, kaip <i>tower</i> (ang. bokšto) tipo gaminį, pučiantį oro srautą horizontaliai, o ne stačiu kampu į motininę. Taip, šis būdas dažniausiai yra efektyvesnis, ypač kai pro radiatorių praėjęs oro srautas nukreipiamas į maitinimo bloko ar korpuso ventiliatorių, jei pastarieji ištraukia šiltą orą iš dėžės. Tačiau pasitaiko atvejų, kai klientai ieško nedidelio aukščio radiatorių, nes kiti tiesiog remiasi į šoninę korpuso sienelę, dėl ko kyla problemų ją uždarant. Tiesa, kiti šių aušintuvų išmatavimai yra tikrai labai dideli. </p>
<p><a class="ns" href="http://akuba.technews.lt/NCEU/main.jpg">
<div class="imgright"><img src="http://akuba.technews.lt/NCEU/mazos/main.jpg" border="1" /></div>
<p></a><a class="ns" href="http://akuba.technews.lt/NCEU/main1.jpg"><br /><img src="http://akuba.technews.lt/NCEU/mazos/main1.jpg" /><br /></a></p>
<p>Nors ir brangiausiose motininėse plokštėse ant įtampų grandinės aplink procesoriaus lizdą yra montuojami radiatoriai, tačiau pigesniuose variantuose to dažniausiai nerasime. Nors ir teoriškai, oro srautas į pastarąją sisteminės plokštės dalį gali būti naudingas spartinant centrinį procesorių. Nepamirškime ir operatyviosios atminties, kuri „turbinant“ sistemą taip pat labai svarbi – oro srautas į modulius taip pat gali leisti pasiekti geresnius rezultatus. Kalbant konkrečiai apie šios dienos ringo dalyvius, reikia pasakyti, kad <i>NH-C12P</i> užima vietą po flagmano <i>NH-U12P</i>, o <i>Ultra-X</i> yra pats pirmasis, ir jau pakankamai seniai, <i>Enzotech</i> kompanijos pristatytas aušintuvas, dabar pardavinėjamas <i>Extreme-X</i> vardu.</p>
<p><b>TURINYS</b> </p>
<p><b>>Apie <i>Enzotech</i> ir <i>Noctua</i></b><br />
<br /><b>>Pakuotės</b><br />
<br /><b>>Specifikacijos</b><br />
<br /><b>>Radiatoriai ir ventiliatoriai</b><br />
<br /><b>>Testų metodai</b><br />
<br /><b>>Testų rezultatai</b><br />
<br /><b>>Išvados</b></p>
<p>><b>Apie <i>Enzotech</i> ir <i>Noctua</i></b></p>
<p>Pirmiausia apie <i>Enzotech</i>, kurią Lietuvoje turbūt žino vos kelios dešimtys žmonių. Kompanijos puslapyje rašoma, kad <i>Enzotech</i> buvo įkurta dar 1982-iais metais ir specializavosi serverių, kurie turi patikimai veikti visą parą, aušinime. Vėliau kompanija bendradarbiavo OEM kanalais su tokiomis kompanijomis, kaip <i>Intel</i> ar <i>AMD</i>. Būtent dėl to, kad bendrovė ilgą laikė nebuvo įžengusi į mažmeninę rinką, <i>Enzotech</i> vardas ir yra prastai žinomas. Šiuo metu kompanija didžiausią dėmesį skiria vandens aušinimui reikalingiems blokams. Jau kurį laiką buvo galima nusipirkti centrinio procesoriaus, lustų rinkinio, <i>MOSFET</i> grandies blokus.</p>
<p><i>Noctua</i> tai graikų deivės Atėnės mažoji pelėda. Atėnų miesto įkūrėja ir karo dievybė simbolizuoja išmintį, mokslą ir strategiją, o kompanija orientuojasi į tas pačias savybes. <i>Rascom</i> ir taivaniečių <i>Kolink</i> yra <i>Noctua</i> įkūrėjai, kartu plėtojantys veiklą ir po <i>Coolink</i> prekiniu vardu. Kompanija, kitaip nei <i>Enzotech</i>, specializuojasi oro aušinime ir jo plėtojimui skiria didelę dalį savo investicijų. Taip pat galime tvirtinti, kad <i>Noctua</i> yra viena tų kompanijų, aktyviai ieškančių naujų galimybių pristatyti savo gaminius apžvalgose.</p>
<p><b>>Pakuotės</b></p>
<p><i>Noctua</i> </p>
<p><i>NH-C12P</i> pakuotė yra praktiškai identiška broliui <i>U12P</i> ir išlaiko standartinę visuose gaminiuose naudojamą rudą spalvą. Priekinėje dalyje kompanija įrengė langelį, pro kurį matome dalį ventiliatoriaus, bei surašė esmines aušintuvo savybes. Pasukus įpakavimą į šoną randame dar vieną langelį ir schemą, kaip reikia sumontuoti aušintuvą skirtingose platformose. Galinėje dalyje – išsamiau aprašytos šešios aušintuvo savybės. Dar kartą pasukę dėžutę randame radiatoriaus ir ventiliatoriaus aprašymus vokiečių, portugalų, rusų, prancūzų, ispanų ir japonų kalbomis. Pakuotės viršuje – gaminio specifikacijos.</p>
<p><a class="ns" href="http://akuba.technews.lt/NCEU/1.jpg">
<div class="imgright"><img src="http://akuba.technews.lt/NCEU/mazos/1.jpg" border="1" /></div>
<p></a><a class="ns" href="http://akuba.technews.lt/NCEU/2.jpg"><br /><img src="http://akuba.technews.lt/NCEU/mazos/2.jpg" /><br /></a></p>
<p><a class="ns" href="http://akuba.technews.lt/NCEU/3.jpg">
<div class="imgright"><img src="http://akuba.technews.lt/NCEU/mazos/3.jpg" border="1" /></div>
<p></a><a class="ns" href="http://akuba.technews.lt/NCEU/4.jpg"><br /><img src="http://akuba.technews.lt/NCEU/mazos/4.jpg" /><br /></a></p>
<p>Atidarė išorinę pakuotę randame dar dvi dėžutes, iš kurių vienoje – radiatorius ir ventiliatorius, o kitoje – montavimui skirti elementai. Pastarojoje rasime vartotojui skirtą instrukcijų knygelę, <i>AM2</i> platformos plokštelę montuojamą po sistemine plokšte ir kitus montavimo elementus; <i>LGA 775</i> sistemos tvirtinimo įrangą, vielutes ventiliatoriaus prikabinimui, <i>NT-H1</i> termopastos tūtelę, <i>L.N.A.</i> ir <i>U.L.N.A</i> adapterius bei kelias gumines juosteles skirtas sumažinti ventiliatoriaus sukuriamai vibracijai. </p>
<p><a class="ns" href="http://akuba.technews.lt/NCEU/5.jpg">
<div class="imgright"><img src="http://akuba.technews.lt/NCEU/mazos/5.jpg" border="1" /></div>
<p></a><a class="ns" href="http://akuba.technews.lt/NCEU/6.jpg"><br /><img src="http://akuba.technews.lt/NCEU/mazos/6.jpg" /><br /></a></p>
<p><a class="ns" href="http://akuba.technews.lt/NCEU/7.jpg">
<div class="imgright"><img src="http://akuba.technews.lt/NCEU/mazos/7.jpg" border="1" /></div>
<p></a><a class="ns" href="http://akuba.technews.lt/NCEU/8.jpg"><br /><img src="http://akuba.technews.lt/NCEU/mazos/8.jpg" /><br /></a></p>
<p><i>Enzotech</i> </p>
<p><i>Enzotech</i> naudojamas įpakavimas man kažkuo labai primena <i>Apple</i> mėgstamą dizainą. Ypač tokį įspūdį sustiprina didžiulis <i>Ultra-X</i> logotipas galinėje pakuotės dalyje. Priekyje randame apvalų langelį pro kurį galima apžiūrėti radiatoriaus šiluminius vamzdelius. Kitose sienelėse randame gaminio specifikacijas, savybes bei keletą nuotraukų. Įpakavimo viršuje <i>Enzotech</i> įtaisė plastikinę rankeną pernešimui, tačiau, mano nuomone, tai retai tampa naudingu dalyku.</p>
<p><a class="ns" href="http://akuba.technews.lt/NCEU/9.jpg">
<div class="imgright"><img src="http://akuba.technews.lt/NCEU/mazos/9.jpg" border="1" /></div>
<p></a><a class="ns" href="http://akuba.technews.lt/NCEU/10.jpg"><br /><img src="http://akuba.technews.lt/NCEU/mazos/10.jpg" /><br /></a></p>
<p><a class="ns" href="http://akuba.technews.lt/NCEU/11.jpg">
<div class="imgright"><img src="http://akuba.technews.lt/NCEU/mazos/11.jpg" border="1" /></div>
<p></a><a class="ns" href="http://akuba.technews.lt/NCEU/12.jpg"><br /><img src="http://akuba.technews.lt/NCEU/mazos/12.jpg" /><br /></a></p>
<p>Iš kiauto išėmus visą komplektą, kitaip nei <i>NH-C12P</i> atveju, randame iš karto naudojimui paruoštą aušintuvą, t.y. prieš naudojimą pirkėjui nereikės vargti tvirtinant ventiliatorių. Pati <i>Enzotech</i> negamina termopastos, todėl rinkinyje rasime jau simboliu tapusios <i>Arctic Silver 5</i> tūtelę. Kaip ir <i>NH-C12P</i>, <i>Ultra-X</i> tvirtinimui naudoja po pagrindine plokšte dedamus elementus, tiek <i>LGA 775</i>, tiek ir <i>AM2</i> sistemose. Be pastarųjų rasime ir kitas montavimui reikalingas dalis. Kitaip nei <i>Noctua</i>, vietoje ventiliatoriaus apsukas mažinančių adapterių, <i>Enzotech</i> suteikia galimybę jas reguliuoti pačiam pirkėjui su galinėje korpuso dalyje montuojamu valdikliu.</p>
<p><a class="ns" href="http://akuba.technews.lt/NCEU/13.jpg">
<div class="imgright"><img src="http://akuba.technews.lt/NCEU/mazos/13.jpg" border="1" /></div>
<p></a><a class="ns" href="http://akuba.technews.lt/NCEU/14.jpg"><br /><img src="http://akuba.technews.lt/NCEU/mazos/14.jpg" /><br /></a></p>
<p><b>>Specifikacijos</b></p>
<p><img src="http://akuba.technews.lt/specifikacijos.PNG" /></p>
<p><b>>Radiatoriai ir ventiliatoriai</b></p>
<p><i>Noctua</i> </p>
<p><i>Noctua</i> nusprendė išlaikyti dizainą, būdingą flagmanui <i>NH-U12P</i>, ir pritaikyti jį ir šiam radiatoriui. Visas blokas yra padengtas nikelio sluoksniu, dėl kurio <i>NH-C12P</i> yra tamsiai pilkos spalvos. Kompanija naudoja 44 aliuminines plokšteles sudarančias liūto dalį radiatoriaus. Jos yra neįprastos formos – viršuje sudaro bangeles, o šiek tiek arčiau šiluminių vamzdelių išlenkimo yra išpjautos dėl montavimo sistemos. Toje pačioje dalyje jos liečiasi su aušintuvo pagrindu, todėl tai taip pat leidžia išsklaidyti šilumą.</p>
<p><a class="ns" href="http://akuba.technews.lt/NCEU/15.jpg">
<div class="imgright"><img src="http://akuba.technews.lt/NCEU/mazos/15.jpg" border="1" /></div>
<p></a><a class="ns" href="http://akuba.technews.lt/NCEU/16.jpg"><br /><img src="http://akuba.technews.lt/NCEU/mazos/16.jpg" /><br /></a></p>
<p><a class="ns" href="http://akuba.technews.lt/NCEU/17.jpg">
<div class="imgright"><img src="http://akuba.technews.lt/NCEU/mazos/17.jpg" border="1" /></div>
<p></a><a class="ns" href="http://akuba.technews.lt/NCEU/18.jpg"><br /><img src="http://akuba.technews.lt/NCEU/mazos/18.jpg" /><br /></a></p>
<p>Kaip jau matėte specifikacijų lentelėje, <i>Noctua</i> šiame aušintuve naudoja net šešis šiluminius vamzdelius, kurie eina per visas 44 plokšteles ir aušintuvo pagrindą. Pats pagrindas, kaip ir vamzdeliai, yra pagamintas iš vario. Pagrindo paviršius nėra nušlifuotas tobulai, matosi šio proceso žymės, tačiau termopasta turėtų šį skirtumą visiškai panaikinti. Apskritai – <i>NH-C12P</i> radiatorius, kaip ir visi iki šiol mūsų čiupinėti <i>Noctua</i> produktai turi nepriekaištingą pagaminimo ir surinkimo kokybę bei solidų dizainą.</p>
<p><a class="ns" href="http://akuba.technews.lt/NCEU/19.jpg">
<div class="imgright"><img src="http://akuba.technews.lt/NCEU/mazos/19.jpg" border="1" /></div>
<p></a><a class="ns" href="http://akuba.technews.lt/NCEU/20.jpg"><br /><img src="http://akuba.technews.lt/NCEU/mazos/20.jpg" /><br /></a></p>
<p>Kartu su radiatoriumi kompanija parduoda ir ventiliatorių, kurį mes jau plačiai išnagrinėjome savo vienoje pirmųjų apžvalgų. Kaip ir atskirai parduodamame modelyje, su komplekte rastu <i>NF-P12</i> galima naudoti <i>L.N.A</i> ir <i>U.L.N.A</i> adapterius, leidžiančius sumažinti apsukas ir keliamą triukšmą. Ventiliatorius turi devynias meneteles ant kurių kiekvieno yra išpjovos, pasak gamintojo, sukuriančios efektyvesnį oro srautą.</p>
<p><a class="ns" href="http://akuba.technews.lt/NCEU/21.jpg">
<div class="imgright"><img src="http://akuba.technews.lt/NCEU/mazos/21.jpg" border="1" /></div>
<p></a><a class="ns" href="http://akuba.technews.lt/NCEU/22.jpg"><br /><img src="http://akuba.technews.lt/NCEU/mazos/22.jpg" /><br /></a></p>
<p><i>Enzotech</i> </p>
<p><i>Ultra-X</i> atrodo masyviau ir ne taip solidžiai, kaip jo šiandienos konkurentas. Be abejonės, <i>Enzotech</i> stengėsi suteikti savo gaminiui gerą išvaizdą, tačiau, manau, kad yra panaudota šiek tiek per daug nereikalingų elementų, kurie kelia produkto savikainą, o ne efektyvumo rodiklius. Visų pirma – <i>Ultra-X</i> yra sunkesnis ir didesnių matmenų. Taip yra todėl, kad kompanija naudoja net 68 aliuminines plokšteles, kurios nors ir yra plonesnės ir arčiau viena kitos, daro įtaką radiatoriaus masei ir išmatavimams.</p>
<p><a class="ns" href="http://akuba.technews.lt/NCEU/23.jpg">
<div class="imgright"><img src="http://akuba.technews.lt/NCEU/mazos/23.jpg" border="1" /></div>
<p></a><a class="ns" href="http://akuba.technews.lt/NCEU/24.jpg"><br /><img src="http://akuba.technews.lt/NCEU/mazos/24.jpg" /><br /></a></p>
<p><a class="ns" href="http://akuba.technews.lt/NCEU/25.jpg">
<div class="imgright"><img src="http://akuba.technews.lt/NCEU/mazos/25.jpg" border="1" /></div>
<p></a><a class="ns" href="http://akuba.technews.lt/NCEU/26.jpg"><br /><img src="http://akuba.technews.lt/NCEU/mazos/26.jpg" /><br /></a></p>
<p><i>Ultra-X</i> turi dviem šiluminiais vamzdeliais mažiau, tačiau, kaip ir varžovo radiatoriuje, veikia tuo pačiu principu. Skirtumas tik tas, kad vamzdeliai nėra taip smarkiai išlenkti ir nikeliuoti. Nikeliu nėra padengta nė vienas radiatoriaus elementas – plokštelės yra įprastos pilkos, o pagrindas sodrios vario spalvos. Pagrindo paviršius nušlifuotas tiesiog idealiai, tai kompanija akcentuoja praktiškai visuose savo gaminiuose. Virš pagrindo <i>Enzotech</i> pritvirtino ir mažą radiatorių, sudarytą iš ritinio formos kolonėlių. Ši technologija yra taikoma ir visuose vandens aušinimo blokuose.</p>
<p><a class="ns" href="http://akuba.technews.lt/NCEU/27.jpg">
<div class="imgright"><img src="http://akuba.technews.lt/NCEU/mazos/27.jpg" border="1" /></div>
<p></a><a class="ns" href="http://akuba.technews.lt/NCEU/28.jpg"><br /><img src="http://akuba.technews.lt/NCEU/mazos/28.jpg" /><br /></a></p>
<p>Komplekte rastas ventiliatorius turi septynias menteles ir dėl šios priežasties turėtų kelti mažesnį triukšmą ir tuo pačiu sukurti mažesnį oro srautą besisukdamas identiška konkurentui sparta. Kitaip nei <i>Noctua</i> variante, apsukas reguliuoti galime neišjungdami ventiliatoriaus, o tiesiog pridedamo valdiklio pagalba. Taip spartą galima padidinti nuo minimalių 1000 aps./min iki didžiausių įmanomų 2500 aps./min, tačiau turint galvoje ventiliatoriaus dydį, tokiu greičiu veikiančio ventiliatoriaus triukšmas gali tapti nepakeliamas.</p>
<p><a class="ns" href="http://akuba.technews.lt/NCEU/29.jpg">
<div class="imgright"><img src="http://akuba.technews.lt/NCEU/mazos/29.jpg" border="1" /></div>
<p></a><a class="ns" href="http://akuba.technews.lt/NCEU/30.jpg"><br /><img src="http://akuba.technews.lt/NCEU/mazos/30.jpg" /><br /></a></p>
<p><a class="ns" href="http://akuba.technews.lt/NCEU/31.jpg">
<div class="imgright"><img src="http://akuba.technews.lt/NCEU/mazos/31.jpg" border="1" /></div>
<p></a><a class="ns" href="http://akuba.technews.lt/NCEU/32.jpg"><br /><img src="http://akuba.technews.lt/NCEU/mazos/32.jpg" /><br /></a></p>
<p><b>>Montavimas</b></p>
<p><i>Noctua</i> naudoja jau keliuose aušintuvuose pritaikytą montavimo sistemą. Pirmiausia ant radiatoriaus pagrindo yra sumontuojami du elementai, kurie bus reikalingi tolesniam tvirtinimui. Norint paruošti <i>NH-C12P</i> darbui iš sistemos teks išimti motininę plokštę ir komplekte esančią plokštelę varžtais sutvirtinti su dviem kitais montavimo elementais. Galiausiai telieka įdėti radiatorių tinkamoje vietoje ir priveržti spyruoklinius varžtus. Priklijavus gumines juosteles, kurios sugeria guolių vibraciją, galima montuoti patį ventiliatorių. Tam naudojome komplekte rastas vielutes.</p>
<p><a class="ns" href="http://akuba.technews.lt/NCEU/33.jpg">
<div class="imgright"><img src="http://akuba.technews.lt/NCEU/mazos/33.jpg" border="1" /></div>
<p></a><a class="ns" href="http://akuba.technews.lt/NCEU/34.jpg"><br /><img src="http://akuba.technews.lt/NCEU/mazos/34.jpg" /><br /></a></p>
<p><a class="ns" href="http://akuba.technews.lt/NCEU/35.jpg">
<div class="imgright"><img src="http://akuba.technews.lt/NCEU/mazos/35.jpg" border="1" /></div>
<p></a><a class="ns" href="http://akuba.technews.lt/NCEU/36.jpg"><br /><img src="http://akuba.technews.lt/NCEU/mazos/36.jpg" /><br /></a></p>
<p><i>Ultra-X</i> montavimui taip pat reikia po sistemine plokšte dedamos plokštelės, skirtumas tik tas, kad ji prilipinama prie apatinės motininės plokštės dalies ir išlenda į viršutinę dalį. Ant keturių išlindusių dalių ir bus montuojamas aušintuvas. Kadangi radiatorius uždengia montavimo vietas, tvirtinimui naudojau pirštais užsukamus varžtus. Tai bus didelė problema, jei nuspręsite visiškai neišimti pagrindinės plokštės iš korpuso, nes galinė jo dalis ir maitinimo blokas labai trukdo tą padaryti.</p>
<p><a class="ns" href="http://akuba.technews.lt/NCEU/37.jpg">
<div class="imgright"><img src="http://akuba.technews.lt/NCEU/mazos/37.jpg" border="1" /></div>
<p></a><a class="ns" href="http://akuba.technews.lt/NCEU/38.jpg"><br /><img src="http://akuba.technews.lt/NCEU/mazos/38.jpg" /><br /></a></p>
<p><a class="ns" href="http://akuba.technews.lt/NCEU/39.jpg">
<div class="imgright"><img src="http://akuba.technews.lt/NCEU/mazos/39.jpg" border="1" /></div>
<p></a><a class="ns" href="http://akuba.technews.lt/NCEU/40.jpg"><br /><img src="http://akuba.technews.lt/NCEU/mazos/40.jpg" /><br /></a></p>
<p><b>>Testų metodai</b></p>
<p>Testams buvo naudojama ta pati sistema, kaip įprasta, komplektaciją matote lentelėje. Kaip visada rezultatams jokios įtakos neturėjo jokie pašaliniai veiksniai. Visuose testuose naudojama <i>NT-H1</i> pasta, ji keičiama po kiekvieno bandymo. Testuojama buvo kambario temperatūroje – maždaug 21 laipsnis pagal Celsijaus skalę. Korpusas viso testavimo metu buvo atidarytas. </p>
<p><img src="http://akuba.technews.lt/komplektacija.PNG" /></p>
<p>Procesoriaus apkrovimui naudota <i>Prime 95v 25.3</i>, o temperatūrų nustatymui <i>RealTemp 2.60</i> programa. Norėdami didesnių skirtumų tarp aušintuvų pakepinome procesorių - jis veikė 2333 ir 3003 MHz dažniais, tačiau antruoju atveju įtampa buvo pakelta iki 1,5 V. Laukimo būsenos testų metu procesorius buvo neapkrautas 15 min, o apkrovos metu, pilnai apkrautas tiek pat laiko.</p>
<p><b>>Testų rezultatai</b></p>
<p><img src="http://akuba.technews.lt/rezultatai.PNG" /></p>
<p>Testų rezultatai netūrėtų stebinti. Abu aušintuvai bet kokia sparta siūlo nepalyginamai geresnį aušinimo efektyvumą nei standartinis prie <i>Intel</i> procesorių pridedamas aušintuvas. Turint galvoje itin panašią konstrukciją, neturėtų stebinti ir beveik identiški rezultatai tarp <i>Noctua</i> <i>NH-C12P</i> ir <i>Ultra-X</i> veikiančio minimaliomis apsukomis. Tačiau padidinus <i>Enzotech</i> ventiliatoriaus spartą iki maksimalaus įmanomo lygio, <i>Ultra-X</i> sugeba šiek tiek atsiplėšti tiek nuo konkurento, tiek rodyti geresnius rezultatus nei veikiant mažiausiomis apsukomis. </p>
<p><img src="http://akuba.technews.lt/garsas.PNG" /></p>
<p>Triukšmo lygio atžvilgiu standartinio Intel, <i>NH-C12P</i> ir mažiausiomis apsukomis veikiančio <i>Ultra-X</i> rodikliai praktiškai nesiskiria. Dar neišsitraukus garso matuoklio buvo aišku, kad maksimalia sparta veikianti <i>Ultra-X</i> ventiliatorius yra žymiai garsesnis ir dažnai labai trukdo darbui. Tuo įsitikinau atlikęs tikslesnius matavimus – išties nerekomenduoju laikyti tokios spartos kasdieniam naudojimui.</p>
<p><b>>Išvados</b></p>
<p>Pirma mintis, gavus šiuos aušintuvus testams buvo „jie tikrai neprilygs tower tipo analogams“. Pasirodo klydau – abu šie aušintuvai iš esmės prilygsta iki šiol geriausiai pasirodžiusiems aušintuvams, kaip <i>Sunbeamtech Core-Contact Freezer </i>ar <i>ZeroTherm FZ-120</i>. Tokią išvada padariau palygindamas rezultatus su seniau pasirodžiusiomis apžvalgomis – lygiai tą patį galite padaryti ir Jūs, apsilankę „Aušinimo“ kategorijoje. Apžvalgos tikslas buvo išsiaiškinti, kuris iš šių dviejų aušintuvų yra geresnis. Netgi žiūrėdami į rezultatus to negalime pasakyti – aišku tik tai, kad nė vienas iš jų nėra prastesnis už seniau apžvelgtus, nors ir netiesioginius, bet konkurentus.</p>
<p><i>Noctua NH-C12P</i> žavi savo kokybe, kaip ir visi iki šiol apžvelgti austrų kompanijos produktai. Be puikaus dizaino ir aukšto surinkimo ir pagaminimo lygio aušintuvas žavi itin žemu triukšmo lygiu ir geru našumu. Pakuotėje rasime viską ko reikia ir netgi porą adapterių sumažinti ir taip vos girdimam garso lygiui. Aušintuvas būtų praktiškai idealus, jei ne jo kaina, kuri siekia net maždaug 65 JAV dolerius arba 53 eurus. Tai yra žymiai daugiau nei panašų našumą rodantys konkurentai, tačiau jei piniginės likimas Jums nėra toks ir svarbus – <i>NH-C12P</i> yra tikrai geras ir kokybiškas pirkinys.</p>
<p><i>Enzotech</i> <i>Ultra-X</i> praktiškai visais atžvilgiais prilygsta savo šiandienos konkurentui. Jis rodo beveik identišką ar net geresnį našumą, minimaliomis apsukomis skleidžia tokį patį triukšmą ir turi galimybę padidinti aušinimo efektyvumą naudojant komplekte pridedamą valdiklį. Nors maksimalia sparta veikiančio ventiliatoriaus triukšmas yra sunkiai pakeliamas, vartotojui suteikiama galimybė rinktis ir turėti dar geresnį našumą. Ypač jei triukšmas jam/jai netrukdo, nes tikrai nemaža dalis žmonių laiką prie kompiuterio leidžia su ausinėmis. Svarbiausia tai, kad <i>Ultra-X</i>, jau kurį laiką pardavinėjamas <i>Extreme-X</i> vardu, kainuoja net 10 JAV dolerių mažiau – maždaug 55 dolerius. Jei turite galimybę pirkti Valstijose, <i>Ultra-X</i> šiandien yra geresnis pasirinkimas, nors ir yra pagamintas kompanijos, rinkoje žinomos kur kas prasčiau nei <i>Noctua</i>.</p>
