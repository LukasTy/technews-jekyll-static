---
layout: post
status: publish
published: true
title: 'Link penkiaerdvės dimensijos: „Focal Dimension“ audio sistema'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 9092
wordpress_url: http://localhost/site/new/penkiaerde_dimensija_focal_dimension_audio_sistema_/
date: '2015-11-18 14:35:23 +0200'
date_gmt: '2015-11-18 14:35:23 +0200'
categories:
- Multimedia įrenginiai
- Apžvalgos
---
<p style="text-align: justify;">Labai ilgą laiką „Creative Gigaworks S750“ buvo mylimiausias universalus darbinis arkliukas. Vėliau atsirado „Corsair SP2500“ ir netikėtai nusibaigus su H6 pridėtine plokšte 7.1 sistemas palaikančiai „Asus Essence Xonar ST“ garso plokštei nenorom S750 teko padėti į šalį. Nieko stebėtino, kad „Creative“ 7.1 sistema geriausiai atsiskleisdavo peržiūrint filmus, todėl iš „Focal Dimension“ geriausio pasirodymo tikimės ten pat. Tik dabar visi penki garsiakalbiai sudėti į vieną ir tą patį kolonėlės korpusą, o atskiroje žemų dažnių kolonėlėje prancūzai sumontavo du elipsės formos garsiakalbius.</p>
<p style="text-align: center;"><img style="width: 474px; height: 339px;" src="http://technews.lt/userfiles/focaldimensioninternals(1).png" alt="" /></p>
<p style="text-align: justify;">
<p style="text-align: justify;"><strong>Žvilgsnis iš arčiau į „Dimension“ ir jos specifikacijas </strong></p>
<p style="text-align: justify;">Dar prieš išpakuojant komplektą niekas nesitikėjo, kad jis bus toks masyvus. Pagrindinės „Dimension“ kolonėlės arba tiesiog soundbar‘o ilgis viršyja 115 cm – siekiant optimalių potyrių „Focal“ rekomenduoja jį naudoti su didesniais nei 50“ televizoriais. Jei ilgis ne vienam gali sukelti galvos skausmą, kur rasti tinkamą vietą šiam soundbar‘ui, tai vos 6,5 cm korpuso plotis/gylis stalo ar lentynos išmatavimams yra kur kas atlaidesnis. Tuose beveik 7-iuose centimetruose „Focal“ išdėstė penkis identiškus garsiakalbius: erdvinio garso/kairysis / centrinis / dešinysis/erdvinio garso. Gamintojas nesileidžia detalizuoti tikslios jų sudėties, žinoma tik tiek, kad jiems pasirinktas popieriaus pluoštas. Garsiakalbių skersmuo siekia 100 mm, o gylis vos 26 mm. Paskutinį parametrą galime laikyti tuo, kuris „Focal“ kompanijai leido sukurti itin ploną (ultra thin) soundbar‘ą.</p>
<p style="text-align: center;"><a href="http://technews.lt/userfiles/SAM_6362.jpg"><img style="width: 468px; height: 312px;" src="http://technews.lt/userfiles/SAM_6362.jpg" alt="" /></a></p>
<p style="text-align: justify;">Kiekvienas iš penkių garsiakalbių turi po atskirą 75 W galios D klasei priskiriamą stiprintuvą. Visi jie sutalpinti į korpuso viduje esantį, iš aliuminio pagamintą, monobloką. Tiesa, tai nėra jo pagrindinė paskirtis – pirmiausiai monoblokas itin ilgam soundbar‘ui suteikia standumo ir atsparumo sukimo/lenkimo jėgoms. Abiejuose „Dimension“ galuose atsiveria po žemadažnį portą. Ši savybė leidžia gamintojui į specifikacijų lentelę įrašyti žemiausią atkuriamų dažnių ribą, siekiančią 50 Hz. Priešinga riba – 25 000 Hz. „Dimension“ galai taip pat pasitarnauja kaip kontrukcija, už kurios paėmus galima saugiai prietaisą pernešti. „Focal“ soundbar‘as yra pilnai suderinamas su daugiakanaliais DTS ir Dolby Digital (5.1) standartais. Bet koks stereo signalas yra išplečiamas iki multikanalinio 5.1.</p>
<p style="text-align: justify;">Be kietu tinkleliu uždengtų garsiakalbių visą pagrindinę „Dimension“ išorės konstrukciją sudaro šlifuoto aliuminio korpusas. Tai suteikia ne tik profesionaliai atrodančio, bet ir prabangaus soundbar‘o įvaizdį, kuris, palietus arba pakėlus 5,5 kg sveriantį produktą, virsta realybe. Labai panašu į tai, kad „Focal Dimension“ savo išorėje neturi jokių masyvesnių plastiko pėdsakų - vienintelį įtarimą kelia galuose esančios stačiakampės juostos, imituojančios stiklą. Dešinioji yra jautri prisilietimams. Tai „Dimension“ valdymo blokas, kuris sušvinta vos tik pirštai atsiduria jo projekcijoje per 2-3 cm atstumą. Čia galima pasirinkti įėjimą, reguliuoti garso stiprumą ir (de)aktyvuoti „Night“ režimą, kuris rekomenduojamas naktinėms peržiūrų sesijoms, šiek tiek prityldant efektus ir paryškinant dialogus. Norint pareguliuoti žemų dažnių intensyvumą ar vienu paspaudimu sistemą nutildyti tenka griebtis mažyčio, labai lengvo, nuotolinio valdymo pulto, kuris be to dar leidžia įjungti lūpų ir garsų sinchronizaciją. Atsižvelgus į pačią pulto pagaminimo kokybę – šiek tiek buvo pataupyta.</p>
<p style="text-align: center;"><a href="http://technews.lt/userfiles/SAM_6337.jpg"><img style="width: 232px; height: 155px;" src="http://technews.lt/userfiles/SAM_6337.jpg" alt="" /> </a><a href="http://technews.lt/userfiles/SAM_6348.jpg"><img style="width: 232px; height: 155px;" src="http://technews.lt/userfiles/SAM_6348.jpg" alt="" /></a></p>
<p style="text-align: justify;">Jungčių skydelis slepiasi nugarinėje „Dimension“ dalyje, per jo centrą. „Focal Dimension“ turi HDMI 1.4 įėjimą bei HDMI 1.4 ARC išėjimą, kuris užtikrina duomenų judėjimą kabeliu į abi puses (soundbar‘ą ir TV). ARC versija papildomai išplečia sujungtų įrenginių funkcionalumą, pavyzdžiui įgalinant abu valdyti su tuo pačiu TV nuotoliniu pultu. „Focal“ taipogi integravo analoginį (AUX) ir skaitmeninį (Toslink) įėjimus, išėjimą atskirai žemų dažnių kolonėlei bei specialų išėjimą antrai komplekto daliai - „Dimension“ žemadažniui. Specialus „Service“ lizdas skirtas programinės įrangos atnaujinimui, bet, kaip užsimenama vartotojo gide, juo gali naudotis tik „Focal“ techninis aptarnavimas.</p>
<p style="text-align: center;"><a href="http://technews.lt/userfiles/SAM_6353.jpg"><img style="width: 468px; height: 312px;" src="http://technews.lt/userfiles/SAM_6353.jpg" alt="" /></a></p>
<p style="text-align: justify;">Šalia jungčių skydelio – valdymo centras. Slankiklių pagalba galima keisti soundbar‘o skambesį priklausomai nuo 3 dalykų: jo atstumo iki klausytojo (DISTANCE), pozicija su stalu (POSITION) ir kambario akustinėmis galimybėmis (ROOM). Ketvirtasis slankiklis leidžia pasirinkti naudojamą žemų dažnių kolonėlę: pozicija 10 – žemadažnis nenaudojamas, 11 – prijungtas „Dimension“ žemadažnis, 12 – prijungtas kitas žemadažnis.</p>
<p style="text-align: center;"><a href="http://technews.lt/userfiles/SAM_6361.jpg"><img style="width: 468px; height: 312px;" src="http://technews.lt/userfiles/SAM_6361.jpg" alt="" /></a></p>
<p style="text-align: justify;">Kadangi žemų dažnių „Dimension“ kolonėlė priklauso tam pačiam komplektui, visiškai nenuostabu, kad jos ilgis siekia tuos pačius 115,5 cm. Tik plotis jau didesnis – 32,5 cm. Tai yra pasyvus, uždaros struktūros, žemadažnis, priešinguose galuose turintis po vieną elipsės formos 20,3 x 7,6 cm garsiakalbį.</p>
<p style="text-align: center;"><img style="width: 468px; height: 351px;" src="http://technews.lt/userfiles/Focal-Dimension-bass-reflex1.jpg" alt="" /></p>
<p style="text-align: justify;">Garsas sužadinamas dėka šeštojo D klasės stiprintuvo, kuris liko „Dimension“ soundbar‘e. Galia tokia pati - siekia 75 W. Prijungus žemų dažnių kolonėlę „Dimension“ sistemos atkuriamų dažnių dugnas iš 60 Hz pasistumia link 30 Hz. Skirtingai nei soundbar‘as, žemadažnis pagamintas iš vidutinio tankio medienos plaušų plokščių (MDF). Priekiniam paviršiui suteiktas nuožulnumas tam, kad soundbar‘as galėtų būti prie jo prišlietas. Žemų dažnių kolonėlė puikiai pratęsia „Focal“ sugalvotą solidaus produkto stilistiką, papildomai įnešant originalumo. Viršutinis paviršius padengta monolitine tamsaus stiklo plokšte, kuri nors ir renka dulkes kaip pašėlusi, tačiau greitai tampa neatsiejamu minimalistinio stiliaus atributu, kuris ant savęs saugiai leis pastatyti turimą TV.</p>
<p style="text-align: center;"><a href="http://technews.lt/userfiles/SAM_6344.jpg"><img style="width: 232px; height: 155px;" src="http://technews.lt/userfiles/SAM_6344.jpg" alt="" /> </a><a href="http://technews.lt/userfiles/SAM_6345.jpg"><img style="width: 232px; height: 155px;" src="http://technews.lt/userfiles/SAM_6345.jpg" alt="" /></a></p>
<p style="text-align: justify;">
<p style="text-align: justify;"><strong>Kaip jos skamba? </strong></p>
<p style="text-align: justify;">14 kilogramų sveriančią žemų dažnių kolonėlę tereikia paversti vieną kartą. Žemadažnis su soundbar‘u sujungiamas vieninteliu ~30 cm kabeliu. Atskiro maitinimo reikalauja tik „Dimension“ soundbar‘as. Pirmam pabandymui, pasinaudojant skaitmeniniu kabeliu, sistemą prijungėme prie nebe pirmos jaunystės 40“ „Sony Bravia“ televizoriaus. Visas „Dimension“ komplektas buvo paliktas ant stalo, nors gamintojas suteikia galimybę soundbar‘ą tvirtinti ir prie sienos. Tam į komplektaciją pridedami specialūs laikikliai.</p>
<p style="text-align: justify;">Pirmas spėjimas paleidus „Terminator Genisys“ – neveikia „Dimension žemadažnis. Išties dar tada nebuvome pilnai išnagrinėję vartotojo gido ir slankiklių padėties reikšmės. Jį paslinkus į padėtį 11, „Dimension“ sistema gauna itin pastebimą impulsą. Toks pats impulsas pasiekia ir „Terminator Genisys“ takelį – štai taip turi skambėti veiksmo filmas, perpildytas agresyvaus ir veržlaus garso.Tačiau didžiausias netikėtumas tenka ne žemų dažnių gilumui ir elastiškumui, bet taip, kaip „Dimension“ perteikia dialogus. Jie neįtikėtinai aiškūs net ir viską griaunančių sprogimų apsuptyje ir tam nereikia įjungti „Night“ režimo. Išlaikyti nesuplaktą dialogą su efektais geba tikrai ne kiekviena sistema, nekalbant apie antraplanes detales. Ir jos „Dimension“ komplektui jokia ne problema – išskyrimas iš bendro konteksto akivaizdžiai jaučiamas. Žemų dažnių kolonėlė nė karto neparodė tendencijos suvibruoti ar parodyti, kad viršyjome jos galimybių ribas. Neprireikė ir viso „Focal Dimension“ garso stiprumo tam, kad ~25 kvadratinių metrų kambarys pavirstų mini „ForumCinemas“ sale, kuri nuo tikrosios skiriasi tik mažesniu ekranu.</p>
<p style="text-align: justify;">Kaip 5.1 kanalų „Dimension“ sugeba suformuoti erdvinį (surround) garsą? Niekada aplink save neturėjus tikros sistemos iš penkių ar septynių kolonėlių galima susidaryti įspūdį apie pakankamai stiprius „Dimension“ gebėjimus. Skleidžiamas garsas sugeba apimti šoninių kolonėlių erdvę, o to visiškai pakanka sėkmingo <em>surround</em> efekto sukūrimui. Per akimirką supranti, kad šalia stovinčių „ATC SCM7“ kolonėlių pora neturi nė menkiausių galimybių kažką priešpastatyti. Kalba pasisuka kita linkme, kai „Dimension“ tenka susidurti su „Creative GigaWorks S750“ sistema, kuri prieš pat testavimą gavo šviežią „Asus Xonar Essence ST“ garso plokštę. Aplink žiūrovą išdėstytos septynios dedikuotos kolonėlės sugeba išgauti erdvinį garsą puikiai ir priverčia pripažinti, kad „Dimension“ nesugeba visiškai suformuoti garso už klausytojo. Virtuali 5.1 sistema (šiuo atveju „Focal Dimension“) tiesiog negalėjo pernešti svetimų karalienės („Alien vs Predator“ 2004) cypimo iš už klausytojo nugaros į priekį. Tai nėra konkreti „Focal“ problema, nes nė vienas erdvinį garsą sintetinantis soundbar‘as nesugebės užtikrinti tokių pačių pojūčių, kaip tikra 5.1/7.1 sistema. Vis tik „Dimension“ nėra labai toli ir ilga soundbar‘o konstrukcija bei „Focal“ inžinierių žinios duoda akivaizdžios naudos. Nors šioje srityje „Dimension“ turi pripažinti dešimties metų senumo „Creative“ sistemos pranašumą, kuris neabejotinai kis atsižvelgiant į soundbar‘o padėtį klausytojo atžvilgiu ir pačio garso takelio kodavimo subtilybių, tačiau galutinis balsas atitenka „Dimension“ ne vien dėl minkštesnių žemų dažnių, įspūdingesnių pojūčių jau žiūrint Dolby Digital formatu koduotą „Terminator Genisys“, bet ir elgesio klausantis muzikos.</p>
<p style="text-align: center;"><a href="http://technews.lt/userfiles/SAM_6372.jpg"><img style="width: 468px; height: 312px;" src="http://technews.lt/userfiles/SAM_6372.jpg" alt="" /></a></p>
<p style="text-align: justify;">Čia „Focal Dimension“ turi aiškią ir palankią tendenciją skambėti kur kas panašiau į 2.1 sistemą nei į 5.1.Prašokus populiariausias AC DC grupės dainas su „Marantz PM-82“ dirbančių „ATC SCM7“ kolonėlių pora pasižymi tikslesniu instrumentų išskyrimu, platesnėmis akustinėmis savybėmis, skamba gyviau. Tačiau „Dimension“ konkurencingumo lygis su vis kiekvienu takeliu kinta, kartais pasiūlydamas pakankamai artimą reprodukciją „ATC SCM7“ kolonėlėms. Vis dėlto nereikėtų pamiršti, kad „Marantz“ stiprintuvas „Focal“ sistemai nėra reikalingas ir palyginimo sąlygos nėra identiškos.</p>
<p style="text-align: justify;">Grąžinus „Dimension“ iš 25 m<sup>2</sup> į 16 m<sup>2</sup> kambarį sistemos elgesys pastebimai pasikeičia. Apie akustines savybes, kurios priklauso nuo kambario ypatybių, daug užsimenama vartotojo gide. Pastačius „Dimension“ sistemą į kambario kampą, esi priverstas sumažinti žemadažnės kolonėlės intensyvumą iki minimumo. Tačiau net ir tada didžioji kolonėlė skleidžia viską aplink supurtančio gilumo bosą, kurio gali būti pernelyg daug net ir <em>house</em> ir jos atšakas bei <em>drum &amp; bass</em> stilius mėgstančiam klausytojui. Toks „Dimension“ elgesys nesukelia jokių problemų žiūrint filmus, tačiau reikalauja pirmalaikės įžvalgos kokio dydžio kambaryje ir kurioje jo vietoje bus statoma, jei muzikos bus klausoma dažniau, nei pats soundbar‘as to tikisi. Tai užduoda nelengvą klausimą, kokio stiliaus muzikai „Dimension“ yra labiausiai tinkamas. Jei atsisakytume atsakymo, kad kaip produktas soundbar‘as muzikai yra mažai tinkamas, o kambario ypatybės sustiprina žemadažnę kolonėlę per daug, teisingiausias atsakymas liktų džiazas ir rokas, kur disbalanso lieka daug mažiau ir klausytojas gali geriau sutelkti dėmesį į vidutinių aiškumą ir šiltumą bei aukštų skaidrumą.</p>
<p style="text-align: justify;">
<p style="text-align: justify;"><strong>Išvados</strong></p>
<p style="text-align: justify;">HiFi technika kainuoja ne pigiai ir <span style="background-color: #add8e6;"><a href="http://www.acappella.lt/16_focal"><em>apvalūs 1000 €</em></a></span> vien už „Focal Dimension“ soundbar‘ą nėra jokia išimtis. Įdomu tai, kad „Focal“ įkainojo antrą komplekto dalį gerokai pigiau – žemų dažnių kolonėlė kainuoja tik 400 €. Savaime suprantama, kad antroji dalis nėra privaloma ir „Focal“ jos nebruka per prievartą, bet prijungus žemų dažnių kolonėlę ir įsijungęs filmą supranti, kad komplektas pilnavertis gal būti tik su antrąja dalimi. Be menkiausių priekaištų pagaminta ir įspūdingai atrodanti „Focal“ sistema net ir prastesnės kokybės filmui suteikia visai kitą išraišką su pliūpsniu agresyvumo ir veržlumo, nė trupučio neprarandant dialogų aiškumo, kuris tiesiog pavydėtinas. Po turimu televizoriumi radus vietos „Dimension“ sistemai ji iškart taps neatsiejama ilgų vakarų palydove, dėl kurios neturėtų būti gaila nė vieno išleisto euro. Grynos 450 W galios užteks didžiausiai patalpai, tik šiek tiek keista tokią galią reguliuoti su mažyčiu ir trapiu nuotoliniu pultu... Jungčių asortimentui priekaištų neturime, bet tai nereiškia, kad visiems pakaks dviejų HDMI jungčių, o ir Bluetooth modulis galėtų būti jau gamykliškai integruotas. Deja, „Focal“ tvirtina, kad aliumininis korpusas visiškai užblokuoja bangas - dėl šios priežasties modulio teko atsisakyti. Vistik „Focal“ siūlo Bluetooth aptX imtuvą. Tai yra trečioji komplekto dalis, tačiau už ją vėl reikia papildomai susimokėti...</p>
<p style="text-align: justify;">Su muzikos reprodukcija viskas sudėtingiau, nors penkis garsiakalbius turintis „Dimension“ soundbar‘as labiau primena produktą vos iš dviejų. Nepaisant šios sistemos jautrumo kambario ypatybėms, tikėtina, kad „Focal Dimension“ galėtų suskambėti geriau, tačiau viską savaip sukonfigūruoja viduje esantis ketvirtos kartos „Sharc“ DSP mikroschemų rinkinys, konvertuojantis bet kokį stereo signalą į daugiakanalį. Visgi, mano nuomone, „Dimension“ pasirodymas viršyja lūkesčius ir ji skamba taip gerai, kaip tai leidžia soundbar‘o, kaip visumos, konstrukcija. Negalima stipriai abejoti „Focal“ pareiškimu, kad „Dimension“ projektas pareikalavo didelių investicijų ir paskutinį penkmetį turėjo statusą Nr 1. Tai patvirtina ir jau spėti surinkti apdovanojimai tarptautinėje erdvėje.</p>
<p style="text-align: center;"><img style="width: 200px; height: 200px;" src="http://technews.lt/userfiles/TNrecommend_vectorized.png" alt="" /></p>
