---
layout: post
status: publish
published: true
title: "„FiiO X3“ grotuvas: iš pilkos silikoninės masės ištrauktas pagarbos vertas
  garsas?"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8249
wordpress_url: http://localhost/site/new/fiio_x3_grotuvas_is_pilkos_silikonines_mases_istrauktas_pagarbos_vertas_garsas/
date: '2014-10-04 14:54:08 +0300'
date_gmt: '2014-10-04 14:54:08 +0300'
categories:
- Multimedia įrenginiai
- Apžvalgos
---
<p>Susikurti melomano erdvę aplink savo stalinį kompiuterį šiuo metu nebėra itin sunku. Rinkoje turime tikrai rimtų dedikuotų garsų plokščių iš „Asus“ ar „Creative“, pirmajai taip pat siūlant tūkstantį litų perkopiančių išorinių DAC’ų. Pridėkime neseniai atnaujintą „SilverStone Ensemble“ seriją ir turėsime nemažą startinį pasirinkimą neprastos klasės ausinėms. Tačiau išvardinti modeliai ne vienam gali draskyti kišenę ir čia į pagalbą ateina kompanija „FiiO“. Apie nebrangius kiniečių išorinius DAC’us, kuriuos galima panaudoti su staliniais ir nešiojamais kompiuteriais ar net jungti prie išmaniųjų telefonų, privalėjo girdėti kiekvienas taupantis ar neaplenkiantis specializuotus Hi-Fi apžvalgų puslapius. Bet ką daryti, jei netenkina pačio telefono garso posistemė, telefono ir DAC’o dėžutės kombinacija kelionėms skirtų kelnių kišenei atrodo per didelė arba išsirinktas DAC’as su turimu telefonu tiesiog nesuderinamas? Galima išeitis yra iš tos pačios „FiiO“, kuri siūlo dviejų modelių aukštos klasės nešiojamus Hi-Fi grotuvus: X3 ir X5.</p>
<p><img class="aligncenter" style="width: 520px; height: 347px;" src="http://technews.lt/userfiles/SAM_2113.jpg" alt="" /></p>
<p>&nbsp;</p>
<ul>
<li><strong>Pakuotė ir komplektacija</strong></li>
<li><strong>Kas yra „FiiO X3“?</strong></li>
<li><strong>Konstrukcija</strong></li>
<li><strong>Funkcionalumas</strong></li>
<li><strong>Naudojimasis ir garso reprodukcija</strong></li>
<li><strong>Baterijos tarnavimo laikas</strong></li>
<li><strong>Išvados </strong></li>
</ul>
<p>&nbsp;</p>
<p><strong>Pakuotė ir komplektacija</strong></p>
<p>„FiiO X3“ atkeliauja ne tik gražiai apipavidalintas, bet ir ne mažiau gražiai supakuotas. Gamintojas iškart nurodo ne tik DAC‘o tipą, bet ir tikslų jo modelį, prasitaria apie aukštos rezoliucijos (192k/24b) ir „lossless“ garso takelių palaikymą, papildomai žadėdamas įrenginio naudojimo laiką virš dešimties valandų. Apžiūrinint pakuotę pro akis nepraslydo faktas, kad įrenginys palaiko programinio kodo atnaujinimus.</p>
<p style="text-align: center;"><a href="http://technews.lt/userfiles/SAM_2097.jpg"><img style="width: 232px; height: 155px;" src="http://technews.lt/userfiles/SAM_2097.jpg" alt="" /></a><a href="http://technews.lt/userfiles/SAM_2100.jpg"><img style="width: 232px; height: 155px;" src="http://technews.lt/userfiles/SAM_2100.jpg" alt="" /></a></p>
<p>Kiekvieną būsimą savininką X3 grotuvas pasiekia jau būdamas apsauginiame silikoniniame dėkle. Be šio labai reikalingo aksesuaro gamintojas prideda dar keletą priedų. Tai: dvi apsauginės juostelės ekranui (yra ir jau užklijuota trečioji), duomenų perdavimo ir krovimo funkciją atliekantis USB kabelis, garantinė brošiūra, trumpas vartotojo gidas ir koaksialinis kabelis, kurio vienas galas pasibaigia skaitmenine S/PDIF (moteriška) jungtimi, o kitas vyrišku 3,5 mm kištuku. Mūsų manymu, šis aksesuaras yra vertingesnis nei RCA -&gt; 3,5 mm kabelis, kurį, pasak gido, ir turėjome rasti komplektacijoje, o ne S/PDIF -&gt; 3,5 mm.</p>
<p style="text-align: center;"><a href="http://technews.lt/userfiles/SAM_2101.jpg"><img style="width: 232px; height: 155px;" src="http://technews.lt/userfiles/SAM_2101.jpg" alt="" /></a><a href="http://technews.lt/userfiles/SAM_2235.jpg"><img style="width: 232px; height: 155px;" src="http://technews.lt/userfiles/SAM_2235.jpg" alt="" /></a></p>
<p style="text-align: center;"><a href="http://technews.lt/userfiles/SAM_2103.jpg"><img style="width: 464px; height: 309px;" src="http://technews.lt/userfiles/SAM_2103.jpg" alt="" /></a></p>
<p>&nbsp;</p>
<p><strong>Kas yra „Fiio X3“?</strong></p>
<p>„FiiO X3“ – tai kišeninis skaitmeninis audio grotuvas (DAP/Digital Audio Player). Kaip ir aukščiau pozicionuojamas X5 modelis, taip ir X3 ne tik atlieka skaitmeninio signalo keitimą į analoginį, bet ir turi integruotą stiprintuvą, kuris turėtų patenkinti 250 omų ausinių poreikius. Be pagrindinės savo paskirties X3 DAP’as gali būti papildomai jungiamas prie stalinio ar nešiojamo kompiuterio, apeinant juose integruotus garso posistemius. Šis „FiiO“ grotuvas skirtas konkuruoti su tokiais įrenginiais, kaip „Apple iPod“.</p>
<p>Įdomu tai, kad gamintojas savo svetainėje nesivargina tiksliai nurodyti visų palaikomų formatų. „FiiO X3“ iš esmės palaiko visus spaudžiamus „lossy“ tipo formatus, kaip MP2, MP3 ir t.t. (perteikiame tai, ką radome oficialioje svetainėje) bei penkis pagrindinius spaudžiamus „lossless“ formatus: FLAC, WMA, WAV, APE ir net „Apple“ nuosavybę ALAC. Kartu su naujausiu 3.0 atnaujinimu buvo pridėtas 2.8 MHz DSD, HE-AAC, MP3 CUE ir slankiojančio kablelio tipo 32bit/64bit failų palaikymas.</p>
<p>Linijiniam išėjimui nurodomas 20Hz~20KHz (+/-0.2) dažnių atkūrimas ir didesnis nei 108 dB SNR lygis. Ausinių išėjimui nurodoma tokio paties pločio dažnių juosta, bet truputį mažesnis pradinis SNR lygis (105 dB) Likusias detalias specifikacijas galima rasti <a href="http://www.fiio.com.cn/products/index.aspx?ID=100000045041475&amp;MenuID=105026016"><em>oficialioje svetainėje</em></a>.</p>
<p>Kaip DAC‘ą „FiiO“ pasirinko „Wolfson WM8740“ konvertavimo valdiklį ir AD8397 ausinių stiprintuvą. Patį grotuvą koordinuoja Kinijos puslaidininkų kompanijos sukurtas mobilus JZ4760 procesorius.</p>
<p>&nbsp;</p>
<p><strong>Konstrukcija</strong></p>
<p>Nežinodami šio įrenginio gaminusios kompanijos kilmės negalėtume sakyti, kad jis atkeliavęs iš ten, iš kur mes mažiausiai norėtume. Išorinę grotuvo konstrukciją sudaro metalo ir plastiko derinys. Mažiau prabangi, bet šiuo atveju toli gražu pigiai neatrodanti, medžiaga (t.y. plastikas) dengia X3 grotuvo viršaus kraštus. Šoninių paviršių metalo apdaila kardinaliai skiriasi nuo tos, kurią matome ant grotuvo apatinio ir dalyje viršutinio paviršių. Geresnis vaizdas labai primena šlifuoto aliuminio lakštus turinčius stalinius korpusus, aišku, čia metalas kur kas plonesnis. Į grotuvo vidų kiekvienas užsimanęs paprastai nepateks – tam būtina atsukti korpuso šonuose esančius varžtelius. „FiiO X3“ neatrodo besantis produktas pagamintas visiškai netaupant per visą savo 11 x 5.5 x 1.6 cm matmenų plotą, tačiau grotuvas mūsų skoniui atrodo minimalistiškai stilingas ir yra suręstas pakankamai tvirtai. Nedideli išmatavimai leidžia ne tik puikiai jaustis rankoje, bet ir nekeliant grėsmės tilpti ir ne į pačią didžiausią kišenę, vėliau jai nenutįstant sulig keliais dėl protingai parinkto grotuvo svorio. Jo svoris siekia tik 122 gramus.</p>
<p style="text-align: center;"><a href="http://technews.lt/userfiles/SAM_2104.jpg"><img style="width: 232px; height: 155px;" src="http://technews.lt/userfiles/SAM_2104.jpg" alt="" /></a><a href="http://technews.lt/userfiles/SAM_2105.jpg"><img style="width: 232px; height: 155px;" src="http://technews.lt/userfiles/SAM_2105.jpg" alt="" /></a></p>
<p>„FiiO X3“ tvirtumą atsitiktinai pavyko patikrinti dėka nemalonaus atsitikimo, kuomet odiniame dėkle (šis parduodamas atskirai) esantis grotuvas netikėtai iškrito iš kišenės važiuojant motociklu 120 km/h greičiu. Grotuvas buvo rastas jau „pabėgęs“ nuo jį saugojusio dėklo. Nustebome, kad „FiiO X3“ po tokio įvykio išliko vientisa struktūra ir funkcionavo visiškai taip pat, kaip ir prieš tai. Vienintelis užfiksuotas skirtumas – pasikeitęs estetinis vaizdas.</p>
<p style="text-align: center;"><a href="http://technews.lt/userfiles/IMG_5586.jpg"><img style="width: 232px; height: 155px;" src="http://technews.lt/userfiles/IMG_5586.jpg" alt="" /></a><a href="http://technews.lt/userfiles/IMG_5594.jpg"><img style="width: 232px; height: 155px;" src="http://technews.lt/userfiles/IMG_5594.jpg" alt="" /></a></p>
<p>Viršutinėje dalyje turime 2,4” 240 x 320 ekraną, kuris padengtas permatomu plastiku ir nuo įbrėžimų apsaugotas papildoma plėvele. Štai čia turbūt yra ta „FiiO X3“ kūno dalis, kuri palieka blankiausią įspūdį kalbant apie bendrą grotuvo konstrukciją. Užbėgdami už akių pasakysime, kad tai nėra IPS tipo ekranas, bet net ir biudžetinio sprendimo padengimas stikliniu dangteliu būtų žymiai pakėlęs nuomonę apie produktą po pabarškinimo į „FiiO X3“ ekraną. Lieka atviras klausimas, ar stiklu dengtas ekranas būtų taip pat sėkmingai įveikęs tvirtumo testą, kaip tai padarė plastmasė.</p>
<p>Navigacija vykdoma šešių plastmasinių mygtukų pagalba, iš kurių keturiems pritaikytas įstrižas išdėstymas. Atgal ir į priekį judėjimo funkcijas atliekantys mygtukai išdėstyti toliau vienas nuo kito: kairiajame viršutiniame ir apatiniame dešiniajame kampuose. Likę keturi mygtukai įsodinti į plastmasinius griovelius.</p>
<p style="text-align: center;"><a href="http://technews.lt/userfiles/SAM_2110.jpg"><img style="width: 232px; height: 155px;" src="http://technews.lt/userfiles/SAM_2110.jpg" alt="" /></a><a href="http://technews.lt/userfiles/SAM_2115.jpg"><img style="width: 232px; height: 155px;" src="http://technews.lt/userfiles/SAM_2115.jpg" alt="" /></a></p>
<p>Savo viršutinėje dalyje „FiiO X3“ turi koaksialinį ir ausinėms skirtą išėjimus. Tarp jų – mažytis perkrovimo mygtukas. Priešingoje dalyje – linijinis išėjimas ir mini USB 2.0 lizdas, kuris pajėgus užtikrinti 4,5 MB/s per sekundę siekiančius skaitymo/rašymo greičius.</p>
<p style="text-align: center;"><a href="http://technews.lt/userfiles/SAM_2116.jpg"><img style="width: 232px; height: 155px;" src="http://technews.lt/userfiles/SAM_2116.jpg" alt="" /></a><a href="http://technews.lt/userfiles/SAM_2117.jpg"><img style="width: 232px; height: 155px;" src="http://technews.lt/userfiles/SAM_2117.jpg" alt="" /></a></p>
<p>„FiiO X3“ šone integruotas slankiklis, kuris apsaugo nuo nepageidaujamų atsitiktinių mygtukų pasispaudimo grotuvui gulint kišenėje. Priešingoje pusėje matomas microSD lizdas.</p>
<p style="text-align: center;"><a href="http://technews.lt/userfiles/SAM_2112.jpg"><img style="width: 232px; height: 155px;" src="http://technews.lt/userfiles/SAM_2112.jpg" alt="" /></a><a href="http://technews.lt/userfiles/SAM_2118.jpg"><img style="width: 232px; height: 155px;" src="http://technews.lt/userfiles/SAM_2118.jpg" alt="" /></a></p>
<p>&nbsp;</p>
<p><strong>Funkcionalumas</strong></p>
<p>Palaikomų formatų skaičiaus padidinimas nebuvo pati svarbiausia paskutinio 3.0 atnaujinimo dalis. Prieš pradedant analizuoti, kokių dar didesnių naujovių sulaukėme iš FW 3.0 versijos, pasakysime, kad atnaujinimui būtina FAT32 formato microSD kortelė (gamintojas rekomenduoja 32 GB arba mažesnės talpos), į kurią įkeliamas atnaujinimo failas. Belieka nuspausti meniu + įjungimo mygtukų kombinaciją ir per 1-2 minutes į „FiiO X3“ įdiegiamas šviežiausias atnaujinimas, prieš tai įsitikinus, kad grotuvas nesugalvos greitu metu netikėtai išsijungti dėl pustuštės baterijos.</p>
<p>Be abejonės, svarbiausia FW 3.0 misija buvo visiškas navigacijos po meniu perstruktūrizavimas. Dabar „FiiO X3“ viso labo teturi šešias pagrindines ikonas, tarp kurių tokios rubrikos, kaip „dabar grojama“, „mėgstamiausi“... „Kategorijos“ skyla į „albumų“, „žanro“ ir „atlikėjų“ sekcijas. Taip pat turime „failų pasirinkimas“ (renkamasi tarp išorinės laikmenos ir vidinės atminties), „grojimo nustatymai“ ir „sisteminiai nustatymai“.</p>
<p style="text-align: center;"><a href="http://technews.lt/userfiles/SAM_2335.jpg"><img style="width: 232px; height: 155px;" src="http://technews.lt/userfiles/SAM_2335.jpg" alt="" /></a><a href="http://technews.lt/userfiles/SAM_2336.jpg"><img style="width: 232px; height: 155px;" src="http://technews.lt/userfiles/SAM_2336.jpg" alt="" /></a></p>
<p style="text-align: center;"><a href="http://technews.lt/userfiles/SAM_2303.jpg"><img style="width: 232px; height: 155px;" src="http://technews.lt/userfiles/SAM_2303.jpg" alt="" /></a><a href="http://technews.lt/userfiles/SAM_2285.jpg"><img style="width: 232px; height: 155px;" src="http://technews.lt/userfiles/SAM_2285.jpg" alt="" /></a></p>
<p>Grojimo nustatymuose turime tokias galimas parinktis, kaip grojimo režimas, maksimalus galimas garso stiprumas ar nepertraukiamas režimas, kurio pagalba nelieka tuščių laiko tarpų tarp grojamų takelių. „FiiO X3“ taip pat numatytas kairės/dešinės pusės balanso keitimas ir aukštų/žemų dažnių sustiprinimas/sušvelninimas +/- 1dB pakopomis iki pat maksimalių/minimalių +/-10 dB reikšmių. Skirtumas nukeliavus į vieną ar kitą pusę akivaizdus, todėl net su supaprastinta ekvalaizerio versija melomanas gaus pakankamai erdvės improvizacijoms. Dar viena svarbi parinktis – siunčiamo garso į ausines sustiprinimas, kuris turėtų pasitarnauti 250 ohm modelių savininkams.</p>
<p style="text-align: center;"><a href="http://technews.lt/userfiles/SAM_2287.jpg"><img style="width: 232px; height: 155px;" src="http://technews.lt/userfiles/SAM_2287.jpg" alt="" /></a><a href="http://technews.lt/userfiles/SAM_2289.jpg"><img style="width: 232px; height: 155px;" src="http://technews.lt/userfiles/SAM_2289.jpg" alt="" /></a></p>
<p>Iš sisteminių nustatymų skilties galima reguliuoti ekrano ryškumą, laiką, po kurio jis turėtų užgesti, taip pat įmanoma aktyvuoti savaiminį grotuvo išsijungimą po maksimalaus 120 min laikotarpio (10 min intervalais) ar tiesiog savaiminį išsijungimą, kuomet grotuvas yra neveiksnus (perėjęs į budėjimo režimą). Kartu su FW 3.0 versija buvo išplėstas spalvinis temų skaičius ir atsirado galimybė patikrinti, kiek su savimi dainų „nešasi“ grotuvas, kiek likę neužpildytos atminties ir kokia programinio kodo versija yra įdiegta. Sisteminių nustatymų sekcijoje yra DAC‘o režimo parinktis: pakeitus gamyklinę saugyklos (angl.storage) parinktį į USB, turime galimybę jungti „FiiO X3“ prie asmeninio kompiuterio, apeiti jo garso posistemę ir patikrinti, ką sugeba integruotas grotuvo DAC‘as. Tą ir padarysime.</p>
<p style="text-align: center;"><a href="http://technews.lt/userfiles/SAM_2290.jpg"><img style="width: 232px; height: 155px;" src="http://technews.lt/userfiles/SAM_2290.jpg" alt="" /></a><a href="http://technews.lt/userfiles/SAM_2291.jpg"><img style="width: 232px; height: 155px;" src="http://technews.lt/userfiles/SAM_2291.jpg" alt="" /></a></p>
<p style="text-align: center;"><a href="http://technews.lt/userfiles/SAM_2292.jpg"><img style="width: 232px; height: 155px;" src="http://technews.lt/userfiles/SAM_2292.jpg" alt="" /></a><a href="http://technews.lt/userfiles/SAM_2302.jpg"><img style="width: 232px; height: 155px;" src="http://technews.lt/userfiles/SAM_2302.jpg" alt="" /></a></p>
<p style="text-align: center;"><a href="http://technews.lt/userfiles/SAM_2301.jpg"><img style="width: 232px; height: 155px;" src="http://technews.lt/userfiles/SAM_2301.jpg" alt="" /></a><a href="http://technews.lt/userfiles/SAM_2296.jpg"><img style="width: 232px; height: 155px;" src="http://technews.lt/userfiles/SAM_2296.jpg" alt="" /></a></p>
<p>&nbsp;</p>
<p><strong>Naudojimasis ir garso reprodukcija</strong></p>
<p>„FiiO X3“ grotuvui atliekant savo pirminę funkciją rimtų kėblumų nepastebėjome ir likome pilnai patenkinti gamintojo parinktu svoriu ir išmatavimais. Įrenginys į jam skirstomas komandas paprastai reaguoja greitai ir sklandžiai. Protarpiniai užstrigimai galimi kuomet staigiai bandoma peršokti per garso takelius, todėl rekomenduojame savo fonotekoje judėti dėsningai, kitą dainą įjungiantį mygtuką spausti vienos sekundės intervalais. Gamintojo įdiegtos funkcijos, kaip automatiškas išsijungimas, nepertraukiamas (angl. gapless) grojimas veikia preciziškai tiksliai. Naujai įkeltos dainos po fonoteką išskirstomos sekundžių greičiu, joms parenkant tinkamą žanro kategoriją. Prasukant garso takelį atsiduriama beveik ten, kur buvo siekta. Blogiausiu atveju navigacinė paklaida siekia 2 sekundes. Visgi reikėtų atkreipti dėmesį į tai, kad specifinis mygtukų išdėstymas, vaikštant po meniu, priverčia gana dažnai spustelti ne tą mygtuką, kurį iš pradžių norėjosi. Pavyzdžiui, sub-meniu skirsnyje keičiant parinkties nustatymus inkstinktyviai spustelėjamas ne vienas iš garsą mažinančių/didinančių mygtukų, o kairiau esantys žemyn/aukštyn funkcijas atliekantys mygtukai. Panašus pasimetimas tarp mygtukų nutraukiamas dviem būdais: ilgiau pasinaudojus prietaisu arba tiesiog išėmus grotuvą iš jam skirto silikoninio dėklo. Tai padarius pradedami aiškiai matyti prie mygtukų esantys užrašai, tačiau įdomiausia, kad atliekant tokį patį žingsnį tie užrašai visvien lieka nepastebimi, bet navigacijos klaida padaroma daug daug rečiau. Manome, jog turime kažkokį išaugusios apčiuopos ir intuicijos derinį, kuris leidžia perprasti įstrižą mygtukų išdėstymą.</p>
<p>Garso įrangos testavimas pagrinde turėtų būti paremtas palyginimais. Suformuota objektyvi nuomonė kur kas solidesnė, kai šalia turimas panašios paskirties įrenginys. Šįkart tokiu tapo vienas sėkmingiausių „FiiO“ produktų E10, kuris apjungia DAC’ą ir ausinių stiprintuvą. Sėkmingam „FiiO X3“ prijungimui DAC’o režimu prie asmeninio kompiuterio reikalinga lengvasvorė programinė įranga, kurią galima rasti „FiiO“ svetainėje. Diegimas užtruko ne ilgiau pusė minutės, po kurios X3 buvo sėkmingai aptiktas „Windows 7“ operacinės sistemos.</p>
<p style="text-align: center;"><img style="width: 512px; height: 397px;" src="http://technews.lt/userfiles/FiiOdriver.png" alt="" /></p>
<p>„FiiO X3“ ir E10 skambesys su 32 omų varžos „Beyerdynamic T51p“ ausinėmis labai panašus. Toks buvo pirminis įspūdis, kuris nepasikeitė po poros valandų trukusios perklausos. Kaip specifinį garso profilį galima išskirti neutralumą, šiek tiek paryškintą vidurinių žemų dažnių ribą ir kiek į pirmaplanį vaidmenį keliamą vokalą.  Tokie instrumentai, kaip akustinės gitaros linkusios šiek tiek nukeliauti į pritariančiųjų vaidmenį. Antraplanis fonas savo ruožtu skamba mažiau šviesiai ir palieka gilumo įspūdį. „Beyerdynamic T51p“ polinkis pasižymėti kiek padidintais aukštais su abiem „FiiO“ produktais pastebimais nėra, todėl galima dėsningai sakyti, kad naudojami DAC’ai turi savybę aukštus dažnius kiek prislopinti ar bent jau jų dar labiau neiššauti į viršų.</p>
<p style="text-align: center;"><a href="http://technews.lt/userfiles/SAM_2239.jpg"><img style="width: 520px; height: 347px;" src="http://technews.lt/userfiles/SAM_2239.jpg" alt="" /></a></p>
<p>&nbsp;</p>
<p><strong>Baterijos tarnavimo laikas</strong></p>
<p>„FiiO X3“ grotuve integruota 3000 mAh talpos ličio jonų baterija, kuri, pasak gamintojo, turėtų užtikrinti ilgiau nei 10 valandų trunkantį darbo laiką, kuomet garsas siekia 30 padalų ir įjungtas ekrano šviesos taupymo režimas. Mums pavyko su aktyvuotiu ekrano taupymo režimu ir kur kas didesniu garsu (90 padalų) nepertraukiamai džiaugtis MP3 formato dainomis kiek ilgiau nei gamintojo deklaruojamas 10 valandų (10 valandų ir 15 minučių). Panašu, kad kalbėdama apie baterijos tarnavimo laiką „FiiO“ nesišvaistė tuščiais žodžiais. Kartu su tolimesniais atnaujinimais „FiiO“ ketina dar labiau optimizuoti integruotų komponentų energijos sąnaudas ir sumažinti energijos poreikius.</p>
<p>„FiiO X3“ gali būti kraunamas arba standartinio USB lizdo pagalba (500 mA), arba sieniniu USB adapteriu (2A). Antruoju būdu pilnas grotuvo įkrovimas užtruko lygiai 4 valandas – būtent tiek, kiek deklaruoja pati „FiiO“.</p>
<p>&nbsp;</p>
<p><strong>Išvados</strong></p>
<p>Po praleisto laiko besinaudojant pigesniuoju iš dviejų „FiiO“ asortimente esančiu kišeninių grotuvų (apžvalgos rengimo metu atsirado ir X1 modelis), belieka pripažinti, kad trečiukas vertas mažų mažiausiai pagarbių žodžių. Galbūt daugiausiai klaustukų kėlusi grotuvo konstrukcija pasirodė besanti pajėgi nepralošti kovoje su greičiu ir asfalto nelygumais. Po, iš pažiūros nelygios, akistatos kinietis atsikėlė ir parodė besantis nugalėtojas.</p>
<p>Pastarasis įvykis turbūt atsakė į visus su „FiiO X3“ konstrukcija susijusius klausimus. Į kitus klausimus trumpai galime atsakyti jau patys. Portatyvumas: 122 gramai ir nedideli išmatavimai, – tvirtai užskaityta. Funkcionalumas: palaikoma begalė formatų, iš kurių trečdalis daugeliui bus negirdėti, sklandžiai veikianti vartotojo sąsaja, paprastas meniu suskirstymas, ne vienas energijos saugojimo būdas, vidinė 8 GB atmintis ir microSD kortelių iki 128 GB palaikymas, galimybė jungti prie kompiuterio ir naudoti kaip atskirą DAC’ą, - stipriai užskaityta. Baterijos tarnavimo laikas atitinka ne tik gamintojo deklaruojamas solidžias 10 valandų, bet ir neprasilenkian su integruota aparatine įranga. Palaikymas iš gamintojo pusės: dėl jau išleistų 3-4 programinio kodo atnaujinimų daug žadantis, ko dažniausiai pasigendama tarp garso įrenginių gamintojų.</p>
<p>Subjektyvia nuomone, „FiiO X3“ pasirodė labai panašiai skambantis į vieną populiariausių ir labiausiai pripažintų „FiiO“ DAC+AMP kombinacijų E10, žinomą kodiniu „Olympus“ vardu. Abu produktai skamba neutraliai, aiškiai ir šiltai, su kiek padidinta žemųjų išraiška, kuri intensyviuose house stiliaus takeliuose gali priversti pasinaudoti X3 turimu ekvalaizeriu. Vienintelis šiuos produktus nežymiai išskiriantis reprodukcijos bruožas – vos didesnis E10 perteikiamas detalumas ir kilstelta vidurinės juostos rezoliucija, ko paprastai neužtekdavo tiksliai nustatyti prie kurio „FiiO“ produkto yra prijungtos „Beyerdynamic T51p“ ausinės. Belikdavo tik pusiau aklai spėti. Kažko panašaus buvo galima ir tikėtis, turint omeny, kad abu produktai greičiausiai bus perėmę „FiiO“ skambesio išskirtinumą ir „Wolfson WM8740“ serijos geriausias savybes, kaip minėtą šilumą ir lengvumą.</p>
<p>Tarp „FiiO X3“ silpnybių ar nepatogumų galima išskirti reikalingas papildomas tvarkykles funkcionavaimui DAC’o režime, neprašmatnų TFT tipo ekraną, kurį saulės nutviekstoje aplinkoje įžiūrėti pasidaro sunku, šiek tiek neįprastą vidurinių mygtukų išdėstymą, prie kurio galima priprasti arba „FiiO“ sugalvotą dizainą apeiti palikus grotuvą be apsauginių dėklų. Tačiau labiausiai pasigedome dedikuotų garso valdymo mygtukų, kurių trūkumas neleidžia keisti garso stiprumo naršant po meniu. Vis dėlto be to galima lengvai išgyventi. Tai padarėme, ir nematome rimto trūkumo, dėl kurio su „FiiO X3“ patirti įspūdžiai nebūtų verti 650-ies litų įkainio .</p>
<p style="text-align: center;"><img style="width: 200px; height: 200px;" src="http://technews.lt/userfiles/technewsaward_vectorized%285%29.png" alt="" /></p>
<p style="text-align: center;">Padėka „FiiO“ atstovui Lietuvoje „<a href="http://www.ausines.com/"><em>UAB Audio guru</em></a>“</p>
