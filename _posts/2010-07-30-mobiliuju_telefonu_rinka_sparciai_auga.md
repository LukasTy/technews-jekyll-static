---
layout: post
status: publish
published: true
title: Mobiliųjų telefonų rinka sparčiai auga
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 4993
wordpress_url: http://localhost/site/new/mobiliuju_telefonu_rinka_sparciai_auga/
date: '2010-07-30 22:10:35 +0300'
date_gmt: '2010-07-30 22:10:35 +0300'
categories:
- Naujienos
---
<p>Kompanija IDC, užsiimanti informacijos kaupimu ir jos sisteminimu, praneša, kad telefonų pardavimai antrajame metų ketvirtyje pasiekė 317,5 milijonų vienetų. Tai 14,5 % daugiau, nei atitinkamu praėjusių metų laikotarpiu. Greičiausiai dviženklį augimą galima paaiškinti besivystančiomis rinkomis, kur plėtra dar gali būti labai sėkminga. Tuo tarpu Vakarų pasaulyje augimas greičiausiai yra susijęs su žmonių noru keisti įprastus modelius į sumaniuosius telefonus.</p>
<p>Didysis gamintojų penketukas nesikeičia – jame, kaip jau įprasta, pirmauja suomių Nokia, kuriai teko 111,1 milijono telefonų, ir 35 procentai rinkos pyrago. Tiesa, rinkos dalis sumažėjo 2,2 procentiniais punktais (nuo 37,2 2009-iais), ir tai rodo, kad kompanija susiduria su aršia konkurencija. Tai labiausiai pasireiškia sumaniųjų telefonų rinkoje, nes Nokia iki šiol nesiūlo pasirinkimo su patrauklia operacine sistema. Samsung išsilaiko antroje pozicijoje su 63,8 milijonais vienetų ir 20,1 procentų rinkos. Trečioje vietoje - LG Electronics (30,6 mln. telefonų), ketvirtoje - RIM (Research In Motion) (11,2 mln.), o penktoje - Sony Ericsson (11 mln.). </p>
<p>Kalbant apie visą pirmąją metų pusę, reikia pasakyti, kad mobiliųjų aparatų pardavimai kilo 18,5 procento, lyginant su analogiška 2009-ųjų dalimi. Jie paaugo iki 620,6 milijonų vienetų, nuo 523,5 mln. praėjusiais metais.<br /></p>
