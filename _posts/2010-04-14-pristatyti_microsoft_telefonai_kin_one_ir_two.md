---
layout: post
status: publish
published: true
title: Pristatyti Microsoft telefonai Kin One ir Two
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4748
wordpress_url: http://localhost/site/new/pristatyti_microsoft_telefonai_kin_one_ir_two/
date: '2010-04-14 17:03:25 +0300'
date_gmt: '2010-04-14 17:03:25 +0300'
categories:
- Naujienos
---
<div class="imgright"><img src="http://www.part.lt/img/bbe3ce69f62a39acb684e12a2bcd61e2297.jpg"  /></div>
<p>Programinės įrangos gigantas Microsoft JAV, San Franciske šią savaitę anonsavo du naujus mobiliuosius telefonus – Kin One ir Kin Two. Jie turi pilnavertes QWERTY klaviatūras, o jų dizainas yra toks tik dėl tos priežasties, jog Kin yra nutaikyti į paauglius.</p>
<p>Kompanijos taip pat nereikėtų užsipulti dėl labai įmantraus pavadinimo – One ir Two mums kiek primena istorijas ir gandus apie Google Nexus One ir Two, bet supraskime kompanijos. Jos nėra techninės įrangos gamintojos, daug telefonų tikrai nežada pristatyti, tad tik kiek pakeičia pavadinimą, kaip tai daro visų mylimi Apple. Taip ir susipainioti sunku. Bet kokiu atveju, Kin One ir Two nėra tikrieji Microsoft produktai – juos gamina Sharp.</p>
<p>Galime priminti, kad ir Google telefonų negamina – Nexus One jiems tiekia kompanija HTC. Tuo tarpu Kin One, kurio kodinis vardas yra „Vėžlys“, turės ištraukiamą visavertę QWERTY klaviatūrą ir, žinoma, lietimui jautrų ekraną. Įrenginys pasižymės vos 5MP raiškos kamera ir mažu 4GB vidinės atminties kiekiu. Galime spėti, kad tai bus pigiausias Kin modelis.</p>
<p>Kin Two turėtų patikti skaičių mėgėjams – net 3,5 colių įstrižainės ekranas, kuris, be abejonės, lietimui jautrus, 8MP raiškos kamera, kuri galės filmuoti didele raiška ir net pranokti jūsų turimą atskirą vaizdo kamerą, bei 8GB vidinė atmintis. Šis išmanusis telefonas taip pat turės ištraukiamą QWERTY klaviatūrą, tiesiog kiek daugiau mums įprastą.</p>
<p><img src="http://www.part.lt/img/4263e39e81fc9f7e6ba1e009495857ab766.jpg" /></p>
<p>Tikėtina, kad pirmieji Microsoft, tai yra Sharp išmanieji telefonai turėtų remtis nVidia Tegra platforma, tad bus įdomi pažiūrėti, kaip tai bus įgyvendinta. Korporacija kol kas nenurodė, kokia operacinė sistema veiks telefonuose, bet mes galvojame apie modifikuotą Windows Phone 7, kuri blokuos bet kokias trečiųjų šalių programas.</p>
<p>Microsoft neslepia – tai socialinių tinklų telefonai. Ką tuo norima pasakyti? Kad jie skirti daugiau ne skambinti ar naršyti internete, bet spaudyti ir lindėti socialiniuose tinkluose, tad nieko keisto, kaip jau minėjome, jog yra nutaikyti į mažamečius vartotojus. Visgi, čia gali kilti pirmosios problemos – JAV telefoną platins Verizon. Galime spėti, kad reikės pasirašyti kažkokią tai sutartį, kurios pagalba galėsite įsigyti telefoną.</p>
<p>Europoje šie įrenginiai taip pat pasirodys, tačiau tik, žinoma, vakaruose. Kalbame apie Didžiąją Britaniją, Ispaniją, Italija ir Vokietija. Čia telefonus pardavinės Vodafone ir priešingai nei JAV, kur jie pasirodys gegužę, čia ankščiausiai juos išvysime rugsėjį.<br /></p>
