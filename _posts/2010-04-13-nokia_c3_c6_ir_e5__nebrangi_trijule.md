---
layout: post
status: publish
published: true
title: Nokia C3, C6 ir E5 - nebrangi trijulė
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4743
wordpress_url: http://localhost/site/new/nokia_c3_c6_ir_e5__nebrangi_trijule/
date: '2010-04-13 17:44:16 +0300'
date_gmt: '2010-04-13 17:44:16 +0300'
categories:
- Naujienos
---
<div class="imgright"><img src="http://www.part.lt/img/70caf3a59c3d774dbd9bf5610cfaab0b521.jpg"  /></div>
<p>Pasaulinė mobiliųjų telefonų rinkos lyderė Nokia pranešė išleisianti tris naujus nebrangius telefonus Nokia C3, Nokia C6 ir Nokia E5, pritaikytus bendravimui socialiniuose tinkluose ir susirašinėti tekstiniais pranešimais. Visi trys nauji įrenginiai turės visaženklę QWERTY klaviatūrą, pažangias el. pašto galimybes, jie taip pat palaikys GTalk, Yahoo! Messenger, Ovi Chat ir kitas susirašinėjimo programas.  </p>
<p>„Vartotojams šiuo metu reikia nebrangių įrenginių, kuriais patogu surinkti ir siųsti SMS pranešimą, greitąją žinutę, el. laišką ir bendrauti per socialinius tinklus. Žvelgiant istoriškai, Nokia įrenginiai, pritaikyti susirašinėjimui, visuomet buvo mėgiami vartotojų ir sėkmingai parduodami.“, – sakė Anssi Vanjokis, Nokia rinkų vadovas.   </p>
<p><b>Nokia C3 – QWERTY telefonas su bevieliu internetu už itin mažą kainą</b><br />

<div class="imgright"><img src="http://www.part.lt/img/0de568dc93380dbbe155365d7dc0c803248.png"  /></div>
<p>Nokia C3 yra pirmasis populiariausios pasaulyje Series 40 mobiliosios platformos telefonas su visaženkle QWERTY klaviatūra, kurio darbastalyje integruota tiesioginė prieiga prie socialinių tinklų. Šis modelis yra pritaikytas naršyti, komentuoti, atnaujinti savo būseną ar dalintis nuotraukomis savo socialiniame tinkle, pvz. Facebook ar Twitter. </p>
<p>Vos 310 litų (be mokesčių ir subsidijų) kainuosiančiame telefone lengva susikonfigūruoti el. paštą – vartotojui pakanka įvesti savo el. pašto adresą ir slaptažodį. Telefone taip pat įdiegtos Ovi el. pašto ir Ovi pokalbių (angl. Ovi chat) paslaugos.  </p>
<p>Nokia C3 turi bevielį interneto ryšį (Wi-Fi), dviejų megapikselių raiškos kamerą, ryškų 6,1 cm skersmens ekraną, į telefoną galima įdėti 8 gigabaitų talpos atminties kortelę. Nokia C3 turėtų pasirodyti 2010 m. trečiąjį ketvirtį. </p>
<p><b>Jutiklinis ekranas ir slankioji QWERTY klaviatūra</b></p>
<p>Nokia C6 telefonas, kuriame įdiegta Symbian operacinė sistema, turi 8,1 cm įstrižainės lietimui jautrų ekraną ir slankiąją visaženklę QWERTY klaviatūrą. Didelis ekranas patogus naršyti po internetą ar socialinius tinklus.  </p>
<p>Telefone yra 5 megapikselių  raiškos kamera su automatinio fokusavimo galimybe ir blykste, nemokami Ovi Žemėlapiai ir navigacija keliaujant automobiliu ir pėsčiomis. Be to, tūkstančius kitų programų –  nuo žaidimų ir vaizdo įrašų iki naujienų skaitytuvų ir interneto paslaugų – galima parsisiųsti į telefoną iš Ovi Parduotuvės (store.ovi.com). </p>
<p>Planuojama, kad Nokia C6 pasirodys 2010 m. antrąjį ketvirtį ir kainuos apie 760 litų, be mokesčių ir subsidijų.  </p>
<p><b>Produktyvusis Nokia E5</b><br />

<div class="imgright"><img src="http://www.part.lt/img/cd3ccce28bcc67a42be4ae8f32c57cf6433.png"  /></div>
<p>Paskutinysis naujosios Nokia pristatomos telefonų trijulės atstovas – E serijos telefonas Nokia E5. Šis produktyviam darbui ir laisvalaikiui skirtas Symbian telefonas yra jaunesnysis sėkmingų pirmtakų Nokia E72 ir Nokia E63 brolis. Nokia E5 pritaikytas nuolat skubantiems ir užimtiems žmonėms – juo patogu valdyti kalendorių ir darbotvarkę, telefonas turi tiesioginę prieigą prie Mail for Exchange ir IBM Lotus Notes Traveler el. pašto sprendimų. Atsisiuntus produktyvumo programų iš Ovi parduotuvės galima dar labiau praplėsti telefono galimybes. Tiesa, nors Nokia E5 yra verslo serijos telefonas, jis pritaikytas ir bendrauti socialiniuose tinkluose bei pramogauti.  </p>
<p>Numatoma, kad Nokia E5 kainuos 620 litų, be mokesčių ir subsidijų. Prekyboje telefonas turėtų pasirodyti 2010 m. trečiąjį ketvirtį. </p>
