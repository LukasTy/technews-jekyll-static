---
layout: post
status: publish
published: true
title: Praėjusį ketvirtį AMD užėmė 18.7 procento rinkos
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4258
wordpress_url: http://localhost/site/new/praejusi_ketvirti_amd_uzeme_187_procento_rinkos/
date: '2009-11-10 17:48:02 +0200'
date_gmt: '2009-11-10 17:48:02 +0200'
categories:
- Naujienos
---
<div class="imgright"><img src="http://t2.gstatic.com/images?q=tbn:lAjuhT1AqvLsPM:http://www.diycustomcomputers.com/images/Amd%2520vs%2520Intel.jpg"  /></div>
<p>Kaip žinia, trečiajame ketvirtyje AMD po ilgo laiko tarpo sugebėjo pelningai dirbi su savo produktų padaliniu, o tai taipogi buvo pirmas kartas po GlobalFoundries įkūrimo, kai minėtas padalinys dirbo pelningai. Intel, tuo tarpu, pranešė, jog jos augimas iš antrą į trečia ketvirtį buvo pats didžiausias per pastaruosius 30 metų. Tad įdomu, kiek rinkos dalies užėmė kiekviena iš kompanijų?</p>
<p>Pasak IDC rinkos tyrimų firmos, Intel ir toliau dominuoja mikroprocesorių rinkoje bei jai priklauso net 81.1% bendrų parduotų produktų skaičiaus. AMD priklauso 18.7% rinkos, o „nykštukinei“ kompanijai VIA – 0.2 procento. Tenka pastebėti, kad Intel sugebėjo iš šių abejų kompanijų „pavogti“ rinkos dalis. AMD antrajame ketvirtyje turėjo 20.6% procentų rinkos dalį, o VIA – 0.5%, tad jų dalis trečiajame ketvirtyje mažėjo, o Intel – didėjo.</p>
<p>IDC taip pat pranešė ir kiek detalesnius rezultatus. Stalinių kompiuterių rinkoje Intel dominuoja ne taip, bet vis tiek turi 72.2% rinkos dalį, tuo tarpu AMD – 27.4 procento. Mobilių kompiuterių rinkoje Intel priklauso net 88% rinkos dalies, kai AMD vos 11.9%. Serverių ir darbo stočių sektoriuje Intel taip pat akivaizdžiai pirmauja – jai priklauso 90.4% rinkos dalies, AMD – 9.6%. Verta pastebėti, kad AMD rinkos dalis mažėjo visuose trijuose sektoriuose.<br /></p>
