---
layout: post
status: publish
published: true
title: Bitė plečia 3G ryšio tinklą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4420
wordpress_url: http://localhost/site/new/bite_plecia_3g_rysio_tinkla_/
date: '2009-12-24 19:10:17 +0200'
date_gmt: '2009-12-24 19:10:17 +0200'
categories:
- Naujienos
---
<div class="imgright"><img src="http://t3.gstatic.com/images?q=tbn:YhFj9Eh9PS11tM:http://www.3g.co.uk/PR/Nov2005/Vodafone%2520Mobile%2520Connect%2520Card%25203G.jpg"  /></div>
<p>Iki kitų metų sausio vidurio Lietuvoje pradės veikti 10 naujų telekomunikacijų bendrovės Bitė Lietuva 3G ryšio stočių. Po šio plėtros etapo Bitė turės 201 3G stotį visoje Lietuvoje, o bendrovės 3G ryšio tinklas bus prieinamas 64 proc. šalies gyventojų.</p>
<p>„Investuodami į tinklo plėtrą, siekiame užtikrinti, kad miestuose, kuriuos dengia Bitės 3G ryšys, jis veiktų sparčiau ir kokybiškiau už bet kurio kito operatoriaus 3G ryšį. Tos pačios plėtros strategijos laikysimės ir kitais metais“, – sakė Šarūnas Chomentauskas, Bitės Produktų vystymo vadovas.  </p>
<p>Naujos Bitės stotys sustiprins 3G ryšį Alytuje, Kaune, Klaipėdoje, Vilniuje ir šių miestų rajonuose. Šiais metais Bitė pastatė naujas stotis septyniuose Lietuvos miestuose: Kalvarijoje, Jurbarke, Šakiuose, Molėtuose, Elektrėnuose, Kelmėje ir Vievyje. Be to, dar devyniuose šalies miestuose jis buvo sustiprintas. Kitais metais planuojama išlaikyti panašų plėtros tempą. </p>
<p>Per šiuos metus Lietuvos mobiliojo interneto Vodafone Mobile Connect, kuris tiekiamas 3G tinklu, vartotojų perduodamų duomenų kiekis išaugo 5 kartus, lyginant su 2008 metais. Pirmą šių metų pusmetį daugiau vartotojų rinkosi mobilųjį, o ne fiksuotą internetą. Per pastaruosius metus Bitė pusketvirto karto padidino savo rinkos dalį tarp mobiliojo interneto teikėjų. </p>
<p>2010 m. sausį bendrovė rengiasi pustrečio karto išplėsti savo tarptautinio kanalo pralaidumą iki 6 gigabitų per sekundę. Tai bus pralaidžiausias tarptautinis mobiliojo interneto kanalas Lietuvoje.<br /></p>
