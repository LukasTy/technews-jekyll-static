---
layout: post
status: publish
published: true
title: "(SP) Creative pristatė antrąją T40 ir T20 kolonėlių kartą"
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 2374
wordpress_url: http://localhost/site/new/sp_creative_pristate_antraja_t40_ir_t20_koloneliu_karta/
date: '2008-08-29 09:26:54 +0300'
date_gmt: '2008-08-29 09:26:54 +0300'
categories:
- Naujienos
---
<p>Pasaulinė įrangos skaitmeninėms pramogoms kūrėja <i>Creative</i> pristatė aukštos kokybės garso sistemas  <i>GigaWorks T40 Series II</i> ir <i>GigaWorks T20 Series II</i>.<br />
<br><br />
<br>Jos sukurtos kokybiškai muzikos perklausai prijungus prie kompiuterio arba MP3 grotuvo ir paveldėjo gerąsias pirmosios kartos <i>GigaWorks T40</i> ir <i>T20</i> savybes, praplėstas naujomis akustinėmis galimybėmis. Atnaujinant kolonėles patobulintas ir jų dizainas. Rezultatas – reikliausių vartotojų poreikius atitinkančios garso sistemos.<br />
<br><br />
<br>„Norėjome perimti išskirtines originaliųjų kolonėlių versijų charakteristikas ir jas patobulinti. Tvarkyklių nuostatas išsaugojome nepakeistas, nes jos puikiai subalansuotos. <i>BasXPort</i> technologija leidžia suderinti dinamišką garsą su giliais žemais tonais, išgaunamais be atskiro žemų dažnių generatoriaus, o aukštų dažnių garsiakalbiai puikiai papildo bendrą garsų gamą. Taigi, abiejų sistemų atkuriamas garsas yra itin subtilus ir detalus, be to, jos puikiai atrodo – juodi matiniai kolonėlių korpusai dera prie darbo stalo“, - sakė Leonardas Kolučis (Leonardo Colucci), <i>Creative</i> prekės ženklo vadovas Europos rinkai.<br />
<br><br />
<br><b>GigaWorks T40 Series II</b><br />
<br><br />
<br>
<div class="imgright"><img src="http://www.technews.lt/upl/Failai/t40.PNG" border="1"></div>
<p>Tai garso sistema, siūlanti aukščiausio lygio muzikos kokybę dirbant su kompiuteriu. Joje suderinti geriausi komponentai ir <i>GigaWorks</i> serijos produktų galia. Kiekvienoje iš rinkinio kolonėlių sumontuota po du žemų dažnių garsiakalbius, kuriuose naudojamos stiklo pluošto audinio membranos, ir po vieną aukštų dažnių garsiakalbį. Kokybiški komponentai išrikiuoti vertikaliai – aukštų dažnių garsiakalbį iš viršaus ir apačios supa žemų dažnių garsiakalbiai. Toks sprendimas ir <i>Creative BasXPort</i> technologija užtikrina gilų, įtraukiantį garsą ir detalius žemus dažnius.<br />
<br><br />
<br>Priekinėje kolonėlių dalyje – dvi jungtys garso šaltiniams, tad prie jų paprasta prijungti ne tik kompiuterį, bet ir nešiojamą MP3 grotuvą. Čia pat įrengtas ir garso, žemų dažnių bei diskanto lygio valdymas. Planuojama, kad šios kolonėlės pasirodys Lietuvoje rugsėjo gale ir kainuos apie 440 litų.<br />
<br><br />
<br>• Aukščiausio lygio dviejų dalių garso sistema, skirta nepamirštamai muzikos perklausai;<br />
<br>• Prosefionalios kokybės garsiakalbiai, išrikiuoti MTM seka – aukštų dažnių garsiakalbį iš viršaus ir apačios supa žemų dažnių garsiakalbiai;<br />
<br>• <i>BasXPort</i> technologija užtikrina gilius žemus dažnius be atskiro žemų dažnių generatoriaus naudojimo;<br />
<br>• Patogios jungtys išoriniams garso šaltiniams ir valdymo elementai priekinėje kolonėlių dalyje;<br />
<br>• Puikus pasirinkimas muzikos perklausai iš kompiuterio ar MP3 grotuvo.<br />
<br><br />
<br><b>GigaWorks T20 Series II</b><br />
<br><br />
<br>
<div class="imgright"><img src="http://www.technews.lt/upl/Failai/t20.PNG" border="1"></div>
<p><i>GigaWorks T20 Series II</i> kolonėlės buvo atidžiai patobulintos plečiant jų akustines savybes ir tobulinant išvaizdą, siekiant sukurti stebinančių galimybių sistemą. Jose naudojami aukščiausios klasės vidutinių ir žemų dažnių garsiakalbiai, drauge su <i>Creative BassXPort</i> technologija sukuriantys subalansuotą garsą. Dvi garso įvesties jungtys leidžia kolonėles sujungti su kompiuteriu, o prireikus – prie jų lengvai prijungti nešiojamą MP3 grotuvą ar kitą garso šaltinį. Rugsėjo gale Lietuvos vartotojus pasieksiančios kolonėlės kainuos apie 340 litų.<br />
<br><br />
<br>• Aukščiausio lygio dviejų dalių garso sistema kokybiškam muzikos klausymui;<br />
<br>• Aukštos kokybės garsiakalbiai su stiklo pluošto membranomis, atkuriantys šiltus žemus ir vidutinio dažnio tonus. Pažangūs aukštų dažnių garsiakalbiai su audinio kupolais užtikrina itin skaidrius aukštus tonus;<br />
<br>• Stiprius žemus dažnius atkurianti <i>Creative BasXPort</i> technologija;<br />
<br>• Priekinėje dalyje sumontuoti garso, žemų dažnių ir diskanto valdikliai;<br />
<br>• Dvi garso įvesties jungtys paprastam MP3 grotuvo prijungimui.<br />
<br><br />
<br><br />
<br></p>
