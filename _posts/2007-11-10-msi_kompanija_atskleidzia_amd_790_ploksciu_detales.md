---
layout: post
status: publish
published: true
title: MSI kompanija atskleidžia AMD 790 plokščių detales
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 795
wordpress_url: http://localhost/site/new/msi_kompanija_atskleidzia_amd_790_ploksciu_detales/
date: '2007-11-10 15:44:19 +0200'
date_gmt: '2007-11-10 15:44:19 +0200'
categories:
- Naujienos
---
<p>Mažiau nei prieš du mėnesius, kompanija „Micro Star International“ (geriau žinoma „MSI“ sutrumpinimu) pažadėjo artimiausiu metu pristatyti „AMD 790“ bei „Nvidia nForce 750a/780a/MCP78D“ lustų rinkinius turinčias pagrindines plokštes. Tuomet nebuvo pateiktos smuklesnės plokščių specifikacijos, tačiau vakar kompanija atskleidė keletą detalių apie kelias iš jų.<br />
<br><br />
<br>Taigi buvo anonsuotos dvi „AMD 790 FX“ lustų rinkinius ir AM2 procesoriaus lizdą turinčios plokštės. Tai – „K9A2 Platinum“ ir kiek silpnesnė – „K9A2 CF“. „Platinum“ variantas turėtų tapti aukščiausios klasės produktu ir lenkti savo žemesnės klasės „brolį“ „K9A2 CF“.<br />
<br><br />
<br> „MSI K9A2 Platinum“ plokštė turės varinę, šiluminių vamzdelių aušinimo sistemą, DDR2-1066 standarto tiesioginės kreipties atminties palaikymą, „HyperTransport 3.0“ technologiją, net keturis PCI-Express x16 lizdus su „Crossfire X Ready“ palaikymu, vieną gigabaitinį „Ethernet“ prievadą, 7.1 kanalų, integruotą garso plokštę ir galiausiai šešias SATA II (3.0 Gbps) jungtis.<br />
<br><br />
<br><br><img src="http://www.technews.lt/upl/Failai/MSI_K9A2_Platinum_01.jpg"><br><span class="saltinis">„MSI K9A2 Platinum“</span><br />
<br><br />
<br>Mažasis „Platinum“ broliukas turės kiek labiau standartinį pasyvaus aušinimo sprendimą, du PCI-Express x16 lizdus su „Crossfire“ technologijos palaikymu, DDR2-800 standarto RAM modulių jungtis, 7.1 kanalų garso plokštę, keturis SATA II lizdus, bei vieną gigabaitinę „Ethernet“ išvestį.<br />
<br><br />
<br><br><img src="http://www.technews.lt/upl/Failai/MSI_K9A2_CF_01.jpg"><br><span class="saltinis">&quot;MSI K9A2 CF&quot;</span><br />
<br><br />
<br>Abi pagrindinės plokštės rinką pasiekti turėtų jau per ateinančią savaitę, tiksliau lapkričio 19 dieną. Būtent šią dieną bus pristatyta „AMD Spider“ platforma, tad naujosios plokštės turėtų būti jos dalimi.<br />
<br></p>
