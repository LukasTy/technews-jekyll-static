---
layout: post
status: publish
published: true
title: Kai kurie LGA1156 procesorių lizdai kelia nemažai problemų spartintojams
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4181
wordpress_url: http://localhost/site/new/kai_kurie_lga1156_procesoriu_lizdai_kelia_nemazai_problemu_spartintojams/
date: '2009-10-17 15:27:02 +0300'
date_gmt: '2009-10-17 15:27:02 +0300'
categories:
- Naujienos
---
<p>Intel LGA1156 procesorių pasirodymas daugeliui reiškė galimybę nusipirkti pigesnė <i>Nehalem</i> platformą. Tačiau užkietėję spartintojai, negailintys nei procesorių, nei pagrindinių plokščių, susidūrė su problemomis, susijusiomis su nekokybiškais LGA1156 lizdais.</p>
<p>Kaip skelbia <a class="ns" href="http://www.anandtech.com/mb/showdoc.aspx?i=3661">AnandTech</a>, kai kurie LGA1156 lizdai neužtikrina tinkamo lizdo kontaktų sąlyčio su procesoriaus kontaktais. Dėl to ne visi kontaktai, turintys tiekti maitinimą procesoriui, iš tiesų jį pasiekia. Procesoriui veikiant nominalia ar nedaug pakelta įtampa toks brokas nesugadina plokštės, tačiau, kai naudojamas ekstremalus aušinimas ir ekstremalios procesoriaus įtampos, tai tampa rimta problema.</p>
<p>AnandTech, atlikdami ekstremalaus spartinimo testus, kai procesoriui reikalinga didelė galia, sugadino kelias pagrindines plokštes, kurių VCC kontaktai, kurie kontaktuoja su procesoriumi, tiesiog išsilydė, kartu sugadindami ir procesorių. Ši problema pasireiškia tik su kompanijos <i>Foxconn</i> gamintais lizdais, kuriuos, deja, naudoja dauguma LGA1156 pagrindinių plokščių iš įvairių gamintojų. Panašu, jog kitų gamintojų (<i>LOTES</i> ar <i>Tyco</i>) lizdai tokios problemos neturi.</p>
<p><img src="http://svarke.technews.lt/lga1156fail.jpg" /></p>
