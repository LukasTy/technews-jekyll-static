---
layout: post
status: publish
published: true
title: Varnas iš didžiosios raidės Z - „SilverStone RVZ01“
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8197
wordpress_url: http://localhost/site/new/varnas_is_didziosios_raides_z__silverstone_rvz01/
date: '2014-09-08 11:29:29 +0300'
date_gmt: '2014-09-08 08:29:29 +0300'
categories:
- Korpusai
- Apžvalgos
---
<p>Iš visų „SilverStone“ turimų korpusų serijų po improvizacijos mašina labiausiai pakliūna „Raven“ ženklu pažymėti produktai. Būtent pirmiausiai su varnais „SilverStone“ stengiasi išbandyti inžinierių galvose gimusias ekstravagantiškas naujoves ir tik tada jas panaudoti kitoms serijoms. Pirmieji išskirtiniai „Raven“ korpusai pasižymėjo didžiule talpa, vėliau matmenys kiek sumažėjo su RV02 ir RV03 modeliais, kol galiausiai Taivano kompanija nusprendė varniukų neauginti ir rinkai pateikti ką tik išsiritųsį mini-ITX mažylį – RVZ01.</p>
<p><img class="aligncenter" style="width: 520px; height: 346px;" src="http://technews.lt/userfiles/RVZ01logo.JPG" alt="" /></p>
<p>&nbsp;</p>
<ul>
<li><strong>Pakuotė ir specifikacijos </strong></li>
<li><strong>Žvilgsnis į išorę </strong></li>
<li><strong>Žvilgsnis į vidų ir komplektaciją </strong></li>
<li><strong>Montavimas</strong></li>
<li><strong>Testavimas</strong></li>
<li><strong>Išvados</strong></li>
</ul>
<p>&nbsp;</p>
<p><strong>Pakuotė ir specifikacijos</strong></p>
<p>Nedidelė ir plokščia pakuotė leidžia tikėtis, kad joje panašaus kalibro korpusas, kokį tenka sutikti po monitoriumi ofise ar bibliotekoje. Vietoje įprastai sutinkamų varnų (ką matėme ant <a href="http://www.technews.lt/naujiena/n/a/silverstone_raven_04_rv04.html"><strong>RV04</strong></a> pakuotės) pagrindinis RVZ01 akcentas – Z raidė. Kažkas ją neabejotinai gali susieti su „World War Z“ filmu, tačiau nieko bendro tarp jų nėra. Vienintelis „SilverStone“ ir mūsų pasiūlymas – iš naujo apibrėžti lūkesčius. Tai galioja dar nemačiusiems, nečiupinėjusiems ir neišbandžiusiems galimybių vieno ar kito Z.</p>
<p style="text-align: center;"><a href="http://technews.lt/userfiles/SAM_1843.jpg"><img style="width: 232px; height: 155px;" src="http://technews.lt/userfiles/SAM_1843.jpg" alt="" /></a><a href="http://technews.lt/userfiles/SAM_1842.jpg"><img style="width: 232px; height: 155px;" src="http://technews.lt/userfiles/SAM_1842.jpg" alt="" /></a></p>
<p>O vos mini-ITX parindinėms skirto RVZ01 galimybės atrodo labai patraukliai: „Raven“ serijai būdinga išorės apdaila, 13“ ilgio vaizdo plokščių ir skysčiu aušinamų sistemų palaikymas, tylus ir efektyvus aušinimas su apsauga nuo dulkių bei pasirenkamas korpuso statymas į vertikalią ar horizontalią poziciją. Žvelgiant į RVZ01 specifikacijas reikėtų atkreipti dėmesį, kad korpusas suderinamas tik su SFX maitinimo šaltiniais, CPU aušintuvo aukštis negali viršyti 83 mm, o vaizdo plokštės plotis 15 cm, nepamirštant ir maksimalaus 33,8 cm leistino ilgio.</p>
<p style="text-align: center;"><a href="http://technews.lt/userfiles/SAM_1844.jpg"><img style="width: 232px; height: 155px;" src="http://technews.lt/userfiles/SAM_1844.jpg" alt="" /></a><a href="http://technews.lt/userfiles/SAM_1845.jpg"><img style="width: 232px; height: 155px;" src="http://technews.lt/userfiles/SAM_1845.jpg" alt="" /></a></p>
<p style="text-align: center;"><a href="http://technews.lt/userfiles/SAM_1849.jpg"><img style="width: 464px; height: 309px;" src="http://technews.lt/userfiles/SAM_1849.jpg" alt="" /></a></p>
<p style="text-align: center;"><span style="font-size: 10px;">Produkto apsauga nepriekaištinga. Kartu su vartotojo gidu gauname ir 2014 metų kompanijos gaminių bukletą.</span></p>
<p>&nbsp;</p>
<p><strong>Žvilgsnis į išorę </strong></p>
<p>RVZ01 – išties ta dėžutė, kuri gali būti statoma po arba šalia turimo monitoriaus. Vientisos plastmasės priekis ir perforuoti šonai puikiai parodo, iš kokios serijos kilęs 382 (P) x 105 (A) x 350 (G) matmenų korpusas. Visgi varniška prigimtis nėra tokia akivaizdi, kokią pajutome apžvelgdami RV04. To priežastimi gali būti kur kas mažesnis paviršiaus plotas, nors „SilverStone“ turėjo laisvas rankas suteikti „Raven“ stilistiką ir viršutiniui gaubtui ir RVZ01 apačiai. Dabar čia yra daugiau tik „Raven“ stiliaus detalės – neįprastai perforuoti kvadratai 120 mm ventiliatoriams. Po vieną 120 mm skersmens ventiliatorių įrengta RVZ01 viršuje ir apačioje, čia dar paliekant angas ir antrajam. Nematantiems filtrų, kaip ir vis dar laukiantiems žinių apie komplektaciją, rekomenduosime šiek tiek luktelti iki kol atidarysime šią 14 litrų talpyklą.</p>
<p style="text-align: center;"><a href="http://technews.lt/userfiles/SAM_1859.jpg"><img style="width: 464px; height: 309px;" src="http://technews.lt/userfiles/SAM_1859.jpg" alt="" /></a></p>
<p style="text-align: center;"><a href="http://technews.lt/userfiles/SAM_1857.jpg"><img style="width: 232px; height: 155px;" src="http://technews.lt/userfiles/SAM_1857.jpg" alt="" /></a><a href="http://technews.lt/userfiles/SAM_1858.jpg"><img style="width: 232px; height: 155px;" src="http://technews.lt/userfiles/SAM_1858.jpg" alt="" /></a></p>
<p style="text-align: center;"><a href="http://technews.lt/userfiles/SAM_1861.jpg"><img style="width: 232px; height: 155px;" src="http://technews.lt/userfiles/SAM_1861.jpg" alt="" /></a><a href="http://technews.lt/userfiles/SAM_1863.jpg"><img style="width: 232px; height: 155px;" src="http://technews.lt/userfiles/SAM_1863.jpg" alt="" /></a></p>
<p style="text-align: center;"><a href="http://technews.lt/userfiles/SAM_1860(1).jpg"><img style="width: 232px; height: 155px;" src="http://technews.lt/userfiles/SAM_1860(1).jpg" alt="" /></a><a href="http://technews.lt/userfiles/SAM_1871.jpg"><img style="width: 232px; height: 155px;" src="http://technews.lt/userfiles/SAM_1871.jpg" alt="" /></a></p>
<p style="text-align: center;"><a href="http://technews.lt/userfiles/SAM_1864.jpg"><img style="width: 232px; height: 155px;" src="http://technews.lt/userfiles/SAM_1864.jpg" alt="" /></a><a href="http://technews.lt/userfiles/SAM_1866.jpg"><img style="width: 232px; height: 155px;" src="http://technews.lt/userfiles/SAM_1866.jpg" alt="" /></a></p>
<p style="text-align: center;"><a href="http://technews.lt/userfiles/SAM_1875.jpg"><img style="width: 232px; height: 155px;" src="http://technews.lt/userfiles/SAM_1875.jpg" alt="" /></a><a href="http://technews.lt/userfiles/SAM_1876.jpg"><img style="width: 232px; height: 155px;" src="http://technews.lt/userfiles/SAM_1876.jpg" alt="" /></a></p>
<p>Centrinėje dalyje įdumbanti priekinė panelė turi ertmę siauro tipo optinių laikmenų skaitytuvui (angl. slim drive), du USB 3.0, mikrofonui ir ausinėms skirtus lizdus. Po jais randami skirtingo dydžio įjungimo/išjungimo ir perkrovimo mygtukai bei permatoma plastmase pridengti LED indikatoriai. Be abejonės, pasisakome už senesnių USB 2.0 lizdų atsisakymą.</p>
<p style="text-align: center;"><a href="http://technews.lt/userfiles/SAM_1869.jpg"><img style="width: 464px; height: 309px;" src="http://technews.lt/userfiles/SAM_1869.jpg" alt="" /></a></p>
<p>Galinė RVZ01 dalis turi AC lizdą. Prisiminus <a href="http://www.technews.lt/naujiena/n/a/silverstone_sugo_sg09__didi_dalykai_atsiranda_is_mazu_pakuociu.html"><strong>SG09</strong></a> korpusą tampa aišku, kad korpuso viduje rasime susirangiusį ir SFX maitinimo šaltinio laukiantį AC laidą. Be standartinės angos pagrindinės plokštės nugarinei daliai RVZ01 turi du išplėtimo lizdus, kurie uždengti daugkartinio naudojimo metaliniais kronšteinais.</p>
<p style="text-align: center;"><a href="http://technews.lt/userfiles/SAM_1867.jpg"><img src="http://technews.lt/userfiles/SAM_1867.jpg" alt="" width="464" height="309" /></a></p>
<p>Praktiškai neabejojame, kad RVZ01 viduje išorines plastmases laiko elementarūs mechanizmai, kurių pagalba tos plastmases gali būti atkabintos. Tačiau tam nėra jokio pagrindo, nes plastmasių pagaminimo kokybė - aukšto lygio, jos nesideformuoja, suteikia išskirtinį vaizdą ir pašėlusiai netraukia pirštų atspaudų. Nors dažų padengimo kokybė gera, tačiau likę RVZ01 paviršiai parodys visus prisilietimus prie perspėjantį užrašą (aš unikalus) turinčio produkto. Jei nebūtume turėję nė vieno „Raven“ serijos korpuso praeityje jau galėtume kalbėti apie unikalumą vien pažiūrėję į RVZ01 išorę, tačiau pagrindinė unikalumo dozė slypi po vieninteliu nuimamu RVZ01 gaubtu.</p>
<p style="text-align: center;"><a href="http://technews.lt/userfiles/SAM_1847.jpg"><img style="width: 464px; height: 309px;" src="http://technews.lt/userfiles/SAM_1847.jpg" alt="" /></a></p>
<p>&nbsp;</p>
<p><strong>Žvilgsnis į vidų ir komplektaciją </strong></p>
<p>Pats laikas atidaryti baltą aksesuarų dėžutę. Žinoma turime šūsnį varžtų, tačiau likę aksesuarai kur kas unikalesni. Sistemos montavimui prireiks keisto priedo – PCI-Express sąsajos prailgintojo -, vaizdo plokštės laikiklių, o tie, kas nėra apsisprendę kokia pozicija laikys RVZ01, galės prisimatuoti du komplektus guminių kojyčių. Bet svarbiausia, kad išpurtę aksesuarų dėžutę, galime atsakyti klausimą, kaip RVZ01 vidus išsisuks nuo dulkių. Pasirodo, į komplektaciją papuola magnetizuoti trys vienetai dulkių filtrų. Itin smulkų tinklelį turintys „SilverStone“ filtrai dedami tiesiog ant ventiliatoriams skirtų angų, dėl magnetinės sąveikos tampriai priglunda ir yra pasiruošę nepriekaištingai atlikti savo paskirtį.</p>
<p style="text-align: center;"><a href="http://technews.lt/userfiles/SAM_1902.jpg"><img style="width: 464px; height: 309px;" src="http://technews.lt/userfiles/SAM_1902.jpg" alt="" /></a></p>
<p style="text-align: center;"><a href="http://technews.lt/userfiles/SAM_1903.jpg"><img style="width: 232px; height: 155px;" src="http://technews.lt/userfiles/SAM_1903.jpg" alt="" /></a><a href="http://technews.lt/userfiles/SAM_1906.jpg"><img style="width: 232px; height: 155px;" src="http://technews.lt/userfiles/SAM_1906.jpg" alt="" /></a></p>
<p>„SilverStone RVZ01“ vidus pasirodo esantis labai užgrūstas. Be vartotojo gido išsisukti turbūt niekam nepavyks. Išties „Raven“ korpusai yra vieni iš tų nedaugelio, kurie ne tik priverčia savininką atversti gidą, bet dar ir į jį įsigilinti. Šįkart gidas nerekomenduoja, bet nurodo, kad mes turėsime RVZ01 tarsi žuvį išdarinėti, norėdami į korpusą sėkmingai sustatyti visus HW komponentus.</p>
<p style="text-align: center;"><a href="http://technews.lt/userfiles/SAM_1883.jpg"><img style="width: 464px; height: 309px;" src="http://technews.lt/userfiles/SAM_1883.jpg" alt="" /></a></p>
<p style="text-align: center;"><a href="http://technews.lt/userfiles/SAM_1884.jpg"><img style="width: 232px; height: 155px;" src="http://technews.lt/userfiles/SAM_1884.jpg" alt="" /></a><a href="http://technews.lt/userfiles/SAM_1885.jpg"><img style="width: 232px; height: 155px;" src="http://technews.lt/userfiles/SAM_1885.jpg" alt="" /></a></p>
<p>Pati pradžia – stambiausio vidaus komponento pašalinimas. Plastmasinis vaizdo plokštės laikiklis ne tik atlieka savo pirminę funkciją, bet ir turi du skyrius 2,5“ vidiniams įrenginiams. Įdomiausia tokio laikiklio dalimi tampa PCI-Express sąsajos plokštelė, kurios unikalus pakreipimas 90 laipsnių kampu leis diegiamai vaizdo plokštei atsigulti RVZ01 dugne. Vienas plokštelės galas įsideda į mini-ITX pagrindinės plokštės PCI-Express lizdą, o ant kito  tenka sumontuoti  sąsajos prailgintoją, nes vaizdo plokštės PCI-Express kontaktai negali pasiekti pridėtinės plokštelės. Daugelis gali paklausti, kodėl iš dalies tokia sistema padaryta „sviestui esant sviestuotui“, nes prailgintoją reikia mauti į PCI-Express plokštelės lizdą. Tokio dizaino atsakymas paprastas. Nors teoriškai galima paaukštinti ant PCB esantį lydmetalį, tačiau toks sprendimas nėra mechaniškai tvirtas. Kaip jau minėjome, būtina atkreipti dėmesį, kad VGA laikiklis priima iki 33,8 cm ilgio ir 15 cm pločio vaizdo spartintuvus, todėl VGA su bet kokiu trečios šalies aušintuvu sumontuoti į RVZ01 nepavyks.</p>
<p style="text-align: center;"><a href="http://technews.lt/userfiles/SAM_1890.jpg"><img style="width: 232px; height: 155px;" src="http://technews.lt/userfiles/SAM_1890.jpg" alt="" /></a><a href="http://technews.lt/userfiles/SAM_1891.jpg"><img style="width: 232px; height: 155px;" src="http://technews.lt/userfiles/SAM_1891.jpg" alt="" /></a></p>
<p style="text-align: center;"><a href="http://technews.lt/userfiles/SAM_1894.jpg"><img style="width: 232px; height: 155px;" src="http://technews.lt/userfiles/SAM_1894.jpg" alt="" /></a><a href="http://technews.lt/userfiles/SAM_1912.jpg"><img style="width: 232px; height: 155px;" src="http://technews.lt/userfiles/SAM_1912.jpg" alt="" /></a></p>
<p>Galvojantiems būtent apie tai ar aušinimą surinkta arba uždara vandens sistema taip pat labai svarbus atstumas nuo aušintuvo iki RVZ01 dugno. Pavyzdžiui, atstumas tarp dviejų aukštų vaizdo plokštės (sakykime aušintuvas pasibaigia būtent ties antro aukšto pabaiga) ir korpuso dugno sudaro 32 mm. Tampa aišku, kad teks be klaidų susumuoti VGA aukštį, bendrą H<sub>2</sub>O radiatoriaus su ant jo esančiais ventiliatoriais aukštį ir palyginti su diegimui skirta erdve. Preliminariais skaičiavimais „NZXT Kraken G10“ ar „ARCTIC Hybrid“ aušinimo sistemos netilps, net jei bus naudojamas 120/240 mm plonas radiatorius su 15 mm aukščio ventiliatoriais. Apie push-pull sistemą negali būti nė kalbos. Tiesa, galima sėkmė, jei bus atsisakyta G10 VRM sistemai skirto ventilatoriaus, o 120 mm radiatorius bus pastumtas link antrųjų angų, bandant išvengti suderinamumo problemų su pompos bloku. Tokios vieno aukšto sistemos kaip „Kryographics“ turėtų tilpti be didesnių problemų net su standartinio aukščio ventiliatoriais (jei bus naudojamas protingo storio radiatorius).</p>
<p>SFX tipo maitinimo šaltiniui skirtas dėklas papildomai turi vietą 3,5“ mechaniniam diskui. Tai yra vienintelė vieta, kur įmanomas HDD tvirtinimas. Stygių persekioja ir tai, kad mūsų nuomone „SilverStone“ galėjo pasirūpinti antivibracinias padukais, nes dabar HDD tiesiog dedamas ant PSU dėklo viršaus ir prisukamas varžtais. Iš RVZ01 išmontavome ir atskirą metalinį dėklą trečiajam 2,5“ SSD kaupikliui.</p>
<p style="text-align: center;"><a href="http://technews.lt/userfiles/SAM_1896.jpg"><img style="width: 232px; height: 155px;" src="http://technews.lt/userfiles/SAM_1896.jpg" alt="" /></a><a href="http://technews.lt/userfiles/SAM_1897.jpg"><img style="width: 232px; height: 155px;" src="http://technews.lt/userfiles/SAM_1897.jpg" alt="" /></a></p>
<p>Žvelgiant į CPU aušinimo galimybes, laisvi centimetrai ne mažiau svarbūs, bet čia situacija mažiau sudėtinga. Nuo CPU kristalo iki gamyklinio ventiliatoriaus turime 68 mm, todėl šviečiasi vienintelis sprendimas – žemo profilio CPU aušintuvas. Pašalinę sisteminį ventiliatorių išlošiame papildomus 15 mm (iki 83 mm). Čia turime pakankamai vietos aušinimo skysčiu sistemai, kurią sudaro plonas 120 mm skersmens radiatorius ir standartinis ventiliatorius. Manome, kad turint ir žemaaukštį pompos bloką, būtų įmanoma sumontuoti ir push-pull konfigūraciją iš dviejų 15 mm ventiliatorių.</p>
<p style="text-align: center;"><a href="http://technews.lt/userfiles/SAM_1898.jpg"><img style="width: 464px; height: 309px;" src="http://technews.lt/userfiles/SAM_1898.jpg" alt="" /></a></p>
<p>&nbsp;</p>
<p><strong>Montavimas</strong></p>
<p>Komponentų montavimas į RVZ01 privalo būti vykdomas griežta seka. Į tuščią korpusą pirmiausiai keliauja mini-ITX pagrindinė plokštė ir SFX maitinimo šaltinis, su jam priklausančiu dėklu. Besiruošiantiems naudotis 3,5“ mechaniniu disku, privalu jį sumontuoti dar prieš pritvirtinant PSU dėklą prie korpuso dugno. Tas pats galioja ir AC kabelio įkišimui į AC lizdą ir srovės mygtuko paspaudimui, nes šiuos dalykus pamiršus, reikės ką tik varžtais įtvirtiną PSU dėklą vėl išimti iš korpuso.</p>
<p style="text-align: center;"><a href="http://technews.lt/userfiles/SAM_1909.jpg"><img style="width: 464px; height: 309px;" src="http://technews.lt/userfiles/SAM_1909.jpg" alt="" /></a></p>
<p>Prieš įtvirtinant didįjį VGA dėklą būtina nepamiršti į vaizdo plokštės lizdus sukaišioti visų maitinimo kabelių. Dėkle pasirinktinai montuojamas prilaikantysis mechanizmas nepasirodė solidus. Tarp jo ir vaizdo plokštės liko tarpelis, todėl greičiausiai reikėjo pasinaudoti dar viena klijuojama gumine juostele. Bet ne itin tvirto pastarojo mechanizmo tvirtinimo išvengti niekaip nepavyks. Įdėjus VGA dėklą į jam skirtą vietą supratome, kad „SilverStone“ tikrai nebūtų prašovusi, jei būtų uždengusi ventiliatorius grotelėmis. Vartotojui teks stebėti, kad maitinimo šaltinio kabeliai neliestų ventiliatorių mentelių. Tas pats galioja ir viršutiniui aušinimo įrenginiui, po kuriuo atsiduria SATA duomenų ir maitinimo kabeliai.</p>
<p style="text-align: center;"><a href="http://technews.lt/userfiles/SAM_1925.jpg"><img style="width: 232px; height: 155px;" src="http://technews.lt/userfiles/SAM_1925.jpg" alt="" /></a><a href="http://technews.lt/userfiles/SAM_1923.jpg"><img style="width: 232px; height: 155px;" src="http://technews.lt/userfiles/SAM_1923.jpg" alt="" /></a></p>
<p style="text-align: center;"><a href="http://technews.lt/userfiles/SAM_1927.jpg"><img style="width: 232px; height: 155px;" src="http://technews.lt/userfiles/SAM_1927.jpg" alt="" /></a><a href="http://technews.lt/userfiles/SAM_1931.jpg"><img style="width: 232px; height: 155px;" src="http://technews.lt/userfiles/SAM_1931.jpg" alt="" /></a></p>
<p style="text-align: center;"><a href="http://technews.lt/userfiles/SAM_1929.jpg"><img style="width: 464px; height: 309px;" src="http://technews.lt/userfiles/SAM_1929.jpg" alt="" /></a></p>
<p style="text-align: center;"><span style="font-size: 10px;">Tarp dėklo ir vaizdo plokštės nugainės dalies - pakankamai vietos stambioms nugarinėms plokštelėms, kurios naudojamos trečių šalių aušinimo sprendimuose.</span></p>
<p style="text-align: center;"><a href="http://technews.lt/userfiles/SAM_1889.jpg"><img style="width: 232px; height: 155px;" src="http://technews.lt/userfiles/SAM_1889.jpg" alt="" /></a><a href="http://technews.lt/userfiles/SAM_1882.jpg"><img style="width: 232px; height: 155px;" src="http://technews.lt/userfiles/SAM_1882.jpg" alt="" /></a></p>
<p style="text-align: center;"><span style="font-size: 10px;">Mūsų nuomone, RVZ01 labiau trūksta ne trečiojo 120 mm ventiliatoriaus dugne, o grotelių ant esamų dviejų.</span></p>
<p>14-os litrų korpuse kabelių slėpimo galimybės labai ribotos. Nemaža dalis kabelių atsiras prie priekinės sienelės, kur praktiškai neišvengiamai turime susitaikyti su tuo, kad atskiro SSD dėklo atgal sumontuoti nebepavyks. Jo kelyje atsiduria PCI-Express kabeliai. Laužyti ir gražiai gulinčių virš ventiliatorių kabelių nesiryžome, bet ir tai padarę susidurtume su kabelių permetimo problema. Prisimėnėme, kad SSD kaupikliui turime dar dvi, daug patogesnes, vietas. Rekia pripažinti, kad trys SSD kaupikliai atsiranda ne pas kiekvieną.</p>
<p style="text-align: center;"><a href="http://technews.lt/userfiles/SAM_1938.jpg"><img style="width: 232px; height: 155px;" src="http://technews.lt/userfiles/SAM_1938.jpg" alt="" /></a><a href="http://technews.lt/userfiles/SAM_1937.jpg"><img style="width: 232px; height: 155px;" src="http://technews.lt/userfiles/SAM_1937.jpg" alt="" /></a></p>
<p style="text-align: center;"><a href="http://technews.lt/userfiles/SAM_1939.jpg"><img style="width: 232px; height: 155px;" src="http://technews.lt/userfiles/SAM_1939.jpg" alt="" /></a><a href="http://technews.lt/userfiles/SAM_1936.jpg"><img style="width: 232px; height: 155px;" src="http://technews.lt/userfiles/SAM_1936.jpg" alt="" /></a></p>
<p style="text-align: center;"><a href="http://technews.lt/userfiles/SAM_1947.jpg"><img style="width: 232px; height: 155px;" src="http://technews.lt/userfiles/SAM_1947.jpg" alt="" /></a><a href="http://technews.lt/userfiles/SAM_1949.jpg"><img style="width: 232px; height: 155px;" src="http://technews.lt/userfiles/SAM_1949.jpg" alt="" /></a></p>
<p style="text-align: center;"><span style="font-size: 10px;">Apvalūs guminiai padukai – klijuojami, bet įmantrios perforacijos plastmasėje buvo pasirinktos neveltui – čia puikiai įsispraudžia guminiai laikikliai, padedantys RVZ01 išlaikyti vertikalioje pozicijoje.</span></p>
<p style="text-align: center;"><a href="http://technews.lt/userfiles/SAM_1940.jpg"><img style="width: 232px; height: 155px;" src="http://technews.lt/userfiles/SAM_1940.jpg" alt="" /></a><a href="http://technews.lt/userfiles/SAM_1944.jpg"><img style="width: 232px; height: 155px;" src="http://technews.lt/userfiles/SAM_1944.jpg" alt="" /></a></p>
<p style="text-align: center;"><a href="http://technews.lt/userfiles/SAM_1942.jpg"><img style="width: 232px; height: 155px;" src="http://technews.lt/userfiles/SAM_1942.jpg" alt="" /></a><a href="http://technews.lt/userfiles/SAM_1946.jpg"><img style="width: 232px; height: 155px;" src="http://technews.lt/userfiles/SAM_1946.jpg" alt="" /></a></p>
<p style="text-align: center;"><a href="http://technews.lt/userfiles/SAM_1951.jpg"><img style="width: 464px; height: 696px;" src="http://technews.lt/userfiles/SAM_1951.jpg" alt="" /></a></p>
<p>&nbsp;</p>
<p><strong>Testavimas</strong></p>
<p>Nepaisant to, kad RVZ01 vidus yra labai ankštas, dvi pagrindinės ypatybės leidžia pavadinti mažąjį korpusą aušinimo srityje tikrai stipriu. Žinoma, tai du įpučiantys 120 mm ventiliatoriai, kurie stovi prieš pat aušinamus komponentus bei šonuose esančios perforacijos, leidžiančios dėl susidarančio teigiamo slėgio įšilusiam orui pasišalinti iš korpuso.</p>
<p>Pasikeitus testavimuose dalyjančiam CPU iš „Intel Core i5-4570“ į i7-4770K negalime sugretinti gautų procesoriaus temperatūrų su prieš tai testuotais korpusais, tačiau galime įvertinti, kaip RVZ01 atrodo bandydamas palaikyti kuo šaltesne vaizdo plokštę. Papildomai atlikome eksperimentą, kaip keičiasi komponentų temperatūros priklausomai nuo RVZ01 padėties (horizontalios arba vertikalios). Galutinę testavimo sistemą sudarė:</p>
<ul>
<li><strong>Procesorius:</strong> Intel Core i7-4770K (stock) + Noctua NH-L9i (su L.N.A. perėjimu)</li>
<li><strong>Pagrindinė plokštė: </strong>ASRock Z87E-ITX</li>
<li><strong>RAM atmintis: </strong>Patriot Viper III 2x 4GB 1600 MHz CL9</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Maitinimo šaltinis:</strong> SilverStone ST30SF (300 W)</li>
<li><strong>Kietasis diskas:</strong> WD RE3</li>
<li><strong>SSD kaupiklis:</strong> Vector 150</li>
</ul>
<p style="text-align: center;"><img style="width: 519px; height: 290px;" src="http://technews.lt/userfiles/RVZ01temps.png" alt="" /></p>
<p>CPU temperatūra praktiškai nepasikeitė, kaip ir HDD, tačiau išvydome esminį skirtumą vertindami „Sapphire HD 7870 OC“ temperatūrą. Vertikalioje pozicijoje atsidūręs RVZ01 leidžia pasiekti šešiais laipsniais mažesnę VGA temperatūrą, papildomai sumažinant jos ventiliatorių apsukas beveik 500 RPM. Garsine išraiška tai nėra didelis pasiekimas, nes didžiausius pokyčius pastebėjome vykstant su SilverStone 300 W SFX maitinimo šaltiniu. Korpusui esant horizontalioje pozicijoje (kojytės pakelia korpusą nuo grindų ne daugiau 0.7 mm), PSU aiškiai susiduria su gaivaus šaltesnio oro trūkumu. Jo ventiliatorius per 30 minučių trunkančią „Unigine Heaven“ sesiją kur kas labiau suaktyvėja, šiam komponentui tampant pačiu garsiausiu tarp visų sistemos dalių. Sistema tampa tikrai garsi ir lengvai pralenkia RVZ01 ventiliatorių skleidžiamo aukšto tono garsą, kuris prilygsta 43.5 dBA. 1550 RPM besisukantys sisteminiai ventiliatoriai nėra mirtinai tylūs, tačiau ir tikrai nėra triukšmingi. Palyginimui, ne tokiame ankštame „Bitfenix Prodigy M“ korpuse HD 7870 OC prie 1750 RPM pasiekė 65 °C, tačiau ir aplinkos temperatūra buvo palankesnė (18 °C prieš 23 °C).</p>
<p>&nbsp;</p>
<p><strong>Išvados</strong></p>
<p>Nuo RV01 pristatymo 2008-siais prireikė beveik septynių metų, kol išvydome „Raven“ serijos inžinerinį stebuklą mažiausiame žaidimams tinkamame formate. Solidi RVZ01 konstrukcija, įskaitant ir išorėje esantį plastiką, portatyvumas, gamyklinės aušinimo galimybės, įmanomas suderinamumas su aušinimo skysčiu sistemomis ir išorinis dizainas, kuris visad iš išliks atviru klausimu, priverčia pasakyti, kad ilgas laukimas toli gražu nebuvo bevertis. Tačiau kaip ir kiekvienas stalo vietą stipriai taupantis korpusas, taip ir RVZ01, privalėjo iš savo kūrėjų sulaukti kompromisų, kurie šiuo atveju palietė vieną esminį ir ne itin teigiamą dizaino išskirtinumą: „SiverStone RVZ01“ gali susidraugauti tik su SFX maitinimo šaltiniais. Gretimai žinant, kad mūsų herojus priima ilgas vaizdo plokštes, galingą procesorių gali puikiai aušinti aukštesnės klasės žemo profilio aušintuvas, labai menkas didesnio galingumo SFX maitinimo blokų pasirinkimas sukelia papildomą galvos skausmą. „SilverStone“ būnant vienai iš labai nedaugelio SFX propaguotojų, panašu, jog RVZ01 korpuse net negali atsirasti kito ženklo produktas, o ST45SF-G ir visai neseniai pristatytas SX-600G tampa neatsiejamais galingos geležies prigrūsto RVZ01 palydovais. Nežinau, ką „SilverStone“ inžinieriai viduje galėjo padaryti kitaip išlaikant tuos pačius išmatavimus, bet ATX maitinimo šaltinis ir daugiau nei vienas 3,5“ HDD vos 14 litrų talpos RVZ01 korpusui yra per daug. Jei suderinamumas su ATX būtų pareikalavęs ne vieno papildomo centimetro, tai 20-30 papildomų milimetrų i viršų būtų atrišę rankas tokioms vaizdo plokščių aušinimo sistemoms, kaip „ARCTIC Hybrid“ ar „NZXT Kraken G10“, o pastarajai prognizuojama didelė sėkmė. Nepaisant esamos situacijos, RVZ01korpuse gali atsirasti vandeniu aušinama vaizdo plokštė, bet tam reikės pasirinkti ploną radiatorių su ne storesniu ant VGA dedamu bloku. Tikėtina, kad įmanomas ir visavertis „Hybrid“ ir G10 diegimas turint galimybę žarneles su radiatoriumi nuvesti virš procesoriaus, bet tada teks ieškoti itin žemo CPU aušintuvo, be abejonės nukenčiant svarbiausių komponentų aušinimui, nes susiduriame tiesiog su pergrūsta zona. Visgi atsižvelgiant į šio korpuso formą ir geras galimybes CPU aušinti kompaktiška vandens sistema, jokių būdu negalime sakyti, kad RVZ01 nuvilia. Tiesiog viską teks gerai įsivaizduoti ir apskaičiuoti, nes visa vieta čia išnaudota ypač efektyviai. Džiaugiamės, kad „SilverStone“ skaičiavimus palengvina, vartotojo gide nurodydama įmanomus komponentų gabaritus, prieš susiduriant su blokavimo problemomis.</p>
<p>Žodis magnetas įgauna dviprasmę reikšmę. Jei korpuse viduje likę pirštų atspaudai negąsdina dėl lango stokos, tai išorė pareikalaus išskirtinės priežiūros. Mažajam varniukui to reikia. Laimei, RVZ01 taip pat sėkmingai pritraukia ne tik pirštų atspaudus, bet ir komplektaciją pridedamus dulkių filtrus. Čia gamintojui atitenka didžiausia pagarba, nes liko nepamirštas net ir trečiasis dulkių filtras, nors RVZ01 gamykliniu atveju turi tik du sisteminius ventiliatorius iš trijų galimų. Magnetais tvirtinamais filtrais manipuliuoti lengviau būti ir negali, papildomai žinant, kad labai smulkų tinklelį turintis toks filtras kainuoja apie dvidešimt penkis litus. Trys tokie sudaro beveik trečdalį RVZ01 kainos. 150 litų už tai, kas liko, ir <a href="http://www.skytech.lt/sstrvz01b-silverstone-raven-rvz01-black-miniitx-case-usb-standart-sfx-psu-p-194363.html"><em>240 už viską</em></a>? Be dvejonių puikus kainos/kokybės derinys!</p>
<p><em>Privalumai: </em></p>
<ol>
<li>Mažas, bet labai talpus dizainas mini-ITX tipo sistemai;</li>
<li>Solidi vidaus ir išorės konstrukcija;</li>
<li>Sumaniai išplanuotas vidaus dizainas;</li>
<li>Labai patraukli kaina;</li>
<li>Efektyvi aušinimo sistema, turinti papildomo potencialo;</li>
<li>Pridėti du gamykliniai, pakankamai tylūs, ventiliatoriai;</li>
<li>Lengvai keičiami, itin kokybiški, dulkių filtrai ant ventiliatoriams skirtų zonų;</li>
<li>Suderinamas su aušinimu vandeniu,</li>
<li>Priima ilgas vaizdo plokštes;</li>
<li>Palaiko 3x 2,5 įrenginius;</li>
<li>Gali būti naudojamas vertikalioje arba horizontalioje pozicijoje;</li>
<li>2x USB 3.0</li>
</ol>
<p style="text-align: justify;"><em>Vidutiniška: </em></p>
<ol>
<li>Sistemos diegimas užtrunka ilgiau nei įprastai, jam reikalingas pastabumas ir konkrečių išmatavimų komponentai;</li>
<li>Labai ribotos kabelių tvarkymo galimybės;</li>
<li>Talpina tik vieną 3,5" HDD;</li>
<li>Telpa tik plono formato ODD</li>
</ol>
<p style="text-align: justify;"><em>Trūkumai: </em></p>
<ol>
<li>Kaip magnetas traukia pirštų atspaudus;</li>
<li>Tinka tik SFX maitinimo šaltiniai;</li>
<li>Nėra filtro PSU zonai, nors ji gali būti uždengta su trečiajam (papildomam) ventiliatoriai skirtu filtru;</li>
<li>Dalis į rankoves neįvestų vidinių laidų;</li>
<li>Ventiliatoriai neturi apsauginių grotelių</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/technewsrecommended_vectorized%282%29.png" alt="" /><img style="width: 200px; height: 200px;" src="http://technews.lt/userfiles/technewsgreatvalue_vectorized%281%29.png" alt="" /></p>
<p style="text-align: center;"><img style="width: 200px; height: 200px;" src="http://technews.lt/userfiles/RVZ01award_vectorized.png" alt="" /></p>
