---
layout: post
status: publish
published: true
title: QSTARZ BT-Q1300 - revoliucija GPS imtuvų rinkoje
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 172
wordpress_url: http://localhost/site/new/qstarz_bt-q1300_-_revoliucija_gps_imtuvu_rinkoje/
date: '2009-01-24 13:16:40 +0200'
date_gmt: '2009-01-24 13:16:40 +0200'
categories:
- Multimedia įrenginiai
- Apžvalgos
---
<p>Sveiki. Šiandien Jums pateiksiu kiek netradicinę apžvalgą, o netradicinė ji bus tuo, kad apie tokios rūšies produktą dar nesame rašę. Pristatysiu firmos <i>QSTARZ</i> <i>GPS</i> imtuvą <i>BT-Q1300</i>. <i>QSTARZ</i> firma įsikūrusi Taivane. Ši įmonė gamina tokius įrenginius kaip <i>GPS</i> imtuvai, <i>Bluetooth</i> ausinės, įvairūs nuotolinio valdymo pultai. Tačiau kaip jau minėjau, šiandien jums pristatysiu šios kompanijos viena naujausių, bei sėkmingiausių gaminių - <i>Bluetooth</i> <i>GPS</i> imtuvą <i>BT-Q1300</i>.</p>
<p><b>Turinys:</b></p>
<p><b>Pakuotė ir komplektacija</b><br />
<br /><b>Informacija apie produktą</b><br />
<br /><b>Testai</b><br />
<br /><b>Apibendrinimas</b></p>
<p><b>Pakuotė ir komplektacija</b></p>
<p>Galiu pasakyti, kad šio <i>QSTARZ</i> gaminio pakuotė tikrai kokybiška. Ji pagaminta iš gana plono kartono, tačiau padaryta taip, kad yra gana patvari. Dėžutė graži ir solidi. Juodos spalvos fone atspausdinti kompanijos logotipai ir gaminio pavadinimas. Galinėje pakuotės pusėje aštuoniomis kalbomis trumpai aprašomas produktas ir jo galimybes. Pats imtuvas ir su juo parduodami priedai (apie juos pakalbėsime šiek tiek veliau) dar įpakuoti i gana standžios plastmases dėžutę kuri saugo gaminį nuo sutrenkimo. <i>BT-Q1300</i> pakuotėje rasite USB laidą, kelias knygutes su instrukcijomis, automobilinį imtuvo pakrovėją. Jis įjungiamas į automobilyje esantį pridegiklį cigaretėms, o tai yra labai patogu kelionėse.</p>
<p><img src="http://www.technews.lt/upl/Failai/Komplektas.jpg" /></p>
<p><b>Informacija apie produktą</b></p>
<p>Šis <i>QSTARZ</i> <i>GPS</i> imtuvas ypatingas tuo, kad prie kompiuterio jungiamas ne jungtimi, kaip įprasta panašiuose aparatuose, o su kompiuteriu jis „bendrauja“ <i>Bluetooth</i> ryšio pagalba. Manau, kad tai yra tikrai geras sprendimas, išsprendžiantis daugybės laidų problemą. Patį imtuvą galima laikyti tiesiog prisegus prie diržo ar kitos aprangos detalės. Gaminys yra gana išvaizdus. Ant priekinės dalies išpiešti aukso spalvos ornamentai, viršuje odiniu dirželiu pritvirtintas žiedas, kurio pagalba imtuvą galėsime pasikabinti ant raktų, diržo ar bet kur Jums patinka. </p>
<p><img src="http://www.technews.lt/upl/Failai/Is%20virsaus.JPG" /></p>
<p>Įjungti šį „žaisliuką“ labai paprasta. Tiesiog paspaudžiame šone esantį mažytį mygtuką. Ant korpuso priekio yra trys šviečiantys indikatoriai, kurie rodo ar yra ryšys tarp kompiuterio ir imtuvo, ar baterija dar neišsikrovusi, ar yra ryšys su palydovais ir ar veikia maršruto įrašymo funkcija, apie kurią papasakosiu šiek tiek vėliau. Tiesa, man kiek nepatiko medžiaga, iš kurios pagamintas korpuso viršus. Ant jo labai matosi pirštų antspaudai, jis labai lengvai braižosi.Techninės šio įrenginio savybės taip pat labai geros. O jos yra tokios: </p>
<p><img src="http://www.technews.lt/upl/Failai/Lentelegps.PNG" /></p>
<p><b>Testai</b></p>
<p>Kai tik gavau pačiupinėti šį <i>GPS</i> imtuvą, pabandžiau prisijungti prie savo stalinio kompiuterio. Kadangi turėjau į USB jungiamą <i>Bluetooth</i> imtuvą, tai man nesudarė jokių problemų. Pradžioje, pajungus imtuvą, jį <i>Windows XP</i> atpažindavo, tačiau jis "nepagaudavo" palydovo signalo. Tada su imtuvu išėjau į balkoną. Reikalai iškarto pasitaisė. Programa <i>VisualGPS</i> pradėjo rodyti virš manęs esančius palydovus, o <i>Microsoft AutoRoute 2007</i> rado mano esamą vietą, rodė kokiu greičiu judu (žinoma, 0 km/h).</p>
<p><img src="http://www.technews.lt/upl/Failai/VisualGPS.jpg" /></p>
<p>Tačiau norėjosi dar kažkaip išbandyti šį imtuvą. Šiame reikale man pagelbėjo <i>Dell Axim X50v</i> delninis kompiuteris. Jame buvo įrašyta <i>iGO</i> programinė įranga. Taigi sėdau į automobilį ir nuvažiavau nei daug, nei mažai – apie  280 kilometrų. Iš Vilnius į Panevėžį ir atgal. Nuvažiavęs tiek kelio buvau patenkintas imtuvo ir delninuko darbu. Klaidų ar netikslumų nepasitaikė (žinoma tai priklauso ir nuo programinės įrangos). Signalas nė karto nenutrūko. Taip pat šis įrenginys turi vieną neįprastą funkciją. Jis gali įrašinėti (į vidinę atmintį) maršrutą, kuriuo Jūs važiuojate ir vėliau galėsite maršrutą perkelti tiesiai į <i>Google Earth</i> programą. Joje bus nubraižytas nuvažiuotas atstumas. Taip pat galėsite programinės įrangos pagalba (kuri būna komplekte) pagal maršrutą sudėti nuotraukas į <i>Google Earth</i>. Žinoma, tai nėra pagrindinė imtuvo funkcija, tačiau tai gali praversti.</p>
<p><b>Išvados</b></p>
<p>Taigi baigdamas norėčiau pasakyti, kad likau patenkintas šiuo <i>GPS</i> imtuvu. Jis yra patogus bei tiksliai veikiantis. Jei šis aparačiukas jums patiko, galite jį įsigyti ir Lietuvoje. Šį produktą mūsų šalyje platina <i>Acme</i>.  Populiariausiuose Lietuvos prėkybos centruose jį galima nusipirkti už maždaug 400 litų. Kitų firmų panašias galimybes turintys imtuvai kainuoja nuo 200lt iki 600lt. Taigi jums patiems spręsti ar rinktis šį <i>QSTARZ</i> gaminį, ar kitos firmos panašų produktą.</p>
<p>Dėkojame <i>QSTARZ</i> už galimybę išbandyti šį jų gaminį. </p>
<p><img src="http://www.technews.lt/upl/Failai/naujoves.png" /></p>
<p></p>
