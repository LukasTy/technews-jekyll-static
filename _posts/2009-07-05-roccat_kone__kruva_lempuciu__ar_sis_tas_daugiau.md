---
layout: post
status: publish
published: true
title: Roccat Kone - krūva lempučių, ar šis tas daugiau?
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3701
wordpress_url: http://localhost/site/new/roccat_kone__kruva_lempuciu__ar_sis_tas_daugiau/
date: '2009-07-05 17:46:21 +0300'
date_gmt: '2009-07-05 17:46:21 +0300'
categories:
- Periferija
- Apžvalgos
---
<p>Žaidimų, ypač pirmojo asmens šaudyklių žanro, mėgėjai, praleidžiantys nemažai valandų prie kompiuterio, žino, kaip žaidimo kokybei gali padėti patogi ir tiksli pelė. Priderinti šį įrenginį prie savo poreikių nemažiau svarbu. Jau esame rašę apie kelis garsių firmų, tokių kaip Razer ar Microsoft žaidėjams ir ne tik orientuotas peles. <i>Roccat</i> yra dar vienas sparčiai kylantis vardas tarp žaidimų mėgėjų, kuris savo gerbėjams šiuo metu siūlo pelę <i>Kone</i>. Tai kol kas vienintelė kompanijos pelė, kuri gali būti rimtas konkurentas <i>Razer, Logitech</i> ir kitų pripažintų vardų gaminiams.</p>
<p><b>Apie gamintoją</b><br />
<br /><b>Pakuotė ir komplektacija</b><br />
<br /><b>Specifikacijos</b><br />
<br /><b>Žvilgsnis iš arčiau</b><br />
<br /><b>Programinė įranga</b><br />
<br /><b>Bandymai</b><br />
<br /><b>Išvados</b></p>
<p><b>Apie gamintoją</b></p>
<p><a class="ns" href="http://www.roccat.org"><i>Roccat</i></a> yra gana jaunas gamintojas žaidimams skirtos periferijos rinkoje, tačiau jau pakankamai gerai žinomas dėl kokybiškų savo produktų. Šios vokiečių kompanijos produkcijos asortimentas kol kas nėra gausus (vos viena klaviatūra, viena pelė, pora ausinių ir kilimėlių pelėms), tačiau visi produktai skirti konkuruoti su aukščiausios klasės analogais iš kitų gamintojų. </p>
<p><b>Pakuotė ir komplektacija</b></p>
<p><a class="ns" href="http://svarke.technews.lt/Kone/2.jpg">
<div class="imgright"><img src=" http://svarke.technews.lt/Kone/s/2.jpg" border="1" /></div>
<p></a><a class="ns" href="http://svarke.technews.lt/Kone/1.jpg"><br /><img src=" http://svarke.technews.lt/Kone/s/1.jpg" /><br /></a></p>
<p><i>Kone</i> pelės mažmeniniam pardavimui skirta pakuotė kiek skiriasi nuo daugumos analogiškų produktų įpakavimų. Vietoje kartono čia panaudotas juodas putplastis, kurį esame įpratę dažniau matyti dėžučių viduje. Bet bendras prekės vaizdas neatrodo blogai ar nereprezentatyviai: pro nedidelį langelį priekyje galima matyti pačią pelę, o galinėje dalyje - pagrindines gaminio savybes devyniomis kalbomis.</p>
<p><a class="ns" href="http://svarke.technews.lt/Kone/4.jpg">
<div class="imgright"><img src=" http://svarke.technews.lt/Kone/s/4.jpg" border="1" /></div>
<p></a><a class="ns" href="http://svarke.technews.lt/Kone/3.jpg"><br /><img src=" http://svarke.technews.lt/Kone/s/3.jpg" /><br /></a><br />
<br /><a class="ns" href="http://svarke.technews.lt/Kone/13.jpg"><br /><img src=" http://svarke.technews.lt/Kone/s/13.jpg" /><br /></a></p>
<p>Atidarę pakuotę kartu su pele randame nedidelę juodą dėžutę, vartotojo vadovą, knygutę/lankstinuką su gaminio aprašymu, ir netgi <i>Roccat</i> ID kortele, su kuria galima užsiregistruoti jų tinklapyje. Gamintojas taip, ko gero, nori pabrėžti kiekvieno kliento išskirtinumą. Galbūt tai kam nors patiks.</p>
<p><a class="ns" href="http://svarke.technews.lt/Kone/6.jpg">
<div class="imgright"><img src=" http://svarke.technews.lt/Kone/s/6.jpg" border="1" /></div>
<p></a><a class="ns" href="http://svarke.technews.lt/Kone/5.jpg"><br /><img src=" http://svarke.technews.lt/Kone/s/5.jpg" /><br /></a></p>
<p>Minėtoje dėžutėje randame kompaktinį diską su tvarkyklėmis Windows XP 32 bit ir Windows Vista 32/64 bit operacinėms sistemoms ir tris svarelius, kurių kiekvienas sveria atitinkamai 10, 15 ir 20 gramų. Pats lengviausias, 5 g svarelis jau įdėtas į pelę.</p>
<p><b>Specifikacijos</b></p>
<p><i>Kone</i> yra lazerinė, 3200 DPI sensorių turinti pelė. Tarp svarbiausių jos bruožus reikėtų paminėti integruotą <i>TurboCore Unit</i> 72 MHz mikroprocesorių, atliekantį visus pelės skaičiavimus viduje, bei TCU, arba <i>Tracking Control Unit</i>, sensorių, kurio dėka pagrindinis pelės lazerinis sensorius sukalibruojamas kiekvienam paviršiui, keičiamą pelės svarelių sistemą, 128 KB vidinės atminties nustatymams išsaugoti bei unikalų apšvietimą, susidedantį iš penkių šviesos diodų. Iš viso pelė turi 8 papildomus mygtukus (gamintojas ratuką skaičiuoja kaip trijų funkcijų papildomą mygtuką). Kitas pelės technines specifikacijas pateikiame lentelėje.</p>
<p><img src="http://svarke.technews.lt/Kone/specs.png" /></p>
<p><b>Žvilgsnis iš arčiau</b></p>
<p><a class="ns" href="http://svarke.technews.lt/Kone/9.jpg">
<div class="imgright"><img src=" http://svarke.technews.lt/Kone/s/9.jpg" border="1" /></div>
<p></a><a class="ns" href="http://svarke.technews.lt/Kone/7.jpg"><br /><img src=" http://svarke.technews.lt/Kone/s/7.jpg" /><br /></a><br />
<br /><a class="ns" href="http://svarke.technews.lt/Kone/8.jpg"><br /><img src=" http://svarke.technews.lt/Kone/s/8.jpg" /><br /></a></p>
<p><i>Roccat Kone</i> pagaminta iš juodo matinio plastiko, kurio paviršius primena gumą. Kraštuose yra dvi per visą pelės ilgį besitęsiančios skaidraus plastiko linijos, kurios, kaip ir galinėje dalyje esantis <i>Roccat</i> logotipas, gali šviesti įvairiomis spalvomis. Centrinėje dalyje tokiame pačiame plastike įrėmintas ratukas bei trys papildomi mygtukai. Ratukas, kaip matote, neturi griovelių, tačiau yra pagamintas iš gana minkštos gumos, dėl ko gerai "sukimba" su pirštu. Ratuko veikimas tylus ir tikslus, pakreipus jį į kairį ar dešinį šoną taip pat galima vaizdą ekrane slinkti į pasirinktą pusę. Likę du papildomi mygtukai įrengti kairėje pusėje ir atsiduria visai šalia nykščio, paėmus pelę į ranką.</p>
<p><a class="ns" href="http://svarke.technews.lt/Kone/17.jpg">
<div class="imgright"><img src=" http://svarke.technews.lt/Kone/s/17.jpg" border="1" /></div>
<p></a><a class="ns" href="http://svarke.technews.lt/Kone/8.jpg"><br /><img src=" http://svarke.technews.lt/Kone/s/8.jpg" /><br /></a></p>
<p>Apatinėje pelės dalyje iškart į akis krinta šviesų apvadą turintis ProAim 3200 DPI lazerinis sensorius. Tokio didelio (ir netgi dar didesnio) jautrumo lazeriai tampa praktiškai standartu aukštos klasės žaidimų pelėse, tačiau reikia pripažinti, kad maksimalaus jautrumo dažnai būna netgi per daug, ypač, kai atsitraukiama nuo žaidimų. </p>
<p><a class="ns" href="http://svarke.technews.lt/Kone/12.jpg">
<div class="imgright"><img src=" http://svarke.technews.lt/Kone/s/12.jpg" border="1" /></div>
<p></a><a class="ns" href="http://svarke.technews.lt/Kone/11.jpg"><br /><img src=" http://svarke.technews.lt/Kone/s/11.jpg" /><br /></a></p>
<p>Visai šalia sensoriaus yra nemažai pelės dugno ploto užimantis „blynas“ - 5 g svarelis, kurį, esant reikalui, jeigu pelė atrodo per lengva, galima pasikeisti į vieną iš kitų trijų svarelių, o jei norisi kuo lengvesnės pelės - išimti visai. Svarelių išėmimui užtenka paspausti mygtuką šalia jo angos, ir svarelis tiesiog iššoks iš pelės.</p>
<p>Kiek aukščiau randame jau minėtą, gana neįprastą elementą - Tracking Control Unit kalibravimo sensorių. Pasak gamintojo, kalibruojant atsižvelgiama į paviršiaus, ant kurio yra pelė, spalvą, tekstūrą, reljefą ir atspindėjimo savybes. Pelės kraštuose yra keturios slydimą palengvinančios pagalvėlės. Užmetus akį atrodo, kad jos gana nelygios, tačiau pelė, nesvarbu, ar tai būtų kilimėlis, ar plikas stalo paviršius, slysta puikiai.</p>
<p><a class="ns" href="http://svarke.technews.lt/Kone/14.jpg">
<div class="imgright"><img src=" http://svarke.technews.lt/Kone/s/14.jpg" border="1" /></div>
<p></a><a class="ns" href="http://svarke.technews.lt/Kone/15.jpg"><br /><img src=" http://svarke.technews.lt/Kone/s/15.jpg" /><br /></a><br />
<br /><a class="ns" href="http://svarke.technews.lt/Kone/16.jpg"><br /><img src=" http://svarke.technews.lt/Kone/s/16.jpg" /><br /></a></p>
<p>Pelė, kaip jau supratote, skirta tik dešniarankiams. Gamintojas išties pasistengė, kad ja naudotis būtų patogu. Pelę malonu valdyti tiek apėmus ją visa plaštaka, tiek ir suėmus pirštų galais. <i>Kone</i> neslysta iš delno, nykštys išlieka patogioje padėtyje, o pagrindinius mygtukus spausti beveik vienodai lengva ir prie pat jų krašto ir kiek toliau. Tiek ergonomikos, tiek ir pagaminimo kokybės atžvilgiu Kone palieka puikų įspūdį. Mano rankai ji pasirodė labai tinkama.</p>
<p><b>Programinė įranga</b></p>
<p>Tik prijungus pelę prie kompiuterio USB lizdo ją galima naudoti kaip bet kokią įprastinę pelę pasitenkinant bendrosiomis funkcijomis. Tačiau tik įrašius tvarkykles ir programinę įrangą galima išnaudoti visas pelės konfigūravimo funkcijas. Instaliavimo vedlys paprastas ir aiškus, o programinė įranga bandant be problemų veikė tiek 32, tiek ir 64 bitų Windows Vista operacinėje sistemoje.</p>
<p><img src="http://svarke.technews.lt/Kone/kone1.png" /></p>
<p>Tik instaliavus pelę, šalia laikrodžio ekrano kampe atsiranda <i>Roccat</i> ikona, kurią spustelėjus iššoka nustatymų langas su penkiomis pagrindinėmis skiltimis: pagrindinių nustatymų, spalvų nustatymų, išplėstinių nustatymų, programinės įrangos atnaujinimo bei pagalbos. Pirmoje skiltyje galima pasirinkti pelės jautrumo, DPI  nustatymus, slinkties ratuko jautrumą ar dvigubo kairiojo mygtuko paspaudimo greitį. Viena labiausiai man patinkančių funkcijų čia yra visiška laisvė pelės mygtukų konfigūravimui. Įprastai, papildomi mygtukai kairiajame šone atliks "back" ir "forward" mygtukų funkcijas interneto naršyklėje ar "Windows Explorer" programoje, virš ratuko esantis mygtukas veiks kaip Windows mygtukas klaviatūroje, o žemiau esantys "+" ir "-" atitinkamai didins arba mažins DPI jautrumą. Standartinis funkcijų sąrašas nėra labai platus, tačiau čia randame galimybę priskirti pelės mygtukams konkretaus klaviatūros mygtuko funkciją, taip pat yra galimybė kiekvieną papildomą mygtuką apskritai išjungti, nors netyčia užkliudyti kurį nors papildomą mygtuką žaidžiant ir nėra lengva. Tiek šiems mygtukams, tiek ir ratukui galima priskirti praktiškai bet kokią klavišų kombinaciją. Kuriam nors pelės mygtukui parinkus funkciją "Assign Macro", atsiveria programos langas, kuriame galima įrašyti bet kokią norimą kelių klavišų kombinaciją.</p>
<p><img src="http://svarke.technews.lt/Kone/kone2.png" /></p>
<p>Spalvų nustatymų skiltyje vartotojui taip pat palikta visiška laisvė valdyti penkis daugiaspalvius šviesos diodus. Kiekvienam iš jų atskirai galima parinkti vieną iš 38 atspalvių arba visiškai išjungti, jeigu šviečianti pelė jums ne prie širdies. Jei netyčia užkluptų kalėdinė nuotaika, <i>Roccat</i> netgi parengė galimybę, šviesos diodams mirksėti keliais nustatymais. Visi jie, išskyrus vieną, veikia be puikiai. Tik nustačius "pulsuojančių" šviesų režimą LED'ai kažkodėl tiesiog mirksėjo, o ne pulsavo.</p>
<p><img src="http://svarke.technews.lt/Kone/kone3.png" /></p>
<p>"Advanced settings“ nustatymų skiltyje randame daugiau su pelės valdymu susijusių nustatymų. Čia galima atskirai valdyti jautrumą vertikalia bei horizontalia kryptimis, pasirinkti vieną iš trijų 125, 500 arba 1000 Hz pelės informacijos kompiuteriui siuntimo dažnių (Polling Rate), Windows nustatymuose esantį pelės kursoriaus greitį. Įdomi funkcija šioje skiltyje yra "TCU" (Tracking Control Unit). Kaip minėjau ankstesniame apžvalgos skyriuje, Roccat Kone turi įmontuotą sensorių, skirtą sukalbibruoti pelę priklausomai nuo paviršiaus, ant kurios ji yra. Įjungus šį nustatymą ir palaikius pelę 5 sekundes nejudinamą, pelė automatiškai prisitaiko prie paviršiaus. Visus trijų anksčiau minėtų skilčių nustatymus galima išsaugoti kaip atskirus profilius, kurie bus saugomi pačios pelės Flash atmintyje.</p>
<p><img src="http://svarke.technews.lt/Kone/kone4.png" /></p>
<p><img src="http://svarke.technews.lt/Kone/kone5.png" /></p>
<p>Likusios dvi skiltys skirtos kompiuterio tvarkyklių ir programinės įrangos atnaujinimui ir informacijai, kur kreiptis, jeigu iškiltų klausimų ar problemų su produktu.</p>
<p>Didelėmis sąnaudomis konfigūravimo programa nepasižymi. Veikdama fone ji naudoja tik ~2 MB darbinės atminties, o paleidus konfigūracijos langą sąnaudos padidėja iki ~17 MB. Visų bandymų metu programinė įranga veikė be sutrikimų.</p>
<p><b>Bandymai</b></p>
<p>Su Kone praleidau gana nemažai laiko. Spėjau ir FEAR2 pereiti, ir vieną kitą diagramą su Excel padaryti, ir tiesiog po internetą panaršyti. Kasdienėse užduotyse visos pelės galimybės neatsiskleidžia. Be abejo, dėl patogios formos pelę patogu laikyti rankoje, o pelės žymeklis nešokinėja kur nereikia, ką tikrai gali pelė, galime įsitikinti tik naudodami ją žaidime. Žaidžiant FEAR 2 1600x1200 rezoliucijoje man visiškai pakako 1600 DPI gebos. Žaidžiant taikiklis krypo ten, kur norėjau, o pelė kilimėliu slydo lengvai.</p>
<p>Taip pat išmėginau ją ir ant pliko, pakankamai grublėto stalo paviršiaus, kur rezultatai buvo taip pat malonūs. Tiesa, žaidime atliekant staigius judesius apsisukant, kiek atkėlus pelę nuo stalo paviršiaus, vaizdas kiek sudrebėdavo.</p>
<p>Toliau išmėginau TCU pelės kalibravimo galimybes. Tiesą sakant, naudojant kilimėlį, nepastebėjau jokio skirtumo pelės elgsenoje tarp sukalibruotos ir nesukalibruotos pelės. Visgi pabandžius pelę pritaikyti stalui, minėti sudrebėjimai žaidime pastebimai sumažėjo. Taigi TCU veikia, tačiau kažin ar daug kam ši funkcija bus tokia svarbi. Skirtumo tarp sukalibruotos ir nesukalibruotos pelės ant kilimėlio nepastebėjau ir manau, kad nesu toks vienas. Kalbant apie pelės darbą ant stalo, abejoju, ar daug kas įsigijęs <i>Kone</i> galėtų nepasirūpinti ir padoriu kilimėliu jai.</p>
<p>Galiausiai išmėginau, ar <i>Kone</i> tikrai sugeba siųsti duomenis kompiuteriui 1000 kartų per sekundę, t.y. ar jos "Polling rate" siekia 1000 Hz. Tam panaudota paprasta, žaidėjams greičiausia žinoma programėle <i>Direct Input mouse rate</i>. Maksimalus atnaujinimo dažnis, pagal programos parodymus - 1045 Hz. O tai visiškai atitinka gamintojo deklaruojamą dydį.</p>
<p><b>Išvados</b></p>
<p>Žaidimų pelių rinkoje yra gausu. Ypač iš skambius vardus turinčių kompanijų, kaip <i>Razer</i> ar <i>Logitech</i>. Ar gali <i>Roccat Kone</i> būti vertas varžovas šių kompanijų gaminiams? Tikrai taip. <i>Kone</i> turi visas tam reikalingas savybes: patogią formą ir gerą mygtukų išdėstymą, tvirtą korpusą tikslų sensorių, kokybiškas tvarkykles ir, kas svarbiausia, realiai puikiai susidoroja su žaidimais. <i>Kone</i> kaina Lietuvoje siekia apie 250 litų, kas yra gana nemažai, tačiau ne ką daugiau už vis dar gerai vertinamą, tačiau jau nemažai nugyvenusią <i>Razer DeathAdder</i> ar panašias geimerių peles, o taip pat kur kas mažiau nei tokie techniko stebuklai, kaip <i>Razer Mamba</i>. <i>Kone</i> kainą gamintojas veikiausiai galėjo dar sumažinti atsisakydamas TCU sensoriaus ir krūvos spalvotų šviesos diodų, tačiau galbūt be šių elementų <i>Kone</i> taip neišsiskirtų iš kitų pelių. Bet kokiu atveju, <i>Roccat Kone</i> tikrai nenuvilia. Šiam gaminius skiriamas "Technews renkasi" apdovanojimas.</p>
<p><img src="http://www.technews.lt/upl/Failai/renkasi.png" /></p>
<p></p>
