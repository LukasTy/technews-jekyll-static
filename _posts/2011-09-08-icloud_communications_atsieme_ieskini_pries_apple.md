---
layout: post
status: publish
published: true
title: "„iCloud Communications“ atsiėmė ieškinį prieš „Apple“"
author:
  display_name: LaurynasCe
  login: LaurynasCe
  email: LaurynasCe@gmail.com
  url: ''
author_login: LaurynasCe
author_email: LaurynasCe@gmail.com
wordpress_id: 5927
wordpress_url: http://localhost/site/new/icloud_communications_atsieme_ieskini_pries_apple/
date: '2011-09-08 00:54:28 +0300'
date_gmt: '2011-09-08 00:54:28 +0300'
categories:
- Naujienos
---
<p>VoIP paslaugų tiekėjo „iCloud Communications“ vardas išpopuliarėjo tik prieš porą mėnesių. Bendrovė patraukė visuomenės dėmesį pradėjusi bylinėtis su niekuo kitu, kaip ta pačia „Apple“ kompanija.</p>
<p>Bendrovė pateikė ieškinį „Apple“ dėl to, kad šioji pažeidžia teises į bendrovės pavadinime figūruojantį žodį „iCloud“, kuriuo buvo pavadinta „Apple“ sukurta duomenų saugojimo paslauga. Matyt, „Apple“ atsikirto ir „iCloud Communications“ persivadino „PhoenixSoft/Clear Digital Communications“ vardu, teigia „ArsTechnica“ bei „Engadget“. Kompanija pavadinimą pakeitė prieš mėnesį ir apie tai pranešė „Facebook“ žinute, kuri veikiausiai pastebėta buvo tik dabar.</p>
<p>Negana to, kompanija pateikė prašymą JAV apygardos teismui dėl savanoriško ieškinio atsiėmimo. Ieškinys buvo atsiimtas be galimybės jį pateikti iš naujo. Bendrovė pakeitė savo domeną, o įvedus senąjį „geticloud.com“ adresą rodomas „svetainė pasirodys jau greitai“ užrašas. Galima manyti, jog „Apple“ pirmoji užėmė „iCloud“ prekinį ženklą ir tai turėjo įtakos ieškinio atsiėmimui, o gal tiesiog davė svarų atsaką lengvai išpopuliarėti bei pasipelnyti bandžiusiai bendrovei.</p>
