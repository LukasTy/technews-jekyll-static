---
layout: post
status: publish
published: true
title: Acer Timeline - konkurentas Apple Macbook Air?
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3403
wordpress_url: http://localhost/site/new/acer_timeline__konkurentas_apple_macbook_air/
date: '2009-04-10 12:34:22 +0300'
date_gmt: '2009-04-10 12:34:22 +0300'
categories:
- Naujienos
---
<p>Panašu, kad <i>Acer</i> yra nusiteikusi užversti vartotojus savo naujais gaminiais ir toliau tai tęsia pristatydama <a class="ns" href="http://www.acer.com/timeline/"><i>Timeline</i> serijos</a> nešiojamuosius, kurie, sprendžiant iš savybių, konkuruos su tokiais rinkos žaidėjais, kaip <i>Lenovo ThinkPad X301 </i> arba <i>MacBook Air</i> iš <i>Apple</i>. Seriją sudarys trys skirtingų įstrižainių ekranus – 13,3, 14 ir 15,6 colio – turintys nešiojamieji, kurių storis skirtingose vietose sieks 2,3 – 3 cm. Be abejo, <i>Acer</i> palieka galimybę keisti kai kurias specifikacijas, kaip kietojo disko ar operatyviosios atminties talpą. </p>
<p><img src="http://akuba.technews.lt/Acer_timeline_1.jpg" /></p>
<p><i>Timeline</i> serijos nešiojamuose bus naudojamas <i>Intel GS45 Express</i> lustų rinkinys ir <i>Intel Core 2 Duo ULV SU9400</i> arba <i>Intel Core 2 Solo ULV SU3500</i> procesorius. Taip pat turime neatmesti tikimybės, kad ši serija bus viena pirmųjų pardavinėjamų su <i>Intel CULV</i> (angl. <i>Consumer Ultra Low Voltage</i>) procesoriumi, kuris kol kas tėra koncepcinis modelis. Visuose modeliuose bus naudojama dviejų kanalų DDR3 darbinė atmintis, kurios bendra talpa sieks 4 – 8 GB. Galima bus rinktis komplektacijas su 160/250/320/500 GB, o ateityje ir didesniu, kietuoju disku arba 80 GB SSD atmintine.</p>
<p><img src="http://akuba.technews.lt/Acer_timeline_2.jpg" /></p>
<p>Visi ekranai veiks 1366 x 768 raiška ir turės 16:9 kraštinių santykį bei LED apšvietimą. Vaizdas pastaruosiuose bus rodomas po apdorojimo <i>Intel 4500MHD</i> posistemyje. <i>Acer</i> taip pat pateikia duomenis, kad brangiausiuose modeliuose prie interneto galėsime jungtis naudodami ne tik WiFi ar Ethernet, tačiau ir WiMax modulį. Kompiuterio kraštuose rasime penkių kortelių tipų (SD, MMC, MS, MS PRO, xD) skaitytuvą, tris USB (15,6 colio modelyje – 4), HDMI, VGA jungtis bei garso įvesties/išvesties lizdus.  </p>
<p><img src="http://akuba.technews.lt/Acer_timeline_3.jpg" /></p>
<p>13,3, 14 ir 15,6 colio įstrižainės ekranus turinčių modelių svoris kartu su šešių celių baterija, atitinkamai, sieks 1,6, 1,9 ir 2,4 kg. Pasak <i>Acer</i>, naudojant tokį akumuliatorių vartotojas kompiuteriu nepertraukiamai galės naudotis net iki 10 valandų. Visuose modeliuose bus diegiama <i>Windows Vista Home Premium</i> operacinė sistema. Džiugu, kad pradinės kainos toli gražu neprimena <i>Air</i> ar <i>X301</i>- pigiausias 13,3 colio modelis su 1,4 GHz taktinio dažnio <i>Core 2 Solo</i> procesoriumi kainuos 699 JAV  dolerius, o 15,6 colio – 899 tos pačios valiutos vienetus.</p>
