---
layout: post
status: publish
published: true
title: ION 2 grafinis lustas debiutuos kitame ketvirtyje
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4394
wordpress_url: http://localhost/site/new/ion_2_grafinis_lustas_debiutuos_kitame_ketvirtyje/
date: '2009-12-18 19:25:42 +0200'
date_gmt: '2009-12-18 19:25:42 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:hMXc8bcK43ENTM:http://x86forum.com/wp-content/uploads/2009/07/nvidia-ion21.jpg"  /></div>
<p>Kaip pranešama, nVidia ruošiasi naujos kartos Intel Atom procesorių pasirodymui ir žada pristatyti savo grafinį lustą. Fudzilla rašo, kad nVidia kalbėjo apie ION 2 išleidimo datą gana oficialiai šią savaitę vykusioje konferencijoje ir sakė, jog naujojo produkto išleidimas yra numatytas artėjančiam ketvirčiui.</p>
<p>Mes galime tikėtis ION 2 demonstracijos artėjančioje CES (angl. Consumer Electronics Show) parodoje, tačiau nVidia teigia, kad čia ji produktą pristatyti mažmeniniai rinkai nežada. Tiesa, didžiausi kompanijos partneriai, tai yra Asus, HP, Lenovo ir MSI sako esantys labai patenkinti originaliosios ION platformos pardavimais, tad paprašė kompanijos nVidia nukelti naujos platformos išleidimą nuo 2009 metų galo į 2010 metų pirmąjį ketvirtį.</p>
<p>Fudzilla taip pat aptaria technines sistemos specifikacijas, kurias gavo iš anonimiško šaltinio. Neva ION 2 turės 32 ar daugiau „stream“ procesorių – bemaž dvigubai daugiau, nei originaliosios ION platformos vaizdo posistemis. Taivano gamintojai taip pat kalba, kad ION 2 bus daugiau diskretinio GPU tipo nei originalusis ION, kuris iš tiesų siūlė „viskas viename“ variantą. Tai akivaizdus sprendimas, nes naujos kartos Intel Atom procesoriai savyje turės ne tik atminties kontrolerį, bet ir integruotą grafiką.</p>
<p>Tie patys Taivano šaltiniai sako, jog nVidia jau gavo didelį ION 2 grafinio procesoriaus užsakymą iš kompanijos Acer, o ši trečiajame šių metų ketvirtyje tapo antra pagal dydį kompanija pasaulyje parduodanti asmeninius kompiuterius. Acer taip pat atitenka didžioji dalis rinkos internetinių nešiojamųjų ir pigių stalinių kompiuterių rinkose.<br /></p>
