---
layout: post
status: publish
published: true
title: Sunbeamtech Core-Contact Freezer apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 151
wordpress_url: http://localhost/site/new/sunbeamtech_core-contact_freezer_apzvalga/
date: '2009-01-24 01:18:22 +0200'
date_gmt: '2009-01-24 01:18:22 +0200'
categories:
- Aušinimas
- Apžvalgos
---
<p>Mūsų rankose – dar vienas aušinimo sferos produktas, tiksliau tariant <i>Sunbeamtech</i> aušintuvas procesoriams vardu <i>Core-Contact</i> <i>Freezer</i>. Besidomintys šia niša, turėtų žinoti, kad šis produktas, kaip ir ankščiau apžvelgti <i>Xigmatek</i> aušintuvai, naudoja tiesiogiai su procesoriaus pagrindu besiliečiančių šiluminių vamzdelių technologiją, kuri dar žinoma kaip <i>IHS</i> (angl. <i>Integrated Heat Surface</i>), <i>DHT</i> (angl. <i>Direct Heatpipe Touch</i>) arba <i>HDT</i>(angl. <i>Heatpipe Direct Touch</i>) <i>Xigmatek </i> atveju.</p>
<p><a class="ns" href="http://www.sunbeamtech.com/PRODUCTS/cooler/Core-ContactFreezer.html"><i>IHS</i> technologiją naudojantis <i>Sunbeamtech</i> produktas</a> yra dar vienas iš daugybės naudojančių 12 cm ventiliatorių ir <i>tower</i> tipo formą turinčių aušintuvų. Tiesiog iš gausybės rago pasipylusių tokio tipo aušintuvų, galima spręsti, kad nė viena kompanija neturi <i>HDT</i>technologijos patento. Būtent dėl šios priežasties galima rinktis iš didelio būrio tokio tipo produktų. Šiandien įsitikinsite, ar <i>Sunbeamtech</i> <i>Core-Contact</i> <i>Freezer</i> yra pakankamai rimtas varžovas savo tiesioginiams konkurentams.</p>
<p><b><i>Turinys: </i></b><br />
<br /><b>Apie <i>Sunbeamtech</i></b><br />
<br /><b>Pakuotė ir komplektacija</b><br />
<br /><b>Specifikacijos</b><br />
<br /><b>Radiatoriaus ir ventiliatoriaus konstrukcija</b><br />
<br /><b>Montavimas</b><br />
<br /><b>Testų metodai</b><br />
<br /><b>Testų rezultatai</b><br />
<br /><b>Išvados</b></p>
<p><b>Apie <i>Sunbeamtech</i></b></p>
<p><i>Sunbeamtech</i> kompanija buvo įkurta 2000-iais metais Kinijoje ir savo verslą pradėjo kaip <i>CCFL</i> lempų gamintoja. Dabar kompanija gamina kompiuterių korpusus, maitinimo blokus, aušintuvus panašią produkciją. Turbūt geriau pažįstamas vardas yra <i>Tuniq</i>, po kuriuo slepiasi tokie produktai, kaip <i>TX-2</i> termopasta, ar <i>Tower 120</i> aušintuvas. Šiuo metu apžvalgų svetainėse turbūt dažniausiai linksniuojamas <i>Ensemble </i> maitinimo bloko vardas.</p>
<p><b>Pakuotė ir komplektacija</b></p>
<p>Testams iš gamintojo aušintuvas atkeliavo <i>DHL</i> tarnyba, tačiau nebuvo įpakuotas į papildomą dėžutę. Transportavimo metu dėžutė buvo šiek tiek apdaužyta, tačiau jos vidus nenukentėjo. Kadangi ant jos buvo užklijuoti siuntimo lipdukais, norėdamas parodyti kaip iš išorės turėtų atrodyti galutiniam vartotojui skirta pakuotė. Priekinėje dalyje pirkėjas  matys aušintuvo nuotrauką, gamintojo logotipą ir aprašomas aušintuvo technologijas.</p>
<p><a class="ns" href="http://akuba.technews.lt/Sunbeam_Core_Contact/4.jpg">
<div class="imgright"><img src="http://akuba.technews.lt/Sunbeam_Core_Contact/mazos/4.jpg" border="1" /></div>
<p></a><a class="ns" href="http://akuba.technews.lt/Sunbeam_Core_Contact/2.jpg"><br /><img src="http://akuba.technews.lt/Sunbeam_Core_Contact/mazos/2.jpg" /><br /></a></p>
<p>Pasukę dėžutę į dešinę pusę randame specifikacijų lentelę, o gale – plačiai aprašytas <i>Core-Contact</i><i>Freezer</i> radiatoriaus ir ventiliatoriaus savybes. Be to, čia patalpintas ir grafikas parodantis, kaip <i>Sunbeamtech</i> produktas pirmauja efektyvumu lyginant su standartiniu <i>Intel</i> aušintuvu. Paskutinėje likusioje sienelėje pamatysime tris aušintuvo ir vieną termopastos švirkšto nuotrauką. Pamiršau paminėti, kad aušintuvo dėžutė gali būti nešama laikant už plastmasinio laikiklio pakuotės viršuje. </p>
<p><a class="ns" href="http://akuba.technews.lt/Sunbeam_Core_Contact/3.jpg">
<div class="imgright"><img src="http://akuba.technews.lt/Sunbeam_Core_Contact/mazos/3.jpg" border="1" /></div>
<p></a><a class="ns" href="http://akuba.technews.lt/Sunbeam_Core_Contact/1.jpg"><br /><img src="http://akuba.technews.lt/Sunbeam_Core_Contact/mazos/1.jpg" /><br /></a></p>
<p>Atidarę dėžutę rasime radiatorių, ventiliatorių, <i>TX-2</i> termopastos tūbelę, ventiliatoriaus apsukų reguliatorių, varžtą jam prisukti prie korpuso, montavimo elementą <i>Intel</i> <i>LGA775</i> sistemai, keturis spaustukus jai tvirtinti, vartotojo instrukciją ir dvi vielutes ventiliatoriaus montavimui. Pakuotė tikrai nėra išskirtinė, o jos turinys ir netgi vartotojo instrukcija labai primena <i>NorthQ</i> produktus.</p>
<p><a class="ns" href="http://akuba.technews.lt/Sunbeam_Core_Contact/5.jpg">
<div class="imgright"><img src="http://akuba.technews.lt/Sunbeam_Core_Contact/mazos/5.jpg" border="1" /></div>
<p></a><a class="ns" href="http://akuba.technews.lt/Sunbeam_Core_Contact/6.jpg"><br /><img src="http://akuba.technews.lt/Sunbeam_Core_Contact/mazos/6.jpg" /><br /></a></p>
<p><b>Specifikacijos</b></p>
<p><img src="http://akuba.technews.lt/Sunbeam_Core_Contact/specifikacijos.png" /></p>
<p>Gamintojas prie triukšmo lygio skilties nepateikė, kokiais matavimo vienetais yra matuojama.</p>
<p>Daugiau informacijos rasite gamintojo <a class="ns" href="http://www.sunbeamtech.com/PRODUCTS/cooler/Core-ContactFreezer.html">puslapyje</a></p>
<p><b>Radiatoriaus ir ventiliatoriaus konstrukcija</b></p>
<p>Vos tik išėmus aušintuvą iš pakuotės pastebimas jo dydis. Kitaip nei dauguma <i>tower</i> tipo konkurentų, <i>Sunbeamtech</i> <i>Core-Contact</i><i>Freezer</i> yra labai platus į visas puses. Dėl to jis atrodo kur kas stambesnis už savo konkurentus, ir bent man asmeniškai, kur kas mažiau labiau tinkantis naudoti atvirose sistemose, ar korpusuose su langeliu. Žinoma, čia kiekvieno asmeninis skonis – apžvalgoje nerinksime patraukliausiai atrodančio aušintuvo.</p>
<p><a class="ns" href="http://akuba.technews.lt/Sunbeam_Core_Contact/7.jpg">
<div class="imgright"><img src="http://akuba.technews.lt/Sunbeam_Core_Contact/mazos/7.jpg" border="1" /></div>
<p></a><a class="ns" href="http://akuba.technews.lt/Sunbeam_Core_Contact/8.jpg"><br /><img src="http://akuba.technews.lt/Sunbeam_Core_Contact/mazos/8.jpg" /><br /></a></p>
<p>Be abejo, labiausiai akcentuojama aušintuvo savybė yra tiesiogiai su procesoriaus paviršiumi besiliečiantys šiluminiai vamzdeliai. Jie, kaip jau įprasta, yra pagaminti iš vario ir keturiese sudaro U formą. Kalbant apie pačią <i>DHT</i>, <i>HDT</i> ar <i>IHS</i> technologiją (visa tai yra vienas ir tas pats) reikia pasakyti, kad <i>Technews</i> skaitytojams ji yra puikiai pažįstama, ir apie ją plačiai pasakoti nebereikia. Užtenka paminėti, kad kitaip nei daugumoje aušintuvų, karštis nuo procesoriaus yra tiesiogiai perimamas į šiluminius vamzdelius, t.y. nėra papildomo, tarpininko vaidmenį atliekančio pagrindo.</p>
<p><a class="ns" href="http://akuba.technews.lt/Sunbeam_Core_Contact/9.jpg">
<div class="imgright"><img src="http://akuba.technews.lt/Sunbeam_Core_Contact/mazos/9.jpg" border="1" /></div>
<p></a><a class="ns" href="http://akuba.technews.lt/Sunbeam_Core_Contact/10.jpg"><br /><img src="http://akuba.technews.lt/Sunbeam_Core_Contact/mazos/10.jpg" /><br /></a></p>
<p>Norint kuo efektyviau šalinti karšti nuo procesoriaus reikia kuo lygesnio pagrindo. Nors ir <i>Core-Contact</i><i>Freezer</i> neturi veidrodį primenančio šlifavimo, tačiau nelygumus turėtų kompensuoti užtepta termopasta ir pati <i>IHS</i> technologija. Beje, paviršius čia visgi lygesnis nei tiesioginių konkurentų iš <i>Xigmatek</i> kompanijos ir kaip šios nišos produktui yra tikrai pagirtinas.</p>
<p><a class="ns" href="http://akuba.technews.lt/Sunbeam_Core_Contact/11.jpg">
<div class="imgright"><img src="http://akuba.technews.lt/Sunbeam_Core_Contact/mazos/11.jpg" border="1" /></div>
<p></a><a class="ns" href="http://akuba.technews.lt/Sunbeam_Core_Contact/12.jpg"><br /><img src="http://akuba.technews.lt/Sunbeam_Core_Contact/mazos/12.jpg" /><br /></a></p>
<p>Aušintuve iš viso naudojama 51 aliuminio plokštelė, per kurią eina jau minėti keturi „heatpipe“ vamzdeliai. Pačios plokštelės, nėra tobulos stačiakampio formos. Šonuose jos yra „išpjautos“, toje pusėje, kur dedamas ventiliatorius – irgi išlenktos į vidų, o priekinėje dalyje – išlenktos į išorę. Aušintuvo be ventiliatoriaus aukštis siekia 155, plotis – 125, o storis – 104 milimetrus. Radiatorius sveria 590 gramų.</p>
<p><a class="ns" href="http://akuba.technews.lt/Sunbeam_Core_Contact/13.jpg">
<div class="imgright"><img src="http://akuba.technews.lt/Sunbeam_Core_Contact/mazos/13.jpg" border="1" /></div>
<p></a><a class="ns" href="http://akuba.technews.lt/Sunbeam_Core_Contact/14.jpg"><br /><img src="http://akuba.technews.lt/Sunbeam_Core_Contact/mazos/14.jpg" /><br /></a></p>
<p>Ventiliatorius komplektuojamas kartu su aušintuvu niekuo neišsiskiria. Jis yra juodos spalvos ir neturi jokių LED lempučių ar sparnų įpjovimų, ką matėme <i>NF-P12</i> ventiliatoriuje. 90,65 CFM oro srautas gali būti sukeliamas sukantis 2000 aps./min sparta, o padedant reguliatoriui apsukos gali būti sumažintos iki 1000 per vieną minutę.</p>
<p><a class="ns" href="http://akuba.technews.lt/Sunbeam_Core_Contact/15.jpg">
<div class="imgright"><img src="http://akuba.technews.lt/Sunbeam_Core_Contact/mazos/15.jpg" border="1" /></div>
<p></a><a class="ns" href="http://akuba.technews.lt/Sunbeam_Core_Contact/16.jpg"><br /><img src="http://akuba.technews.lt/Sunbeam_Core_Contact/mazos/16.jpg" /><br /></a></p>
<p><b>Montavimas</b></p>
<p>Jau minėtas panašumas į <i>NorthQ</i> aušintuvus dar labiau atsiskleidžia pradedant montuoti aušintuvą. Kaip bebūtų gaila – blogąja puse. Vos išimtas iš pakuotės aušintuvas gali būti naudojamas <i>AM2</i> sistemoje, tačiau tenka išryškinti žodi „gali“. Kitų apžvalgininkų patirtis rodo, kad aušintuvo su <i>AM2</i> sistema naudoti praktiškai neįmanoma – laikiklių niekaip nepavyksta sumontuoti ant kai kurių motininių – jie lizdo tiesio nepasiekia.</p>
<p><a class="ns" href="http://akuba.technews.lt/Sunbeam_Core_Contact/17.jpg">
<div class="imgright"><img src="http://akuba.technews.lt/Sunbeam_Core_Contact/mazos/17.jpg" border="1" /></div>
<p></a><a class="ns" href="http://akuba.technews.lt/Sunbeam_Core_Contact/18.jpg"><br /><img src="http://akuba.technews.lt/Sunbeam_Core_Contact/mazos/18.jpg" /><br /></a></p>
<p>Situacija su <i>Intel</i> <i>LGA775</i> lizdu ne tokia tragiška, tačiau toli gražu ne pasakiška. Komplekte yra pridedamas <i>push in</i> tipo montavimo elementas, kurį reikia pritvirtinti prie motininės plokštės. Beje, atkreipkite dėmesį, kad tai ne <i>push-pin</i>, o <i>push in</i> būdas, todėl nuimti aušintuvą bus kur kas sudėtingiau. Iš pradžių bandžiau <i>Core-Contact</i><i> Freezer</i> sumontuoti neišimdamas motininės plokštės iš korpuso, tačiau galiausiai tai teko padaryti, nes tvirtinimui labai trukdė maitinimo blokas ir lustų rinkinio radiatorius.</p>
<p><a class="ns" href="http://akuba.technews.lt/Sunbeam_Core_Contact/19.jpg">
<div class="imgright"><img src="http://akuba.technews.lt/Sunbeam_Core_Contact/mazos/19.jpg" border="1" /></div>
<p></a><a class="ns" href="http://akuba.technews.lt/Sunbeam_Core_Contact/20.jpg"><br /><img src="http://akuba.technews.lt/Sunbeam_Core_Contact/mazos/20.jpg" /><br /></a></p>
<p>Sisteminę plokštę išėmus iš korpuso užduotis pritvirtinti radiatorių iškart palengvėjo. Vos uždėjus pastarąjį elementą buvo galima prikabinti ir 12 cm ventiliatorių. Tam naudojau komplekte rastas vielutes, kurios jau yra įprastas būdas. Turbūt su didžiausiomis bėdomis susidūriau išiminėdamas aušintuvą iš sistemos. Itin sudėtinga buvo ne tik nuimti patį radiatorių, tačiau ir <i>push in</i> elementą. Tam vėl prireikė išimti pagrindinę plokštę iš korpuso ir netgi panaudoti reples laikikliams suspausti.</p>
<p><b>Testų metodai</b></p>
<p>Testams buvo naudojama ta pati sistema, kaip įprasta, komplektaciją matote lentelėje. Kaip visada rezultatams jokios įtakos neturėjo jokie pašaliniai veiksniai. Visuose testuose naudojama <i>NT-H1</i> pasta, ji keičiama po kiekvieno bandymo. Testuojama buvo kambario temperatūroje – maždaug 21 laipsnis paga Celsijų. Korpusas viso testavimo metu buvo atidarytas. Palyginimui buvo pasitelkti <i>Xigmatek S1283</i>, <i>Xigmatek 1284 Achilles</i> bei <i>ZEROtherm FZ120</i> aušintuvai. </p>
<p><img src="http://akuba.technews.lt/Sunbeam_Core_Contact/komplektacija.png" /></p>
<p>Procesoriaus apkrovimui naudota <i>Prime 95v 25.3</i>, o temperatūrų nustatymui <i>RealTemp 2.60</i> programa. Norėdami didesnių skirtumų tarp aušintuvų šiek tiek labiau pakepinome procesorių, jis veikė 2333 ir 3003 MHz dažniais, tačiau antruoju atveju įtampa buvo pakelta iki 1,5 V. Laukimo būsenos testų metu procesorius buvo neapkrautas 15 min, o apkrovos metu, pilnai apkrautas tiek pat laiko.</p>
<p><b>Testų rezultatai</b></p>
<p><img src="http://akuba.technews.lt/Sunbeam_Core_Contact/results.png" /></p>
<p><i>Sunbeam Core-Contact</i> veikiantis minimaliomis apsukomis sugeba prilygti geriausią efektyvumą iki šiol turėjusiam <i>ZEROtherm FZ-120</i> ir pralenkti tą pačią tiesioginio šiluminių vamzdelių lietimosi technologiją naudojančius <i>Xigmatek</i> analogus. Ventiliatoriui besisukant maksimaliomis apsukomis, artimiausią konkurentą šiandien apžvelgiamas aušintuvas lenkia 2-3 laipsniais, o <i>Xigmatek S1283</i> – net 3-8 laipsniais pagal celsijų.</p>
<p><img src="http://akuba.technews.lt/Sunbeam_Core_Contact/noise.png" /></p>
<p>Maksimaliomis apsukomis besisukantis ventiliatorius sukelia pakankamai nemažą triukšmą, tačiau naudojant pridedamą valdiklį galima apsukas sumažinti iki minimumo, o tokiu atveju aušintuvas veikia netgi tyliau nei konkurentai.</p>
<p><b>Išvados</b></p>
<p>Aušinimo efektyvumas – tai aspektas, kurį <i>Sunbeamtech</i> <i>Core-Contact</i> <i>Freezer</i> išpildo tiesiog neįtikėtinai. Didžiule persvara aplenkti iki šiol efektyviausi aušintuvai rodo, kokį spartinimo potencialą šis aušintuvas gali suteikti. Triukšmo lygis taip nėra didelis, beje, jį galima reguliuoti komplektuojamu reguliatoriumi. Didžiausia problema yra itin nepatogus montavimo elementas, nuo kurio aušintuvą nuimti net sunkiau, nei uždėti. Kaina yra pakankamai patraukli – ji prasideda nuo maždaug 35 JAV dolerių.</p>
<p><img src="http://www.technews.lt/upl/Failai/renkasi.png" /></p>
<p>Autorius: <a class="ns" href="http://www.technews.lt/user/1">Wicked Akuba</a><br /></p>
