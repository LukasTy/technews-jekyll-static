---
layout: post
status: publish
published: true
title: NorthQ NQ-3392 FlexQ Copper apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 155
wordpress_url: http://localhost/site/new/northq_nq-3392_flexq_copper_apzvalga/
date: '2009-01-24 01:21:28 +0200'
date_gmt: '2009-01-24 01:21:28 +0200'
categories:
- Aušinimas
- Apžvalgos
---
<p>Šiandien išbandysime tokį produktą, kurį pats gamintojas vadina tinkančiu itin daug sričių. Pabandysime įsitikinti, ar tai tiesa ir rinkoje nesulaukėme dar vieno produkto, „tinkančio viskam, tačiau dorai nesugebančio nieko“. Šį kartą mūsų akys ir testavimo įrankiai nukreipti į dar vieną produktą iš <i>NorthQ</i> - <i>NQ-3392</i> <i>FlexQ</i> varinį aušintuvą. </p>
<p>Nors ir gamintojas rašo, kad produktas skirtas išskirtinai daugialypės terpės centrams, tačiau kartu leidžia jį naudoti ne tik su mažai kaistančiais procesoriais, tačiau ir vaizdo kortomis bei vidutinio lygio dviejų branduolių <i>Intel</i> ir <i>AMD</i> lustais. Ši <i>Combo</i> aušintuvą išbandysime su vaizdo plokšte, kuri dažniausiai įkaista iki didžiausių temperatūrų, o taip galėsime įsitikinti, ko šis „keli viename“ produktas yra vertas.</p>
<p><b>Turinys: </b><br />
<br /><b>Apie <i>NorthQ</i></b><br />
<br /><b>Pakuotė ir komplektacija</b><br />
<br /><b>Specifikacijos</b><br />
<br /><b>Radiatoriaus ir ventiliatoriaus konstrukcija</b><br />
<br /><b>Montavimas</b><br />
<br /><b>Testų metodai</b><br />
<br /><b>Testų rezultatai</b><br />
<br /><b>Išvados</b></p>
<p>Kompanija buvo įkurta 2002-iais metais, Danijos sostinėje Kopenhagoje. Pasak atstovų, ši bendrovė plečia savo veiklą kiekvieną dieną – praėjus metams nuo įkūrimo produktais jau buvo prekiaujama visoje Skandinavijoje ir Didžiojoje Britanijoje. Dar po metų <i>NorthQ</i> produktus oficialiai galėjo įsigyti vokiečiai, austrai ir šveicarai, o 2005-iais jau buvo 16 distributorių įvairiose Europos šalyse. O prieš du metus buvo parduotas pirmasis produktas vienoje didžiausių JAV rinkų. Kompanijos vizija yra labai įdomi – „Innovation Innovation Innovation“, pasak jos – naujovės yra svarbiausias ieškant naujų klientų ir išlaikant senuosius. </p>
<p>Pagal produktų skaičių galime spėti, kad pagrindinis pelno šaltinis yra maitinimo blokai. Būtent jų yra daugiausiai ir automatiškai jie sulaukia daugiausiai apžvalgų iš technikos portalų. Be PSU, kompanija gamina ir korpusus staliniams bei daugialypės terpės kompiuteriams, ventiliatorius, aušintuvus ir kelis kito tipo produktus.</p>
<p><b>Pakuotė ir komplektacija</b></p>
<p><i>NorthQ</i> <i>NQ-3392</i><i>FlexQ</i> pakuotė labai panaši į kolegos Dovydo <a class="ns" href="http://www.technews.lt/index.php?id=Kas&Id=2248">seniau apžvelgtą <i>NQ-3330WLA Gamer</i> aušintuvą</a>. Priekinėje dalyje matome gamintojo logotipą ir produkto vardą bei savybės, o apačioje galima apžiūrėti viršutinę <i>Combo</i> aušintuvo dalį. Kitoje pusėje randame instrukcijas, kaip įdiegti <i>FlexQ</i> į sistemas, kurios yra palaikomos, specifikacijų lentelę ir pro permatomą plastiką apžiūrėti aušintuvo pagrindą.</p>
<p><a class="ns" href="http://akuba.technews.lt/NorthQ_FlexQ/1.jpg">
<div class="imgright"><img src="http://akuba.technews.lt/NorthQ_FlexQ/mazos/1.jpg" border="1" /></div>
<p></a><a class="ns" href="http://akuba.technews.lt/NorthQ_FlexQ/2.jpg"><br /><img src="http://akuba.technews.lt/NorthQ_FlexQ/mazos/2.jpg" /><br /></a></p>
<p>Įpakavimas yra atidaromas labai paprastai, tačiau tai yra šioks toks minusas. Sutikime, kad dalis pirkėjų užsimanys apžiūrėti produktą iš arčiau, o todėl nusipirkus prekę išlieka galimybė nerasti vieno ar kito komponento. Pakuotė yra sutvirtinta spaustukais ir tiesiog atlenkiama.</p>
<p><a class="ns" href="http://akuba.technews.lt/NorthQ_FlexQ/3.jpg">
<div class="imgright"><img src="http://akuba.technews.lt/NorthQ_FlexQ/mazos/3.jpg" border="1" /></div>
<p></a><a class="ns" href="http://akuba.technews.lt/NorthQ_FlexQ/4.jpg"><br /><img src="http://akuba.technews.lt/NorthQ_FlexQ/mazos/4.jpg" /><br /></a></p>
<p>Iš išorės matomoje dalyje rasime aušintuvą, bei dalį montavimo elementų. Nuo jos atskirtoje vietoje kompanija įdėjo visus likus montavimo bei tvirtinimo elementus, mažus radiatoriukus vaizdo plokštės atminties lustų aušinimui, termopastos bei vartotojo instrukciją. Taip pat reikia nepamiršti ir ventiliatoriaus apsukų valdiklio.</p>
<p><a class="ns" href="http://akuba.technews.lt/NorthQ_FlexQ/5.jpg">
<div class="imgright"><img src="http://akuba.technews.lt/NorthQ_FlexQ/mazos/5.jpg" border="1" /></div>
<p></a><a class="ns" href="http://akuba.technews.lt/NorthQ_FlexQ/6.jpg"><br /><img src="http://akuba.technews.lt/NorthQ_FlexQ/mazos/6.jpg" /><br /></a></p>
<p><a class="ns" href="http://akuba.technews.lt/NorthQ_FlexQ/7.jpg">
<div class="imgright"><img src="http://akuba.technews.lt/NorthQ_FlexQ/mazos/7.jpg" border="1" /></div>
<p></a><a class="ns" href="http://akuba.technews.lt/NorthQ_FlexQ/8.jpg"><br /><img src="http://akuba.technews.lt/NorthQ_FlexQ/mazos/8.jpg" /><br /></a></p>
<p><b>Specifikacijos</b></p>
<p><img src=" http://akuba.technews.lt/NorthQ_FlexQ/specifikacijos.PNG" /></p>
<p><b>Radiatoriaus ir ventiliatoriaus konstrukcija</b></p>
<p>Esminė šio produkto savybė leidžianti tikėtis pakankamai neblogo našumo – varinis radiatorius. Pats aušintuvas yra tikrai mažas, labai primenantis ant vaizdo plokščių naudojamus apvalius <i>Zalman</i> analogus. Čia naudojamas vos 6 cm pločio ventiliatorius, todėl norint sukurti bent 25 CFM oro srautą, reikia priversti „feną“ suktis net 3400 aps./min greičiu. Tokiu greičiu besisukantis ventiliatorius gali imti kelti erzinantį aukštesnio nei įprasta dažnio triukšmą.</p>
<p><a class="ns" href="http://akuba.technews.lt/NorthQ_FlexQ/9.jpg">
<div class="imgright"><img src="http://akuba.technews.lt/NorthQ_FlexQ/mazos/9.jpg" border="1" /></div>
<p></a><a class="ns" href="http://akuba.technews.lt/NorthQ_FlexQ/10.jpg"><br /><img src="http://akuba.technews.lt/NorthQ_FlexQ/mazos/10.jpg" /><br /></a></p>
<p><i>FlexQ</i> turi 55 varines plokšteles, sudarančias du pusskritulius. Jos sudaro ir pagrindą, besiliečiantį su aušinamu lustu – plokštelės  viduryje yra supresuotos ir nušlifuotos. Beje, pagrindas yra pakankamai lygus, todėl tai neturėtų būti prasto aušinimo efektyvumo priežastis. Viena aušintuvo pusė yra mažesnė už kitą, tačiau kodėl kompanija taip pasielgė, tikrai neturiu žinių. Nors ir 250 g svoris atrodo labai nedidelis, lyginant su procesorių aušintuvais, kaip tokio dydžio produktui jis tikrai nėra mažas. Bet kokiu atveju, nepamirškime, kad tai varinis <i>FlexQ</i> variantas – aliumininis brolis sveria 169 gramus.</p>
<p><a class="ns" href="http://akuba.technews.lt/NorthQ_FlexQ/11.jpg">
<div class="imgright"><img src="http://akuba.technews.lt/NorthQ_FlexQ/mazos/11.jpg" border="1" /></div>
<p></a><a class="ns" href="http://akuba.technews.lt/NorthQ_FlexQ/12.jpg"><br /><img src="http://akuba.technews.lt/NorthQ_FlexQ/mazos/12.jpg" /><br /></a></p>
<p><a class="ns" href="http://akuba.technews.lt/NorthQ_FlexQ/13.jpg">
<div class="imgright"><img src="http://akuba.technews.lt/NorthQ_FlexQ/mazos/13.jpg" border="1" /></div>
<p></a><a class="ns" href="http://akuba.technews.lt/NorthQ_FlexQ/14.jpg"><br /><img src="http://akuba.technews.lt/NorthQ_FlexQ/mazos/14.jpg" /><br /></a></p>
<p><b>Montavimas</b></p>
<p>Pirmiausia atsukame senesnio aušintuvo tvirtinimo varžtus ir jį nuimame. „Prikepusiai“ termopastai nuvalyti gali prireikti spirito ar kitokio skysčio savo sudėtyje turinčio didelę koncentraciją alkoholio. Nusausinus vaizdo procesoriaus paviršių galima užtepti naujos termopastos. Beje, reiktų nepamiršti nuo atminties lustų nuimti mažus radiatorius, nes jie gali trukdyti uždėti naują aušintuvą. Visgi standartiniame aušinime jie nebūna naudojami – jų darbą kartu atlieka pagrindinis aušintuvas.</p>
<p><a class="ns" href="http://akuba.technews.lt/NorthQ_FlexQ/15.jpg">
<div class="imgright"><img src="http://akuba.technews.lt/NorthQ_FlexQ/mazos/15.jpg" border="1" /></div>
<p></a><a class="ns" href="http://akuba.technews.lt/NorthQ_FlexQ/16.jpg"><br /><img src="http://akuba.technews.lt/NorthQ_FlexQ/mazos/16.jpg" /><br /></a></p>
<p>Pirmiausia galinėje plokštės dalyje įdedame plokštelę, kuri padės aušintuvui laikytis stabiliai. Tam prireiks komplekte esančių veržlių ir tarp tvirtinimų dedamų silikoninių elementų. Apvertus montažinę plokštę dedame aušintuvą ir pritvirtiname jį varžtais. Taip aušintuvas montuojamas tik ant vaizdo plokštės. Norint juo aušinti procesorių, tai padaryti lengviau – užtenka į motininę plokštę įstatyti laikiklį ir ant jo tvirtinti aušintuvą. Belieka ventiliatoriaus maitinimo laidą prijungti prie motininės plokštės. Norint reguliuoti apsisukimų skaičių, galima naudoti komplekte esantį valdiklį.</p>
<p><a class="ns" href="http://akuba.technews.lt/NorthQ_FlexQ/17.jpg">
<div class="imgright"><img src="http://akuba.technews.lt/NorthQ_FlexQ/mazos/17.jpg" border="1" /></div>
<p></a><a class="ns" href="http://akuba.technews.lt/NorthQ_FlexQ/18.jpg"><br /><img src="http://akuba.technews.lt/NorthQ_FlexQ/mazos/18.jpg" /><br /></a></p>
<p><b>Testų metodai</b></p>
<p>Naudota buvo žemiau nurodyta komplektacija. Standartiniam plokštės aušintuvui termopasta, kaip jau įprasta – <i>NT-H1</i>, buvo pakeista dar prieš testavimą. Su <i>NorthQ</i> aušintuvu taip pat naudota <i>Noctua</i> termopasta. Kadangi įprastai <i>9800GT</i> ventiliatorius sukasi ne visu savo pajėgumu, <i>RivaTuner</i> pagalba apsisukimų skaičių padidinau iki maksimumo. Temperatūrų stebėjimui buvo naudota ta pati programa, tiksliau jos 2.11 versija. </p>
<p><img src=" http://akuba.technews.lt/NorthQ_FlexQ/komplektacija.PNG" /></p>
<p>Temperatūra buvo matuojama palikus 10 min ramybės ir pilnos apkrovos būsenoje. GPU apkrovimui buvo naudojamas <i>GPU Caps Viewer Fur Rendering</i> įrankis. Kadangi <i>RivaTuner</i> pateikia vidutinius temperatūros rezultatus, būtent juos ir naudojau sudarydamas lentelę. Kambario temperatūra siekė 21 laipsnį Celsijaus, o korpusas visada buvo atidarytas. MIN pažymėti skaičiai nurodo temperatūras, kai ventiliatorius sukasi 1500 aps./min sparta, o MAX, kai greitis siekia 3400 aps./min.</p>
<p><a class="ns" href="http://akuba.technews.lt/NorthQ_FlexQ/19.jpg">
<div class="imgright"><img src="http://akuba.technews.lt/NorthQ_FlexQ/mazos/19.jpg" border="1" /></div>
<p></a><a class="ns" href="http://akuba.technews.lt/NorthQ_FlexQ/20.jpg"><br /><img src="http://akuba.technews.lt/NorthQ_FlexQ/mazos/20.jpg" /><br /></a></p>
<p><b>Testų rezultatai</b></p>
<p><img src=" http://akuba.technews.lt/NorthQ_FlexQ/temps.PNG" /></p>
<p><img src=" http://akuba.technews.lt/NorthQ_FlexQ/noise.PNG" /></p>
<p><b>Išvados</b></p>
<p>Šis produktas, vienas iš pirmųjų, sugebančių atlikti daugiau nei vieną darbą ir patekusių į mūsų rankas. Džiugina tai, kad yra <i>FlexQ</i> yra suderinamas su daugeliu dabar naudojamu procesorių ir vaizdo plokščių. Be abejonės, jis netiks aukštos klasės keturių branduolių procesoriams skirtiems žaidimų ar profesionalioms sistemoms, tačiau atvėsinti namų kino AK procesorių tikrai sugebės. Be to, jis tinkamas net ir aukštos klasės vaizdo plokštėms.</p>
<p>Vos gavęs šį aušintuvą testams, nesitikėjau išvysti geresnius rezultatus, nei standartinių kartu su procesoriumi ar vaizdo plokšte pardavinėjamų analogų. Pasirodo klydau - rezultatai kalba patys už save – <i>FlexQ</i> ne tik sugeba efektyviau aušinti pakankamai smarkiai kaistančią vaizdo plokštę, tačiau dirbdamas sukelia kur kas mažesnį triukšmą.</p>
<p>Kaip grafikos posistemio aušintuvas, šis <i>NorthQ</i> produktas yra tikrai neblogas, tačiau turint galvoje, kad prireikus jį galima naudoti kaip procesoriaus coolerį, <i>FlexQ</i> nusipelno dar daugiau pagarbos. Net neabejoju, kad dauguma pirkėjų ir bus HTPC savininkai, nes būtent tokių aušintuvų rinkoje nėra daug. Esminis šio gaminio privalumas – aušinimo efektyvumo santykis su aukščiu, kuris siekia vos 2,7 cm.</p>
<p>Gaminio kaina siekia maždaug 33 eurus, tačiau daugelyje internetinių parduotuvių kol kas jis nėra pasiekiamas.</p>
<p><img src="http://technews.lt/upl/Failai/renkasi.png" /><br /> </p>
<p><img src="http://www.technews.lt/upl/Failai/northq_logo.jpg" /></p>
<p>Dėkojame Maiklui Džensenui (Michael Jensen) iš <a class="ns" href="http://www.northq.com"><i>NorthQ</i></a> be kurio šios apžvalgos nebūtų pavykę parengti. </p>
<p></p>
