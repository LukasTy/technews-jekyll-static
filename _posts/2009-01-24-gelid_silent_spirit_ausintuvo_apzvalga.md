---
layout: post
status: publish
published: true
title: Gelid Silent Spirit aušintuvo apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 149
wordpress_url: http://localhost/site/new/gelid_silent_spirit_ausintuvo_apzvalga/
date: '2009-01-24 01:15:03 +0200'
date_gmt: '2009-01-24 01:15:03 +0200'
categories:
- Aušinimas
- Apžvalgos
---
<p>Sveiki, Gerbiamieji <i>Technews</i> skaitytojai – šiandien sveikinuosi su dar vieno <i>Gelid</i> <i>Solutions</i> produkto, tiksliau tariant – <i>Silent Spirit</i> procesoriaus aušintuvo apžvalga. Šis gaminys yra pats naujausias <i>Gelid</i> produktų linijoje ir taip pat pirmasis kompanijos aušintuvas procesoriams. Kitaip nei <i>GC-1</i> termopasta, <i>Silent Spirit</i> atstovauja kompanijos <i>Silent</i> seriją, kurioje kompaniją jam palaiko 8, 9 ir 12 centimetrų dydžio ventiliatoriai. Šie, beje, jau buvo apžvelgti mano kolegos Suvirintojo.</p>
<p>Jau <i>GC-1</i> apžvalgoje galėjote įsitikinti, kad kompanijos, kurios du pagrindiniai vadovai atkeliavo iš <i>Arctic Cooling</i>, ketinimai yra rimti. Nors ir <i>Gelid</i> produktų kokybė ir efektyvumas dažniausiai sulaukia tik pagyrimų, tačiau visgi išlieka labai didelė problema. Kadangi kompanija yra labai jauna – dar gerai prisimenu šią vasarą, kai mes buvome vieni pirmųjų apžvelgę pirmąjį <i>Gelid</i> produktą, jos produktų rinkoje rasti neįtikėtinai sunku. Ir ne tik Lietuvoje, kur kainoraščiuose šmėžuoja vos keli aušinimo kompanijų vardai, tačiau ir visoje pasaulinėje rinkoje.</p>
<p><b>Turinys: </b><br />
<br /><b>Apie <i>Gelid</i> <i>Solutions</i></b><br />
<br /><b>Pakuotė ir komplektacija</b><br />
<br /><b>Specifikacijos</b><br />
<br /><b>Radiatoriaus ir ventiliatoriaus konstrukcija</b><br />
<br /><b>Montavimas</b><br />
<br /><b>Testų metodai</b><br />
<br /><b>Testų rezultatai</b><br />
<br /><b>Išvados</b></p>
<p><b> Apie <i>Gelid</i> <i>Solutions</i></b></p>
<p>Kaip jau minėjau, Honkonge būstinę turinti kompanija buvo įkurta dviejų buvusių AC darbuotojų, tiksliau sakant, Gebhard‘o Scherrer‘io ir VC Tran‘o. Spėjant iš dabartinio kompanijos produktų paplitimo, panašu, kad komandoje tikrai nėra daug žmonių, tačiau, be abejonės, jei <i>Gelid</i> gaminiai populiarės viskas bus kitaip. Vienas įdomus faktas – abu šie vaikinai dirbo <i>Arctic Cooling</i> kompanijoje keletą metų, todėl galime būti tikri, kad savo kompanijoje jie pritaikys įgytą patirtį. Pasak pačių vadovų, ilgus metus dirbdami aušinimo rinkoje jie užsitarnavo pagarbą ir žinomumą. Pats <i>Gelid</i> vardas kilo iš lotyniško žodžio „Gelidus“ ir reiškia itin šaltas, ledinis. </p>
<p><i>Gelid</i> puslapyje teigiama, kad yra kuriami aušinimo sprendimai – procesorių aušintuvai, ventiliatoriai bei kita aparatinė įranga tiek žaidėjams tiek ir tylos mylėtojams. „Savo distributoriams, pardavėjams ir sistemų komplektuotojams mes tiekiame novatoriškus, praktiškai negirdimus, itin aukšto našumo ir geros kokybės aušinimo sprendimus“. Kompanija šiuo metu turi jau daugiau distributorių – jų skaičius peržengia 10. <i>Gelid</i> savo viziją įvardina taip : „Suderinti išradingumą ir kokybę gaminant geriausius klasėje produktus visiems kompiuterių entuziastams pasaulyje“. Visi kompanijos pareiškimai skamba labai drąsiai, belieka įsitikinti ar tai nėra vien reklaminis triukas.</p>
<p><b>Pakuotė ir komplektacija</b></p>
<p><i>Gelid</i> <i>Solutions</i> <i>Silent Spirit</i> aušintuvo pakuotė yra viena mažiausių, kokias man yra tekę matyti. Be abejo, lyginant su galutiniams vartotojams skirtais procesorių aušintuvais, o ne OEM rinkos dalyviais. Ji yra pagamina iš glotnaus, baltai nudažyto kartono, kurio vaizdą pagyvina per visą dėžutę einantis ornamentas. Priekyje matome mažą trikampio formos plastikinę permatomą langelį, po kuriuo randame produkto pavadinimą, paskirtį ir kompanijos interneto svetainę. Pasukus dėžutę į šoną randame net devynis mažus logotipus, virš kurių kiekvieno apibūdintos <i>Silent Spirit</i> savybės. Apačioje matome diagramą, kaip kinta <i>PWM</i> valdomo ventiliatoriaus apsukų skaičius.</p>
<p><a class="ns" href="http://akuba.technews.lt/Gelid_Silent_Spirit/1.jpg">
<div class="imgright"><img src="http://akuba.technews.lt/Gelid_Silent_Spirit/mazos/1.jpg" border="1" /></div>
<p></a><a class="ns" href="http://akuba.technews.lt/Gelid_Silent_Spirit/2.jpg"><br /><img src="http://akuba.technews.lt/Gelid_Silent_Spirit/mazos/2.jpg" /><br /></a></p>
<p>Dar kitoje pakuotės pusėje matome plačiau aprašytas, pasak gamintojo – unikalius, radiatoriaus ir ventiliatoriaus skirtumus lyginant su įprastais konkurentais rinkoje. Žemiau matome specifikacijas, pranešimą apie tai, kad ant pagrindo jau yra užtepta <i>GC-1</i> termopastos, bei patvirtinimą, kad produktui yra suteikiama penkerių metų garantija. Paskutinėje pakuotės dalyje, apie kurią nebuvo pasakota, matome, kokiose sistemose gali dirbti šis aušintuvas. Šiek tiek žemiau – paveiksliukas, kuriame parodyta, kaip išsklaidomas karštas oras nuo radiatoriaus plokštelių.</p>
<p><a class="ns" href="http://akuba.technews.lt/Gelid_Silent_Spirit/3.jpg">
<div class="imgright"><img src="http://akuba.technews.lt/Gelid_Silent_Spirit/mazos/3.jpg" border="1" /></div>
<p></a><a class="ns" href="http://akuba.technews.lt/Gelid_Silent_Spirit/4.jpg"><br /><img src="http://akuba.technews.lt/Gelid_Silent_Spirit/mazos/4.jpg" /><br /></a></p>
<p>Atidarius dėžutę, randame į dvi plastikines dalis įspraustą aušintuvą. Papildomos įrangos čia nerasime – tik tai, ko būtinai reikia prijungti aušintuvą. Tai montavimo elementas <i>AMD</i> sistemoms ir vartotojo instrukcija. Vienintelė turinio dalis, kuri yra nebūtina kiekvienam vartotojui – lipdukas. Be abejo, tai nėra prastas kompanijos sprendimas – taupoma ten, kur ir reikėtų, todėl vartotojai neturėtų likti nusivylę.</p>
<p><a class="ns" href="http://akuba.technews.lt/Gelid_Silent_Spirit/5.jpg">
<div class="imgright"><img src="http://akuba.technews.lt/Gelid_Silent_Spirit/mazos/5.jpg" border="1" /></div>
<p></a><a class="ns" href="http://akuba.technews.lt/Gelid_Silent_Spirit/6.jpg"><br /><img src="http://akuba.technews.lt/Gelid_Silent_Spirit/mazos/6.jpg" /><br /></a></p>
<p><b>Specifikacijos</b></p>
<p><img src="http://akuba.technews.lt/Gelid_Silent_Spirit/savybes.png" /></p>
<p><b>Radiatoriaus ir ventiliatoriaus konstrukcija</b></p>
<p>Turbūt labiausiai į akis krentanti <i>Silent Spirit</i> specifikacija – itin mažas svoris, siekiantis vos 370 gramus. Iš esmės tai dvigubai mažesnis svoris, nei daugumos iki šiol apžvelgtų aušintuvų. Išvaizda taip pat nėra standartinė, aušintuvas šiek tiek primena <i>Nexus Xir</i> serijos gaminius bei kitus žemyn orą pučiančius produktus. </p>
<p><a class="ns" href="http://akuba.technews.lt/Gelid_Silent_Spirit/7.jpg">
<div class="imgright"><img src="http://akuba.technews.lt/Gelid_Silent_Spirit/mazos/7.jpg" border="1" /></div>
<p></a><a class="ns" href="http://akuba.technews.lt/Gelid_Silent_Spirit/8.jpg"><br /><img src="http://akuba.technews.lt/Gelid_Silent_Spirit/mazos/8.jpg" /><br /></a></p>
<p><a class="ns" href="http://akuba.technews.lt/Gelid_Silent_Spirit/9.jpg">
<div class="imgright"><img src="http://akuba.technews.lt/Gelid_Silent_Spirit/mazos/9.jpg" border="1" /></div>
<p></a><a class="ns" href="http://akuba.technews.lt/Gelid_Silent_Spirit/10.jpg"><br /><img src="http://akuba.technews.lt/Gelid_Silent_Spirit/mazos/10.jpg" /><br /></a></p>
<p>Radiatoriaus pagrindas pagamintas iš vario. Jokių didesnių apdirbimo žymių ant jo nematyti, tačiau jo tikrai nebūtų galima pavadinti veidrodiniu. Iš jo prie šonų tvirtinami <i>Intel</i> arba <i>AMD</i> procesorių lizdams skirti fiksavimo rėmeliai. Iškart ant pagrindo viršaus pritaisytas nedidelis iš aliuminio pagamintas radiatorius, padedantis geriau išsklaidyti šilumą. </p>
<p><a class="ns" href="http://akuba.technews.lt/Gelid_Silent_Spirit/11.jpg">
<div class="imgright"><img src="http://akuba.technews.lt/Gelid_Silent_Spirit/mazos/11.jpg" border="1" /></div>
<p></a><a class="ns" href="http://akuba.technews.lt/Gelid_Silent_Spirit/12.jpg"><br /><img src="http://akuba.technews.lt/Gelid_Silent_Spirit/mazos/12.jpg" /><br /></a></p>
<p>Keturi variniai termovamzdeliai pagrindą jungia su pagrindiniu radiatoriumi. Šis sudarytas iš 44 ant šiluminių vamzdelių pritvirtintų nikeliuotų aliuminio plokštelių. Dėmesį pirmiausiai patraukia grublėtas jų paviršius, tačiau tai ne įdomiausia radiatoriaus savybė. Radiatoriaus plokštelės nėra vienodo aukščio. Po trijų žemesnių plokštelių seka dvi aukštesnės ir t.t. Toks sprendimas turėtų leisti dar didesniam ventiliatoriaus sukurtam oro srautui patekti būtent tarp šių plokštelių ir taip padėti efektyviau išsklaidyti šilumą.</p>
<p><a class="ns" href="http://akuba.technews.lt/Gelid_Silent_Spirit/13.jpg">
<div class="imgright"><img src="http://akuba.technews.lt/Gelid_Silent_Spirit/mazos/13.jpg" border="1" /></div>
<p></a><a class="ns" href="http://akuba.technews.lt/Gelid_Silent_Spirit/14.jpg"><br /><img src="http://akuba.technews.lt/Gelid_Silent_Spirit/mazos/14.jpg" /><br /></a></p>
<p>Žvelgiant į aušintuvą iš šono matyti, jog jo radiatorius yra šiek tiek pakrypęs. Tai, pasak gamintojo, turėtų padėti aušinti ne tik centrinį procesorių, bet ir lustų rinkinį ir pagrindinės plokštės <i>VRM</i> grandinę. <i>Gelid</i> teigia, jog dėl pasvirimo kampo efektyviau cirkuliuoja ir skystis, kuriuo užpildyti šiluminiai vamzdeliai.</p>
<p><a class="ns" href="http://akuba.technews.lt/Gelid_Silent_Spirit/15.jpg">
<div class="imgright"><img src="http://akuba.technews.lt/Gelid_Silent_Spirit/mazos/15.jpg" border="1" /></div>
<p></a><a class="ns" href="http://akuba.technews.lt/Gelid_Silent_Spirit/16.jpg"><br /><img src="http://akuba.technews.lt/Gelid_Silent_Spirit/mazos/16.jpg" /><br /></a></p>
<p><i>Gelid</i> <i>Silent Spirit</i> komplektuojamas su 92 x 92 mm matmenų <i>PWM</i> valdomu ventiliatoriumi. Šis hidrodinaminį guolį turintis ventiliatorius gali suktis nuo 900 iki 2400 apsisukimų per minutę dažniu. Veikdamas pilnu pajėgumu jis gali sukirti 45,8 CFM oro srautą. Kad būtų sumažintos ventiliatoriaus sukeliamos vibracijos ir taip pat triukšmas, gamintojas prie ant radiatoriaus esančio laikiklio jį pritvirtino guminėmis tarpinėmis.</p>
<p><a class="ns" href="http://akuba.technews.lt/Gelid_Silent_Spirit/17jpg">
<div class="imgright"><img src="http://akuba.technews.lt/Gelid_Silent_Spirit/mazos/17.jpg" border="1" /></div>
<p></a><a class="ns" href="http://akuba.technews.lt/Gelid_Silent_Spirit/18.jpg"><br /><img src="http://akuba.technews.lt/Gelid_Silent_Spirit/mazos/18.jpg" /><br /></a></p>
<p><b>Montavimas</b></p>
<p>Vos tik išimtas iš pakuotės, <i>Gelid</i> <i>Silent Spirit</i> aušintuvas gali būti montuojamas į sistemą. Ant jo yra ne tik iš anksto užtepta termopasta, tačiau ir <i>Intel LGA775</i> lizdui skirtas tvirtinimo elementas. Praktiškai visuose ankščiau apžvelgtuose aušintuvuose šį elementą tekdavo prisukti patiems. Greičiausiai kompanija taip pasielgė, manydama, kad dauguma perkančiųjų šį aušintuvą bus <i>LGA775</i> turėtojai.</p>
<p><a class="ns" href="http://akuba.technews.lt/Gelid_Silent_Spirit/19.jpg">
<div class="imgright"><img src="http://akuba.technews.lt/Gelid_Silent_Spirit/mazos/19.jpg" border="1" /></div>
<p></a><a class="ns" href="http://akuba.technews.lt/Gelid_Silent_Spirit/20.jpg"><br /><img src="http://akuba.technews.lt/Gelid_Silent_Spirit/mazos/20.jpg" /><br /></a></p>
<p>Be abejo, yra palikta galimybė aušintuvą naudoti ir <i>AMD 754/ 939/ 940/ AM2/ AM2+</i> sistemose, kartu su pridėtais dviem laikikliais. Žinoma, tam reikės atsukti standartinį 775 lizdo laikiklį. Beje, bendrovė teigia, kad ateityje kiekvienam to norinčiam pirkėjui bus suteiktas montavimo elementas naujausiajai <i>Intel LGA1366</i> sistemai.</p>
<p><a class="ns" href="http://akuba.technews.lt/Gelid_Silent_Spirit/20.jpg">
<div class="imgright"><img src="http://akuba.technews.lt/Gelid_Silent_Spirit/mazos/20.jpg" border="1" /></div>
<p></a><a class="ns" href="http://akuba.technews.lt/Gelid_Silent_Spirit/21.jpg"><br /><img src="http://akuba.technews.lt/Gelid_Silent_Spirit/mazos/22.jpg" /><br /></a></p>
<p>Tiek <i>Intel</i>, tiek ir <i>AMD</i> sistemose yra naudojamas standartinis tvirtinimo būdas – tas pats, kuris leidžia veikti kartu su procesoriais randamiems aušintuvams. Mūsų <i>Intel</i> sistemoje užteko tiesiog užspausti <i>push-pin</i> laikiklius ir <i>Silent Spirit</i> buvo pritvirtintas. Kas be ko, kitoks būdas tokiam aušintuvui nėra reikalingas - mažo svorio radiatoriui pilnai pakanka <i>push-pin</i> technologijos.</p>
<p><a class="ns" href="http://akuba.technews.lt/Gelid_Silent_Spirit/23.jpg">
<div class="imgright"><img src="http://akuba.technews.lt/Gelid_Silent_Spirit/mazos/23.jpg" border="1" /></div>
<p></a><a class="ns" href="http://akuba.technews.lt/Gelid_Silent_Spirit/24.jpg"><br /><img src="http://akuba.technews.lt/Gelid_Silent_Spirit/mazos/24.jpg" /><br /></a></p>
<p><b>Testų metodai</b></p>
<p>Testams buvo naudojama ta pati sistema, kaip įprasta, komplektacija matote lentelėje. Taip rezultatams nedaro įtakos jokie pašaliniai veiksniai. Visuose testuose naudojama <i>NT-H1</i> pasta, ji keičiama po kiekvieno bandymo. Testuojama buvo kambario temperatūroje – maždaug 21 laipsnis Celsijaus. Korpusas viso testavimo metu buvo atidarytas. Palyginimui buvo pasitelkti <i>Arctic Cooling Freezer 7 PRO</i>, <i>Nexus Xir-3500</i> bei standartinis <i>Intel</i> aušintuvai. </p>
<p>Procesoriaus apkrovimui naudota <i>Prime 95v 25,3</i>, o temperatūrų nustatymui <i>RealTemp 2,60</i> programa. Norėdami didesnių skirtumų tarp aušintuvų šiek tiek labiau „pakepinome“ procesorių, jis veikė 2333 ir 3003 MHz dažniais, tačiau antruoju atveju įtampa buvo pakelta iki 1,5 V. Laukimo būsenos testų metu procesorius buvo neapkrautas 15 min, o apkrovos metu, pilnai apkrautas tiek pat laiko.</p>
<p><b>Testų rezultatai</b></p>
<p><img src="http://akuba.technews.lt/Gelid_Silent_Spirit/cooling.png" /></p>
<p>Iš rezultatų matome, kad <i>Silent Spirit</i> lenkia ne tik savo netikrą brolį <i>AC 7 PRO</i>, tačiau ir kur kas brangesnį <i>Nexus Xir-3500</i>. Pranašumas prieš standartinį <i>Intel</i> aušintuvą, daugiau nei akivaizdus.</p>
<p><img src="http://akuba.technews.lt/Gelid_Silent_Spirit/noise.png" /></p>
<p><i>Gelid</i> <i>Silent Spirit</i> sukelia maždaug tokį patį triukšmą kaip <i>Nexus</i> atstovas, abiem besisukant beveik identiška aps./min sparta. Kitus konkurentus <i>Silent Spirit</i> nurungia be didesnių pastangų.</p>
<p><b>Išvados</b></p>
<p>Be abejonės, <i>Gelid</i> <i>Silent Spirit</i> nepretenduoja tapti geriausiai aušinančiu produktu rinkoje. Visgi reikia pripažinti, kad kompanijos ketinimai ir nebuvo tokie – aušintuvas yra itin tylus, būtent ši savybė yra akcentuojama tiek ant pakuotės, tiek gamintojo puslapyje, tiek ir pačiame pavadinime. <i>PWM</i> sistema taip pat labai praverčia – tai leidžia vartotojui išvengti triukšmo, kai dideli ventiliatoriaus apsisukimai visai nereikalingi.</p>
<p>Pakuotė yra skurdoka, tačiau tai turbūt pats geriausias būdas mažinti gaminimo kaštus. Kaip bebūtų, čia rasime viską ko reikia. Pats <i>Silent Spirit</i> yra labai lengvas, tačiau tuo pačiu ir tvirto sudėjimo. Dar vienas šaunus <i>Gelid</i> <i>Solutions</i> produktas parodo, kad kompanija į rinka stengiasi pakliūti taikydama naujas technologijas ir savo patirtį, o ne kitus, vartotojui kur kas mažiau naudingus būdus. </p>
<p>Kaina lyginant su tiesioginiais konkurentais taip pat yra nebloga – <i>Silent Spirit</i> galima įsigyti už maždaug 30 JAV dolerių. Pagrindinė problema – tai padaryti itin sudėtinga.</p>
<p><img src="http://www.technews.lt/upl/Failai/derinys.png" /></p>
<p><img src="http://www.technews.lt/upl/Failai/gelidlogo.jpeg" /></p>
<p> </p>
