---
layout: post
status: publish
published: true
title: BlackBerry Curve 8900 apžvalga
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3607
wordpress_url: http://localhost/site/new/blackberry_curve_8900_apzvalga/
date: '2009-06-12 15:11:32 +0300'
date_gmt: '2009-06-12 15:11:32 +0300'
categories:
- Multimedia įrenginiai
- Apžvalgos
---
<p><img src="http://ezx.technews.lt/images/Products/RIM_BlackBerry_Curve_8900/banner.jpg" /></p>
<p>Prieš geras tris savaites į mano rankas pateko lietuviškajai auditorijai kiek netradicinis produktas – <i>BlackBerry</i> mobilusis telefonas. Šiame straipsnyje pabandysiu kuo išsamiau apžvelgti šį kanadietiškąjį gaminį ir nustatyti teigiamas bei neigiamas jo savybes.</p>
<p><i>BlackBerry</i> yra Lietuvos rinkoje neseniai pasirodęs prekinis ženklas, kuriuo pažymėtų mobiliųjų telefonų prekyba šiuo metu užsiima vienintelė bendrovė – ryšio operatorius <i>Bitė Lietuva</i>. Jos atstovai būtent ir buvo tie, kurie suteikė galimybę mums, vieniems iš pirmųjų išbandyti naujausią <i>Curve</i> serijos narį - <i>8900</i> išmaniojo telefono modelį. Priminsiu, kad ankstesnis serijos narys, <i>8310</i>, dar visai neseniai Jungtinėse Amerikos Valstijose aplenkė madingąjį <i>iPhone</i> ir iki šiol tebėra vienas iš perkamiausių verslo klasės telefonų. Įdomu ar pagerins šiuos rezultatus jaunesnysis jo broliukas.</p>
<p><b>TURINYS:</b></p>
<p>><b>Apie <i>RIM</i> kompaniją</b><br />
<br />><b>Pakuotė ir komplektacija</b><br />
<br />><b><u>Žvilgsnis iš arčiau</u></b><br />
<br />	><i>Korpusas bei ekranas</i><br />
<br />	><i>Garsas</i><br />
<br />	><i>Baterija ir atmintis</i><br />
<br />	><i>Ryšis ir kitos bevielės technologijos</i><br />
<br />	><i>GPS navigacija</i><br />
<br />	><i>Kamera</i><br />
<br />><b><u>Operacinė sistema</u></b><br />
<br />	><i>„Viduriai“</i><br />
<br />	><i>Internetas</i><br />
<br />	><i>Elektroninis paštas</i><br />
<br />	><i>Programinė įranga</i><br />
<br />	><i>Trūkumai</i><br />
<br />><b>Išvados</b></p>
<p><b>Apie <i>RIM</i> kompaniją</b></p>
<div class="imgright"><img src="http://ezx.technews.lt/images/Logos/150px-Research_In_Motion_Logo.svg.png" border="1" /></div>
<p><i>RIM (Research In Motion Limited)</i> – tai stambi Kanados telekomunikacijų bendrovė besispecializuojanti bevielių mobiliųjų įrenginių gamyboje bei kitų komunikacijos sprendimų kūrime bei realizavime. Būtent ši bendrovė ir yra atsakinga už <i>BlackBerry</i> telefonų gamybą. <i>RIM</i> dar 1984 metais įkūrė Maikas Lazaraidis (Mike Lazaridis). Per mažiau nei dvidešimtmetį iš mažos įmonės, <i>RIM</i> išaugo į didelę pasaulinės telekomunikacijų rinkos kompaniją turinčią apie 12 000 darbuotojų ir skaičiuojančią daugiau kaip 11 milijardų dolerių metines pajamas. Savo atstovybes <i>RIM</i> yra įkūrusi Šiaurės Amerikoje, Australijoje, Europoje ir Azijoje, o pagrindinė bendrovės būstinė yra Vaterlo mieste, Kanadoje. Pirmąjį „gervuogės“ telefoną, kompanija pristatė 1990 metais, o masinei gamybai išleido 2002-aisiais. Telefonai labiausiai išgarsėjo dėl savo subtilaus dizaino, visuose modeliuose dominavusios ir iki šiol dominuojančios pilno dydžio QWERTY klaviatūros bei inovatyvaus elektroninio pašto naudojimo. </p>
<p><b>Pakuotė ir komplektacija</b></p>
<p>Produkto pakuotė – tai nedidelio dydžio, standartinė kartoninė dėžutė. Jokių nuotraukų, aplikacijų, net telefono pavadinimo ant jos nėra, tik juodos, matinės spalvos pakuotės fone išspausdintas <i>BlackBerry</i> logotipas. „Hm.. Solidu“ – pamaniau. Apžiūrint galinę pakuotės dalį juodieji dizaino motyvai taip pat neapleido – jokių pačio telefono ar jo priedų nuotraukų, net trumpo jo aprašymo ar techniniu charakteristikų čia nėra. Vietoje to, pateiktas gamintojo autorinių teisių apsaugos tekstas bei nurodymas, kad pakuotėje yra <i>BlackBerry</i> mobilusis su ličio jonų baterija ir kad ja atsikratyti reikia pagal šalies kurioje yra pirktas gaminys normatyvas. Apatinėje dalyje – dar vienas „BB“ logotipas bei <i>WiFi Certified</i> lipdukas. Pakuotė išties subtili, visad mėgau minimalistinį dizainą, tačiau juk ne pakuotėje esmė ar ne? Ilgai nelaukęs suskubau ją atidaryti.</p>
<p><a class="ns" href="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_package_front_1800px.jpg">
<div class="imgright"><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_package_front_300px.jpg" border="1" /></div>
<p></a><a class="ns" href="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_package_back_1800px.jpg">
<div class="imgright"><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_package_back_300px.jpg" border="1" /></div>
<p></a></p>
<p>Viduje radau patį telefoną, jam skirtą ličio jonų bateriją, 1 GB talpos <i>microSD</i> atminties kortelę, USB kabelį, ausines, odinį dėklą bei įkroviklį su keičiamais kištukais. Telefoną įkrauti pirkėjai galės ne tik Europoje, bet ir Šiaurės Amerikos šalyse (visgi tai kanadietiškas gaminys). Taip pat dėžutėje, kaip ir kiekviename elektroninio įrenginio įpakavime radau programinės įrangos kompaktinį diską bei tuntą popierizmo – anglų/lietuvių kalbomis parašytą vartotojo vadovą, saugaus eksploatavimo informacinį lapelį bei patarimų, greitam telefono savybių įsisavinimui, bukletą. Tariant trumpiau – viduje yra viskas ko reikia. Verta paminėti, kad telefono naudojimo pradžiamokslis yra gana mažos apimties ir ribotos informacijos, tad norint išsiaiškinti specifinius dalykus teks naudotis telefone įdiegta „Help“ sistema ir internetu.</p>
<p><a class="ns" href="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_package_contents_1800px.jpg">
<div class="imgright"><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_package_contents_300px.jpg" border="1" /></div>
<p></a><a class="ns" href="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_package_contents_2_1800px.jpg">
<div class="imgright"><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_package_contents_2_300px.jpg" border="1" /></div>
<p></a></p>
<p><b><u>Žvilgsnis iš arčiau</u></b></p>
<p><i>Korpusas bei ekranas</i></p>
<p>Prisipažinsiu, ankščiau buvau itin skeptiškai nusiteikęs telefonų turinčių pilno dydžio QWERTY klaviatūrą atžvilgiu. Neįsivaizdavau kaip galima jaustis patogiai, rankose laikant kiek platesnį nei įprasta telefono korpusą, nekalbant apie komfortišką žinučių ar elektroninių laiškų rašymą. Tačiau į letenas paėmus 109 x 60 x 13,5 mm išmatavimus turintį <i>BlackBerry Curve</i> šios nepagrįstos baimės nepasitvirtino. Telefonas pasižymi aptakiu dizainu ir palyginus su kitais tokio tipo įrenginiais yra itin plonas, dėl ko idealiai telpa į delną ir jame guli labai patogiai. Beveik 110 gramų svorio korpusas pagamintas iš kokybiško plastiko, surinkimo kokybė – ideali. Net ir smarkiau suspaudus telefoną įvairiose vietose nesigirdėjo net menkiausių traškesių, kas pastaruoju metu yra būdinga nemažai mobiliųjų telefonų. Mano akimis dizainas taipogi labai išvaizdus ir ne toks grubus kaip ankstesnio <i>8310</i> modelio. Ypatingą vaidmenį čia atlieka ir metalinis apvadas priekinėje korpuso dalyje, kuris kartu su juoda spalva bei smulkiomis linijomis raižytu galiniu dangteliu sukuria išskirtinio solidumo įspūdį. Virš ekrano, dešiniajame kampe yra įtaisytas LED indikatorius, kuris mirksėdamas praneša apie gautą naują SMS žinutę) (oranžinė), el. laišką (raudona) arba tiesiog prisijungimą prie mobiliojo tinklo (žalia).</p>
<p><a class="ns" href="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_back_in_hands_1800px.jpg"><br /><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_back_in_hands_600px.jpg" /><br /></a></p>
<p><a class="ns" href="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_back_1800px.jpg">
<div class="imgright"><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_back_150px.jpg" border="1" /></div>
<p></a><a class="ns" href="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_back_angle_1800px.JPG">
<div class="imgright"><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_back_angle_125px.jpg" border="1" /></div>
<p></a></p>
<p>Telefonas iš viso turi 45 klavišus (vienas kairiajame šone, trys dešiniajame, du viršuje ir 39 priekinėje dalyje) bei navigacinį rutuliuką. Klaviatūra korpuse įtaisyta patvariai, taip pat nepasižymi erzinančiais traškesiais, yra patogi dėl nuolaidžiai iškilusių mygtukų. Kadangi visą gyvenimą daugiausiai laiko praleidau dirbdamas su skaitinėmis-raidinėmis klaviatūromis, buvo kiek sunku priprasti prie pilno dydžio analogo. Tačiau po kelių dienų treniruočių jau galėjau objektyviai vertinti teksto įvedimo funkcionalumą šiame aparate. Galiu pasakyti, kad viena ranka rašyti žinutes yra gan keblu, teksto rašymo greitis nepalyginamai lėtesnis nei tai darant su įprastinėmis 12 klavišų klaviatūromis. Tačiau įvedinėjant simbolius dvejomis rankomis, o tiksliau dvejais nykščiais situacija visiškai pasikeičia ir rašyti klaviatūra tampa žymiai patogiau. Vėlgi vardan mažesnio korpuso buvo paaukoti klavišų matmenys dėl ko stambesnių gabaritų pirštus turintiems vartotojams vis tiek gali iškilti sunkumų bendraujant raštu. Beje turint omenyje, kad įrenginys skirtas rimtiems žmonėms, kiek neigiamai nuteikia galimybės rašyti lietuviškomis raidėmis nebuvimas. Visgi verslo partneriams rašyti „svepluojant“ mažų mažiausiai nemandagu.</p>
<p><a class="ns" href="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_front_keyboard_1200px.jpg"><br /><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_front_keyboard_600px.jpg" /><br /></a></p>
<p>Puiku, kad gamintojas paliko galimybę vartotojams patiems nuspręsti ką dar gali atlikti viename ir kitame šone esantys klavišai, kurie pagal nutylėjimą skirti balso valdymo režimo bei kameros įjungimui – tai nustatoma programiniu būdu. Tačiau svarbiausią vaidmenį telefono navigacijoje atlieka tiesiai po ekranu įtaisytas navigacinis rutuliukas. Jis man ypač paiko, kadangi yra itin tikslus ir jautrus (šis rodiklis gali būti reguliuojamas nustatymuose). Didžiausią vaidmenį rutuliukas atlieka naršant internete, tačiau apie tai kiek vėliau. Prietaiso viršuje esantys du klavišai atsakingi už jo užrakinimą bei baterijos taupymo režimo įjungimą.</p>
<p>Telefonas turi 2,4 colių įstrižainės, 480 x 360 taškų raišką gebantį atvaizduoti skystųjų kristalų ekraną. TFT tipo ekranas yra ganėtinai šviesus bei kontrastingas ir pasižymi 16 bitų spalvų gyliu (kitaip tariant geba atvaizduoti 65536 spalvas), kas šiais laikais yra kiek mažoka. Apart riboto atvaizduojamų spalvų kiekio, ekranas taip pat linkęs smarkiai braižytis, tačiau jeigu telefoną vengsite laikyti nuogą ir visuomet nešiositės pridedame dėkle, šis neigiamas bruožas neturėtų atsiskleisti. </p>
<p><a class="ns" href="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_display_(main_screen)_1800px.jpg"><br /><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_display_(main_screen)_600px.jpg" /><br /></a></p>
<p><i>Garsas</i> </p>
<p>Dažnai daugumos pirkėjų nukeliama į antrą planą lieka esminė mobiliojo telefono, kaip telekomunikacinės ryšio priemonės savybė – garso kokybė. Kalba eina ne apie muzikos atkūrimą (žinoma aptarsiu ir jį), tačiau apie skambučius. Šioje vietoje daug ką nors pasakyti kaip ir nėra ką, kadangi tiek telefono mikrofonas, tiek pokalbių garsiakalbis yra standartiškos kokybės tad bendraujant su įvairių telefonų modelių savininkais neužgirdau ypatingų pastabų šiuo aspektu. Jokių papildomų aplinkos triukšmą pašalinančių ar kitaip pokalbių skaidrumą didinančių technologijų prietaisas nepalaiko.</p>
<p><a class="ns" href="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_side_2_1800px.jpg">
<div class="imgright"><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_side_2_300px.jpg" border="1" /></div>
<p></a><a class="ns" href=" http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_side_1800px.jpg">
<div class="imgright"><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_side_300px.jpg" border="1" /></div>
<p></a></p>
<p>Kalbant apie garso išvestį – tam tikslui, dešiniajame korpuso šone yra įdiegtas standartinio 3,5 mm diametro lizdas, tad prie įrenginio galima prijungti bet kokio modelio stereo ausines nenaudojant papildomų adapterių. Telefono atkuriamos garso kokybės bandymus atlikau nenaudojant jokių sintetinių testų ar specifinės metodikos. Su komplektacijoje pridedamomis ausinėmis, tiesiog klausiausi įvairių žanrų muzikos. Tinkamai sureguliavus derintuvo nustatymus ir pasinėrus į garsų pasaulį ilgai jame neužsibuvau, kadangi prietaiso atkuriamas garsas yra prastokos kokybės. Aukšti dažniai stokoja skaidrumo, žemi – sodrumo, kartais netgi girdimi disonansai. Integruotas garsiakalbis taip pat garsumu ar kokybe nežiba, grojama muzika skamba pernelyg aukštais dažniais.</p>
<p><i>Baterija ir atmintis</i></p>
<p>Kaip jau minėjau ankščiau, telefonas naudoja standartinę ličio jonų technologijos pagrindu veikiančią, padorios 1400 mAh talpos bateriją (modelis <i>DX-1</i>). Pasak gamintojo jos maitinimo turėtų užtekti 5,5 h nepertraukiamo pokalbio ir 15-kai dienų budėjimo režime. Išbandyti telefono ištvermės budėjimo režime neteko, tačiau įrenginys 5,2 valandos nepertraukiamo pokalbio iš tikrųjų atlaikė, kas yra visai arti oficialiai deklaruojamo laiko. <i>Curve</i> naudojant labiau praktinėmis aplinkybėmis baterijos gyvavimo trukmė taip pat paliko teigiamą įspūdį – karts nuo karto paplepant, aktyviai rašant tekstines žinutes telefonas tarnavo lygiai tris dienas. Žinoma suaktyvinus naudojimąsi (naudojantis GPS navigacija, klausantis muzikos, naršant internete) atitinkamai sumažėjo ir laikas iki naujo įkovimo, šį kart jis siekė pusantros dienos. Kad ir kaip bebūtų ganėtinai padorią baterijos gyvavimo trukmę įtakojo 3G technologijų palaikymo nebuvimas, kas iš tikrųjų yra silpniausioji telefono charakteristika.</p>
<p><a class="ns" href="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_back_opened_1800px.jpg"><br /><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_back_opened_600px.jpg" /><br /></a></p>
<p>Įrenginys turi 256 MiB integruotos atminties (<i>Flash EEPROM</i> tipas) ir taip pat palaiko <i>microSD</i> atminties korteles. Nors ant telefono korpuso ar dokumentacijoje neminimas HC akronimas, tačiau iš praktinių bandymų įsitikinau, kad įrenginys palaiko ir itin didelės talpos <i>microSD</i> korteles (talpa neatnaujinus OS vis dėl to ribojama iki 16 GB). Taigi su atmintimi problemų kilti neturėtų. Turint omenyje, kad tai verslo klasės telefonas, nemanau , kad šių telefonų vartotojams kada nors iš viso teks dėti į telefoną didesnės nei 1 GB talpos kortelę, kadangi siūlomos atminties užtenka būtiniausioms reikmėms – kontaktų knygos adresatams, elektroniniams laiškams, dokumentams, trumposioms žinutėms, programinei įrangai, nuotraukoms. </p>
<p>Operatyviosios atminties kiekis prietaise siekia 128 MiB (<i>SDRAM</i> tipas), kas išties yra kiek per mažai išmaniajam telefonui. Nors šios atminties stygius nebuvo taip stipriai jaučiamas telefone įjungus net 12 programų, tačiau skubu paminėti, kad visos jos jau buvo įdiegtos telefone, o tai reiškia yra sukurtos pačio telefono gamintojo ar aprobuotų trečiųjų šalių. Taigi nusprendžiau atsisiųsti kiek labiau aparatinės įrangos resursų naudojančių nemokamų programų ir tris iš jų paleisti kartu su atidarytomis 8 integruotomis programomis. Tokioje situacijoje telefonas tvarkėsi jau kiek lėčiau, prasidėjo „stabdymai“. Žinoma tai nereiškia, kad 128 MiB yra visiškai per mažai, tačiau daugiau atminties, ypač reiklesniems vartotojams tikrai nepakenktų.</p>
<p><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Cuvre_Series_8310_%26_8900_620px.jpg" /><br /><span class="saltinis">Kaip ir minėjau, <i>Curve 8900</i> lyginant su ankstesniu serijos nariu <i>8310</i> atrodo daug išvaizdžiau</span></p>
<p><i>Ryšis ir kitos bevielės technologijos</i></p>
<p>Iš tikrųjų gavęs telefoną, maniau, kad šis, jau kurį laiką pasaulinėje rinkoje šmėžuojantis ir visai neseniai Lietuvos prekyboje pasirodęs produktas tikrai turi trečiosios kartos mobiliųjų technologijų palaikymą, tad pirmą kartą atidaręs naršyklę ir viršuje pamatęs <i>EDGE</i> indikatorių iš karto puoliau naršyti telefono nustatymuose ir ieškoti HSDPA jungiamumo. Tačiau nusivyliau sužinojęs, kad naujasis <i>Curve</i> serijos narys visiškai nepalaiko 3G. Toks gamintojo sprendimas iš tikrųjų stebina, kadangi verslui skirtų telefonų rinkoje šios technologijos paklausa iš tikrųjų yra didelė, o didžioji dauguma konkurentų produkcijos šią paklausą visiškai patenkina. </p>
<p><a class="ns" href="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_with_nokia_n82_and_LGKM900_1800px.jpg"><br /><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_with_nokia_n82_and_LGKM900_600px.jpg" /><br /></a><span class="saltinis"><i>Nokia N82, Curve 8900</i> ir <i>LG KM900 Arena</i></span></p>
<div class="imgright"><img src="http://ezx.technews.lt/images/Products/RIM_BlackBerry_Curve_8900/OS_nuotraukos/WiFi_konfiguracijos_vedlys.jpg" border="1" /></div>
<p> Įrenginys geba veikti keturių dažnių (850/900/1800/1900 MHz) GSM ryšio tinkluose, palaiko HSCSD, dešimtosios klasės GPRS (iki 60 Kbps), dešimtosios klasės EDGE (236,8 Kbps) bei turi WiFi (IEEE 802.11 b/g protokolai) modulį. Tiesioginiams duomenų mainams tarp nedideliu atstumu vienas nuo kito nutolusių įrenginių telefone įgyvendintas <i>Bluetooth 2.0</i> (kartu su <i>AD2P</i>) technologijos palaikymas. Telefoną subjektyviai išbandžiau ir naršymo spartos aspektu. Kadangi neturime specifinės programinės ir techninės įrangos tiksliems duomenų perdavimo greičiams bei pralaidai išmatuoti, įrenginį testavau tiesiog naršydamas internete. Nardydamas po tinklapius per <i>WiFi</i> nejutau jokių trukdžių – viskas vyko greitai ir sklandžiai. Tiesa papildomų nepatogumų sukelia sudėtingas prisijungimas prie prieigos taško, kadangi norint tai atlikti, kiekvieną kartą reikia įjungti visų ryšių valdymo panelę ir paleisti naujo <i>WiFi</i> tinklo konfigūravimo vedlį. Žinoma tai neužtrunka valandą, tačiau daug paprasčiau būtų taškų paiešką įjungti kaskart prisijungiant prie interneto taip išvengiant laiko gaišimo ir atsitiktinio pinigų eikvojimo, kadangi telefonas pagal nutylėjimą iš karto naudoja ryšio operatoriaus tinklą. Tačiau štai prisijungęs prie interneto platybių EDGE technologijos pagalba jutau šiokį tokį diskomfortą. Nors <i>Bitės</i> GSM tinklas sostinėje ir yra puikiai išvystytas (puslapiai vartėsi palyginus sparčiai), pripratimas prie kiek greitesnio darbo mobiliajame internete skatino dar kartelį prisiminti, kad to šis telefonas pasiūlyti negali dėl nepalaikomo 3G. </p>
<p><i>GPS navigacija</i></p>
<p><i>Curve 8900</i> kaip ir visi šiuolaikiniai telefonai turi integruotą GPS imtuvą, kuris kaip manau jau aišku, yra atsakingas už navigacinius kiekvieno vartotojo poreikius. GPS technologija šiame telefone veikia standartiniu <i>NMEA 0183</i> protokolu, bei palaiko „geotagingą“ ir <i>A-GPS</i> (angl. Assisted-GPS) funkciją. Priminsiu, kad tai pagerina navigacijos tikslumą įrenginiui papildomai gaunant informaciją iš mobiliojo ryšio operatoriaus stočių bei interneto. Kaip žinia vien tik navigacijos modulio telefone neužtenka, tad telefone yra įdiegta žemėlapių programa <i>BalckBerry Maps</i>, kuri man pasirodė šiek tiek patogesnė nei <i>Nokia Maps</i> alternatyva. Žemėlapiuose yra įdiegta visų Europos šalių žemėlapiai tarp jų ir mūsiškės Lietuvos. Itin lengvai yra ieškomi įvairūs objektai – viešbučiai, kavinės, parkai ir kitos lankytinos vietos. Ties kiekviena iš jų yra pateikiama nemažai informacijos – koordinatės, pavadinimas, adresas, telefonas, netgi interneto tinklapis. Mėgstamas vietas lengvai galima išsaugoti savo kataloguose, o savo buvimo vietą per kelias sekundes galima išsiųsti draugui SMS/MMS žinute, elektroniniu paštu ar integruotu <i>BlackBerry Messanger</i> klientu. Programos valdymas vyksta labai lengvai ir paprastai dėl telefone esančio rutuliuko. Navigacijos tikslumas – pagirtinas, paklaida siekia apytiksliai keturis metrus. </p>
<p><img src="http://ezx.technews.lt/images/Products/RIM_BlackBerry_Curve_8900/OS_nuotraukos/Map_1.jpg" /></p>
<p><img src="http://ezx.technews.lt/images/Products/RIM_BlackBerry_Curve_8900/OS_nuotraukos/Map_2.jpg" /></p>
<p><i>Kamera</i></p>
<p>Šiame telefone taip pat yra įdiegta 3,2 megapikselių raiškos (2048 x 1536) kamera su LED blykste, naudojanti CMOS sensorių, kuris palaiko vaizdo stabilizavimo funkciją, autofokusą ir penkių kartų skaitmeninį priartinimą. Fiksuojami vaizdai yra išsaugomi JPEG formatu. Kamera pasižymi baziniu funkcionalumu – yra galimybė fotografuoti trijose raiškose (3,2 MP, 0,8 MP ir 0,2 MP), pasirinkti nuotraukų kokybę (Normal, Fine, Superfine), spalvų efektus (Spalvota, juoda-balta, sepia) bei baltos spalvos balansą (Automatinis, saulėta/debesuota diena, naktinis režimas, kambario apšvietimas, fluorasencinis apšvietimas). Kamera taip pat palaiko taip vadinamą „geaotagingą“. Ši funkcija į nufotografuotą nuotrauką įrašo vietos, kurioje ji padaryta koordinates naudojantis GPS moduliu. Tai naudinga rūšiuojant nuotraukas specialia programine įranga kompiuteryje. Daugiau jokių pasirinkčių kameros valdymo penelėje nėra. Asmeniškai pasigedau fotografavimo režimų, ISO pasirinkimų bei laikmačio. </p>
<p><a class="ns" href="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_back_camera_1800px.jpg"><br /><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_back_camera_600px.jpg" /><br /></a></p>
<p>Kamera testavau įvairiomis oro sąlygomis ir skirtingu paros metu. Rezultatai nenudžiugino, kadangi kokybė tikrai nėra gera lyginant su kitais fotografuojančiais telefonais, tačiau verslo klasės telefonų nišoje ir nėra pati prasčiausia. Gerai apšviestose natūralios dienos šviesa patalpose bei darganotu oru kokybė išgaunama visai nebloga – spalvos atkuriamos kokybiškai, pakenčiamas kontrastas. Tačiau fotografuojant itin saulėtomis dienomis ar riboto apšvietimo aplinkoje kamera linkusi „triukšmauti“, sudaromas per didelis spalvų kontrastas ir šviesumas. Nuotraukų pavyzdžius pateikiu apačioje. </p>
<p><a class="ns" href="http://ezx.technews.lt/images/Products/RIM_BlackBerry_Curve_8900/Kameros_nuotraukos/Voveryte(apsiniaukusia_diena)_1200px.jpg"><br /><img src="http://ezx.technews.lt/images/Products/RIM_BlackBerry_Curve_8900/Kameros_nuotraukos/Voveryte(apsiniaukusia_diena)_600px.jpg" /><br /></a></p>
<p><a class="ns" href="http://ezx.technews.lt/images/Products/RIM_BlackBerry_Curve_8900/Kameros_nuotraukos/Miskas2_(itin%20sauleta%20diena)_1700px.jpg">
<div class="imgright"><img src="http://ezx.technews.lt/images/Products/RIM_BlackBerry_Curve_8900/Kameros_nuotraukos/Miskas2_(itin%20sauleta%20diena)_300px.jpg" border="1" /></div>
<p></a><a class="ns" href="http://ezx.technews.lt/images/Products/RIM_BlackBerry_Curve_8900/Kameros_nuotraukos/Daugiabutis_(vakarejant)_2000px.jpg">
<div class="imgright"><img src="http://ezx.technews.lt/images/Products/RIM_BlackBerry_Curve_8900/Kameros_nuotraukos/Daugiabutis_(vakarejant)_300px.jpg" border="1" /></div>
<p></a></p>
<p><a class="ns" href="http://ezx.technews.lt/images/Products/RIM_BlackBerry_Curve_8900/Kameros_nuotraukos/Baras_(patalpose)_2000px.jpg">
<div class="imgright"><img src="http://ezx.technews.lt/images/Products/RIM_BlackBerry_Curve_8900/Kameros_nuotraukos/Baras_(patalpose)_300px.jpg" border="1" /></div>
<p></a><a class="ns" href="http://ezx.technews.lt/images/Products/RIM_BlackBerry_Curve_8900/Kameros_nuotraukos/Kortos_(diena)_2000px.jpg">
<div class="imgright"><img src="http://ezx.technews.lt/images/Products/RIM_BlackBerry_Curve_8900/Kameros_nuotraukos/Kortos_(diena)_300px.jpg" border="1" /></div>
<p></a></p>
<p>Kamera taip pat palaiko ir filmavimo galimybę. Fiksuojami video yra išsaugomi 3GPP formatu, galimos dvi darbinės raiškos – 240 x 180 arba 176 x 144. Filmuojant taip pat galima pasirinkti spalvotą, nespalvotą ar sepijos spalvų režimą. Daugiau jokių nustatymų apart LED diodo įjungimo filmavimo metu – nėra. Filmavimo funkciją išbandžiau vieną kartą – leidžiantis saulei prie vienos iš judriausių Vilniaus gatvių. Gautas vaizdo klipas stebino itin prastu detalumu, sparta siekė apie 15 kadrų per sekundę.</p>
<p><object width="425" height="344"><param name="movie" value="http://www.youtube.com/v/XuafBjrfNFs&hl=en&fs=1&"></param><param name="allowFullScreen" value="true"></param><param name="allowscriptaccess" value="always"></param><embed src="http://www.youtube.com/v/XuafBjrfNFs&hl=en&fs=1&" type="application/x-shockwave-flash" allowscriptaccess="always" allowfullscreen="true" width="425" height="344"></embed></object></p>
<p><b><u>Operacinė sistema</u></b></p>
<p><i>BlackBerry OS</i> – tai <i>RIM</i> kompanijos sukurta ir nuolatos tobulinama operacinė sistema naudojama išskirtinai tik šios bendrovės gaminamose išmaniuosiuose telefonuose. Kitaip negu kitos platformos, ši pasižymi išskirtinėmis galimybėmis elektroninio pašto atžvilgiu kas buvo viena iš savybių lėmusių <i>BlackBerry</i> produktų populiarumą. Mano testuojamame <i>Curve 8900</i> modelyje sukosi 4.6 OS versija, kuria prijungęs prie asmeninio kompiuterio atnaujinau iki 4.7-osios (vidines OS aplikacijas taip pat). Tiesa neaišku ar atnaujinimas pavyko taip kaip ir turėjo, kadangi telefone „About“ skiltis vis tiek tikino mane, kad aparate veikia 4.6 versija, nors programinė įranga kompiuteryje – kad sistema naujausia. Per daug nesigilindamas (vis dėl to atnaujinimas neturi esminių sistemos pakeitimų) į tai pradėjau nagrinėti man visiškai nepažįstamos OS teikiamas galimybes. </p>
<p><i>„Viduriai“</i></p>
<p>Vos tik pradėjęs narstyti operacinės vidurius nustebau įvairių nustatymų gausa bei jų išsamumo lygiu. Telefone modifikuoti galima viską – pradedant paprasčiausiu darbalaukio paveikslėliu, baigiant atskirų GSM ryšio priėmimo kanalų išjungimu/įjungimu. Nustatymuose netgi yra „Owner“ skiltis, kurioje galima įvesti savininko vardą bei papildomą informaciją, kad pametus mobilųjį, o šiam vėliau atsidūrus policijos rankose, pastarajai būtų galima daug lengviau rasti savininką (ši funkcija Lietuvoje kaip jau spėjote pagalvoti nereikalinga). Taipogi nustebau aptikęs netgi GSM tinklo, bevielio duomenų perdavimo protokolų (WiFi), DNS serverių diagnostikos įrankius bei plačias jų veikimo modifikacijų galimybes. Visa tai naudinga gali būti tik labai specifinei vartotojų grupei, tačiau kartu tai teikia nemažai naudingos informacijos labiau į techniką besigilinantiems asmenims.</p>
<div class="imgright"><img src="http://ezx.technews.lt/images/Products/RIM_BlackBerry_Curve_8900/OS_nuotraukos/Tinklo_Diagnostika.jpg" border="1" /></div>
<p>Didžiausią naudą teikiantys įrankiai nustatymuose man pasirodė „Status“ bei „Security Options“ skiltys. Pirmojoje vartotojui pateikiama svarbiausia informacija apie įrenginį ir esamą jo būklę: GSM ryšio signalo stipris (dBm), baterijos talpos likutis (%), likęs laisvas bendras atminties kiekis (B), PIN numeris („BlackBerry Messenger“ kliento aparatinis vardas), IMEI kodas, tinklo modulio MAC adresas, ir IP adresas (prisijungimo prie interneto atveju). „Security Options“ skiltyje galima redaguoti įvairius saugumo nustatymus, peržiūrėti palaikomus programinės įrangos sertifikatus bei kt. Pavyzdžiui, yra galimybė užkoduoti visus telefone esančius duomenis, ar vienos funkcijos pasirinkimu ištrinti visą aparato turinį. Itin patogi funkcija reguliuojama šioje skiltyje – galimybė blokuoti gaunamas trumpąsias tekstines žinutes, el. laiškus bei „BlackBerry Messenger“ pranešimus. Verta paminėti ir galimybę nustatyti telefone susikaupusių „programinių šiukšlių“ valymą, kuris bus vykdomas kas tam tikrą laiko intervalą ar kas kart prieš išjungiant įrenginį. </p>
<div class="imgright"><img src="http://ezx.technews.lt/images/Products/RIM_BlackBerry_Curve_8900/OS_nuotraukos/Telefono_bukle.jpg" border="1" /></div>
<div class="imgright"><img src="http://ezx.technews.lt/images/Products/RIM_BlackBerry_Curve_8900/OS_nuotraukos/Messages_Firewall.jpg" border="1" /></div>
<p>Dar viena patikusi telefono programinės įrangos savybė – interaktyvus jos sąryšis su pridedamu odiniu dėklu per aparatinę įrangą. Kaip tai suprasti? Pavyzdžiui, galima nustatyti ar žibės LED diodas, kokiu garsumu gros skambėjimo tonas, kiek kartų suvibruos telefonas, netgi kokią muziką jis gros kai bus be dėklo ar atvirkščiai – bus patupdytas jame. Lygiai taip pat iki pačių mažiausių smulkmenų galima reguliuoti visų telefono signalų veikimą bei daugelį kitų nustatymų, pradedant žadintuvu, baigiant darbotvarkės pranešimais ar įrenginio užrakinimu. </p>
<p><a class="ns" href="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_in_holster_1800px.jpg"><br /><img src="http://ezx.technews.lt/images/Products/RIM_BlackBerry_Curve_8900/Irenginio_nuotraukos/BlackBerry_Curve_8900_in_holster_300px.jpg" /><br /></a> </p>
<p><i>Internetas</i></p>
<p>Operacinėje sistemoje įdiegta naršyklė – geriausia gamyklinė telefono naršyklė, kuria man kada nors yra tekę naudotis. Pradiniame jos lange yra rodomos kelios jūsų pasirinktos žymės, kiek žemiau paskutiniai naršyti tinklapiai. Pačiame viršuje yra adreso, o lygiagrečiai po juo – paieškos sistemos laukeliai. Naršyklė pasižymi išskirtinu funkcionalumu: joje yra įdiegtas RSS teikinių klientas, PDF rinkmenų skaitymas, tinklapių pilno dydžio arba pritaikant jų dydį ekranui vaizdavimas, teksto paieška, teksto kodavimo pasirinktys, yra palaikomi HTML/xHTML tinklapiai, <i>Java</i> platforma, integruotų video rinkmenų grojimas, patogus paveikslėlių adresų gavimas, jų siuntimas. Internetą itin patogu naršyti naudojantis navigaciniu rutuliuku, kuriuo navigacija tinklapyje tampa ne tik paprasta, bet ir interaktyvi, kadangi žymeklis juda tarytum būtų valdomas pele. Naršyklės greitis atsižvelgiant, kad telefonas palaiko tik antrosios kartos duomenų perdavimo standartus, yra stulbinantis. Tarkim <i>Technews</i> tinklapis, naudojantis EDGE protokolu, yra pakraunamas net 10-čia sekundžių greičiau nei maniškės <i>Nokia N82</i> vidinė naršykle tai padaro prisijungus prie spartaus <i>WiFi</i> prieigos taško. </p>
<p><img src="http://ezx.technews.lt/images/Products/RIM_BlackBerry_Curve_8900/OS_nuotraukos/Internet_Browser.jpg" /></p>
<p>Kad ir kaip bebūtų naršyklė nėra tobula – nepalaikomos kortelės (angl. Tabs), trūksta „Flash“ grotuvo integracijos, visai nepatogus tinklapio žymių tvarkymas. Nepaisant šių neigiamų savybių, interneto naršymas naudojantis <i>BlackBerry Curve 8900</i> telefoną paliko tik teigiamą įspūdį.</p>
<p><i>Elektroninis paštas</i></p>
<p>Kaip jau minėjau operacinės sistemos pristatymo įžangoje, elektroninis paštas šiame telefone atlieka itin svarbu vaidmenį. Ir ne vien dėl to, kad įmonių savininkai ar tiesiog reiklūs vartotojai su svarbiais kontaktais dažnai bendrauja el. laiškų forma ir tokios galimybės palaikymas turi būti įdiegtas jų telefonuose. Elektroninio pašto funkcija šiuo metu gali pasigirti net nedidele kaina pardavinėjami, žemutinei vartotojų klasei skirti išmanieji telefonai, tad kodėl gi šis įrenginio aspektas nusipelnė atskiros vietos apžvalgoje? Todėl, kad <i>BlackBerry</i> produktuose naudojama sistema pasižymi išskirtiniu paprastumu ir yra geriausias mobilaus elektroninio pašto sprendimas iš visų mano bandytųjų. </p>
<p><img src="http://ezx.technews.lt/images/Products/RIM_BlackBerry_Curve_8900/OS_nuotraukos/El_laisku_dezute.jpg" /></p>
<p>Pats klientas nepasižymi išskirtinėmis savybėmis ir yra standartinis. Verta paminėti nebent galimybę prie siunčiamo laiško prisegti (angl. attach) kontaktą iš telefonų knygos. Naudinga tai, kad kontaktas yra siunčiamas VCF formatu, kas leidžia jį iš karto išsaugoti ne tik kitiems <i>BlackBerry</i> savininkams, bet ir <i>Nokia</i> telefonus turintiems vartotojams (nesvarbu ar tiesiogiai iš mobiliojo pašto kliento ar iš AK esančios rinkmenos per programinę įrangą). Kiek nuliūdino tai, kad el. pašto klientas palaiko ribotą kiekį teksto kodavimo standartų, dėl ko kartais gautas laiškas kuriame vartojamos raidės su diakritiniais ženklais, yra nevaizduojamas taip kaip turėtų. </p>
<p>Pati elektroninio pašto sistema veikia visai kitokiu principu nei įprasta. Pašto klientas naudodamasis interneto prieiga pats tiesiogiai nesikreipia į jūsų e-pašto paslaugų tiekėjo serverius, o naudoja gamintojo sukurtą <i>BlackBerry Internet Service</i> (arba tiesiog BIS). BIS esmė paprasta: šis servisas nuolatos būna prisijungęs prie vartotojo dėžutės internete ir vos į ją patenka laiškas, jis tą pačią sekundę atsiranda ir mobiliajame telefone. Tokia greitosios pasekties pašto sistema veikia su didžiąja dalimi naujausių ir populiariausių internetinių pašto sistemų (pvz. <i>Gmail</i>, <i>Yahoo</i> ir kt.) ir kas labiausiai džiugina nevargina telefono savininko nustatymu gausa. Konfigūruojant naują pašto dėžutę (jų kiekis telefone gal siekti ne daugiau kaip 10) jums nereikia žinoti POP3 ar IMAP protokolo duomenų bei kitos techninės ir daugelį paprastų žmonių gluminančios informacijos, tik vartotojo vardą ir slaptažodį, ir štai – jūsų paštas pasiekiamas akimirksniu. </p>
<p>Tiesa sistema veikia kiek vėluodama dirbant su senesniais internetinio elektroninio pašto sprendimais, kadangi BIS sąveikaudamas su tokiomis sistemomis pašto dėžutę tikrina kas penkiolika, o gavus laišką kas tris minutes. Dar vieno laiško nesulaukus penkiolika minučių, BIS laiškų skenavimą tęsia tuo pačių numatytuoju 15 min. intervalu. Taip pat svarbu nepamiršti, kad sistema budėjimo režime bei vykdanti laiškų priėmimo ar išsiuntimo operacijas lašina išsiųstų ir parsiųstų duomenų paketus, kurie, deja, yra apmokestinami. <i>Bitės</i> siūlomus mobiliojo interneto tarifus bei kitas sutarties sąlygas visuomet galite susižinoti jų puslapyje, o praktiškai sunaudoto duomenų kiekio suskaičiuoti nebuvo galimybės, kadangi telefoną testavau su neribotos sąskaitos SIM kortele. </p>
<p><i>Programinė įranga</i></p>
<p><i>BlackBerry OS</i> kaip ir kitos mobiliesiems įrenginiams skirtos operacinės sistemos, pasižymi minimaliu programinės įrangos paketu, kuris yra integruotas gamykliškai. Telefone radau būtiniausią funkcionalumą išmaniesiems telefonams suteikiantį „softo“ asortimentą: biuro programų failus (.xls, .ppt, .pps, .doc) skaitančias programas, diktofoną, slaptažodžių saugyklą (<i>Password Keeper</i>), kalendorių su darbotvarkės funkcijomis, patogią užrašinę, skaičiuotuvą, žadintuvą. Kadangi įrenginys pasižymi internetinių funkcijų gausa, čia įdiegta ir nuotraukų keitimosi serviso <i>Flickr</i> programa leidžianti akimirksniu tinklapyje patalpinti užfiksuotą nuotrauką bei socialinio tinklo <i>Facebook</i> klientas, kuris lygiai taip kaip paštas, akimirksniu, praneš visą būtiniausią jus dominančią informaciją susijusia su jūsų registruotu vartotoju. Be minėtųjų programų telefone taip pat yra įdiegtas išsamus visų jūsų duomenų (kontaktų, užrašų, kalendoriaus/darbotvarkės įrašų, <i>BlackBerry Messenger</i>, žinučių ir el. laiškų) paieškos įrankis, kuris turiu pripažinti veikia daug greičiau ir patogiau nei pavyzdžiui <i>Symbian 9.3</i> įdiegta <i>Search</i> funkcija. Be paminėtų taikomųjų programų, prietaise aptikau 5 žaidimus: <i>Brick Breaker</i> (paprasčiausias „tetrio teniso“ klonas), World Mole (žodžių ieškojimo ir išbraukymo galvosūkis), Sudoku bei du lošimo kortomis „simuliatorius“ – <i>Texas Hold‘Em King 22</i> bei <i>Klondike</i>. </p>
<p><img src="http://ezx.technews.lt/images/Products/RIM_BlackBerry_Curve_8900/OS_nuotraukos/Kalendorius.jpg" /></p>
<p><img src="http://ezx.technews.lt/images/Products/RIM_BlackBerry_Curve_8900/OS_nuotraukos/Paieska.jpg" /></p>
<p>Asmeniškai telefone pasigedau daugiau iš anksto įdiegtų trečiųjų šalių programų, tokių kaip <i>Flash</i> animacijų grotuvo, PDF failų skaitytuvo (gerai, kad internete naršyklė tarnauja kaip alternatyva), valiutų/matų konverterio, archyvavimo programos. Žinoma visa startinį paketą, atitinkamai pagal poreikius, galima pasipildyti savarankiškai, tačiau žinant, kad dauguma kokybiškų programų nemažai kainuoja, o nemokamų alternatyvų internete susirasti beveik neįmanoma (<i>BlackBerry OS</i> bendruomenė daug mažesnė nei <i>Symbian</i> ar <i>Windwos Mobile</i> atveju), negalint atidaryti giminaičio ZIP formatu suarchyvuotų nuotraukų paketo, gali užplūsti neigiamų emocijų banga. Tačiau kaip sakoma šuo ir kariamas pripranta, o nemokamų pietų <i>BlackBerry</i> nedalina. Prie progos galima priminti, kad dauguma bendrovės gaminamos produkcijos gerbėjų tikėjosi sulaukti atvirojo kodo OS adaptacijos, ypač kai į rinką vis labiau skverbiasi <i>Google</i> su <i>Android</i>, o <i>Nokia</i> dar praeitais metais <a class="ns" href=" http://www.technews.lt/tekstas/Symbian_OS_taps_atvirojo_kodo_platforma.html;;">įsteigė</a> <i>Symbian Foundation</i>. Tačiau <i>RIM</i> atstovai vangiai komentavo tokią galimybę, tad bent jau šią dieną <i>BlackBerry OS</i> yra uždaro tipo platforma.</p>
<p><i>Trūkumai</i></p>
<p>Perpratus operacinės sistemos subtilybės ir pripratus prie kasdienio jos naudojimo, mintyse sukosi ne tik teigiamos mintys. Nors trūkumų operacinė sistema turi ir nedaug, tačiau jie yra itin erzinantys ir keliantys didelių nepatogumų. Štai pavyzdžiui, kad ir duomenų perdavimas per <i>Bluetooth</i>. Norint iš kito įrenginio gauti garso rinkmeną būtina eiti į „Media“ skiltį, kurioje pasirinkus „Audio“ ir paspaudus meniu klavišą reikia pasirinkti „Recieve file“ komandą. Tuomet „suporuoti“ telefoną su skubančio į susitikimą draugo mobiliuoju ir laukti kol duomenis bus atsiųsti. Visą šią veiksmų eigą reikia atlikti ir norint priimti paveikslėlį ar video rinkmeną, taip pat keičiantis kontaktais. Žinoma antrą kartą „suporuoti“ telefono su jau pažįstamo siuntėjo įrenginiu nereikės, tačiau visas šis žaidimas iš tikrųjų atima nemažai laiko, o siunčiamų/gaunamų duomenų tipų apribojimas (siųsti/gauti kažko kito apart minėtųjų dalykų tiesiog negalima) naikina telefono universalumą.</p>
<p><img src="http://ezx.technews.lt/images/Products/RIM_BlackBerry_Curve_8900/OS_nuotraukos/Galerija.jpg" /></p>
<p><img src="http://ezx.technews.lt/images/Products/RIM_BlackBerry_Curve_8900/OS_nuotraukos/Pagrindinis_meniu.jpg" /></p>
<p>Kita itin nepatikusi telefono savybė – nepatogus programinės įrangos įdiegimas. Atlikti tai naudojantis kompiuteriu ir pridedama <i>Desktop Manager</i> programa yra paprasta ir nesudėtinga, tačiau naudojantis tik mobiliuoju tai padaryti greitai ir lengvai trukdo vienas apribojimas - vidinėje ar išorinėje (kortelės) atmintyje esančio programos įdiegimo paketo paleidimas yra tiesiog neįmanomas. Įdiegti aplikaciją galima tik vienu keliu – interneto naršyklės adreso laukelyje įvedus tiesioginę nuorodą į jos įdiegimo paketą (angl. OTA – Over The Air technologija). Tai reiškia, kad programai nesant patalpintai internete ir jums neturint jo prieigos, jokių įdiegimo procesų vykdyti negalėsite. Toks įdomus sprendimas iš dalies yra naudingas, kadangi vartotojams nereikia siųstis programos ir daug nesivarginant iš karto tiesiogiai įdiegti ją. Tačiau žvelgiant iš kitos perspektyvos tokia technologija kelia papildomų nepatogumų.</p>
<p><img src="http://ezx.technews.lt/images/Products/RIM_BlackBerry_Curve_8900/OS_nuotraukos/Custom_Theme_1.jpg" /><br /><span class="saltinis">Telefono OS išvaizdą bei programų išdėstymą galima mofikuoti kaip tik panorėjus</span></p>
<p>
<div class="imgright"><img src="http://ezx.technews.lt/images/Products/RIM_BlackBerry_Curve_8900/OS_nuotraukos/Trumpuju_zinuciu_dezute.jpg" border="1" /></div>
<p>Prie operacinės sistemos minusų priskirčiau ir nepatogų failų tvarkytuvą (angl. File Manager). Pasiekti telefone bei atminties kortelėje esantį turinį galite tik per „Media“ skiltį ir paspaudus meniu klavišą. Nors visi daugialypės terpės džiaugsmai (muzika, video, paveikslėliai, nuotraukos, garso įrašai) yra pasiekiami per galeriją ir muzikos grotuvą, tačiau tiesiogiai naršyti kortelėje kaip direktorijoje galima tik ankščiau minėtu keliu. Pavyzdžiui, daugumoje <i>Nokia</i> išmaniųjų telefonų OS yra įdiegta atskira programa, kurios šaukinį perkėlus į jums patogią vietą, visa telefono turinį galima pasiekti ir svarbiausia persiųsti daug greičiau. Tai galioja ir programų įdiegimo paketams, ekrano temoms bei visiems nestandartiniams failams, bet štai su <i>Curve 8900</i> tokių veiksmų atlikti neįmanoma. </p>
<p><b>Išvados</b> </p>
<p>Apibendrindamas <i>BlackBerry Curve 8900</i> išmanųjį telefoną galiu patikinti, kad tai viena geriausių mobiliųjų ryšio priemonių orientuotų verslo klasei. Patvarus korpusas, išvaizdus dizainas, kokybiškas ekranas, patogi klaviatūra, komfortiškas interneto naršymas ir žaibiška elektroninio pašto prieiga yra savybės, kuriomis šis telefonas lenkia daugelį savo konkurentų bei neabejotinai vertas pagiriamojo žodžio. Savo kategorijoje kitiems įrenginiams jis nusileidžia tik dėl nepalaikomo trečiosios kartos mobiliojo ryšio. Taip pat šis produktas visiškai netinka vartotojams ieškantiems universalaus daugialypės terpės įrenginio pasižyminčio lankstumu ir papildomomis funkcijomis. Tai patvirtina ryškiausi telefono neigiami bruožai – prastos kokybės kamera, nekokybiškas garso atkūrimas, rinkmenų keitimosi per <i>Blueooth</i> keblumas, mažokas operatyviosios atminties kiekis ir palyginus ribotas žaidimų bei gamintojo programinės įrangos asortimentas. Produktas, vertas maždaug 1300 mūsų valiutos vienetų, Lietuvos rinkoje jau pasirodė ir kaip minėjau straipsnio pradžioje, juo prekiauja <i>Bitė Lietuva</i>. Salonuose pasirašius sutartį įrenginį galima įsigyti nuo vieno lito, tačiau ar tai daryti verta – spręsti jums.</p>
