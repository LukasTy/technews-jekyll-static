---
layout: post
status: publish
published: true
title: nVIDIA pademonstravo mobilų Kal-El procesorių
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 5583
wordpress_url: http://localhost/site/new/nvidia_pademonstravo_mobilu_kalel_procesoriu/
date: '2011-02-18 20:00:05 +0200'
date_gmt: '2011-02-18 20:00:05 +0200'
categories:
- Naujienos
---
<div class="imgright"><img src="http://technews.lt/upload/Tegra.jpg"  /></div>
<p>Sulaukiusi gana neblogų atsiliepimų apie Tegra 2 platformą, kompanija nVIDIA suskubo atskleisti šiek tiek informacijos apie savo sekantį mobilų procesorių kodiniu vardu Kal-El, kuris bus panaudotas artėjančioje Tegra 3 platformoje.</p>
<p>Taigi, Kal-El bus net 5 kartus spartesnis už Tegra 2. Tokį didelį spartos prieaugį leido pasiekti į lustą integruoti 4x Cortex-A9 branduoliai, vietoje dabartinėje Tegra 2 sistemoje naudojamų dviejų. Padidintas ir taktinis branduolių dažnis nuo 1 GHz iki 1.5 GHz. Kal-El turės nepakitusio dydžio 1 MB L2 atmintį (cache), tačiau platesnis 32-bit atminties kontroleris leis palaikyti kur kas spartesnę LPDDR2 atmintį. Pasak nVIDIA, tai leis lygiuotis į Core 2 Duo T7200 teikiamą spartą. Kaip ir pirmtakas, Tegra 3 bus gaminamas pagal tą patį 40nm technologinį procesą, tačiau architektūriniai sprendimai neleido itin drastiškai padidėti suvartojamos elektros kiekiui: prie panašių apkrovų abiejų platformų elektros sąnaudos turėtų išlikti labai panašios. Teigiama, jog Kal-El naudos ~34W.</p>
<p>Pakeitimų sulaukė ir integruotas GeForce ULP grafinis lustas. Nors architektūra išliko ta pati, tačiau padidėjo vaizdo apdorojimo vienetų skaičius - nuo 8 iki 12. Deja, tačiau informacijos apie dažnius kol kas nėra. Kal-El palaikys iki 2560x1600 taškų rezoliuciją ir turėtų būti pakankamai galingas susidoroti tiek su 1080p60, tiek ir su 3D vaizdais.</p>
<p>Dirbdama itin apsukriai, nVIDIA jau spėjo pademonstruoti Tegra 3 MWC 2011 parodoje. Kompanijos teigimu, pirmieji planšetai, naudojantys Kal-El gali pasirodyti jau rugpjūtį, o išmanieji telefonai - paskutiniame šių metų ketvirtyje.</p>
