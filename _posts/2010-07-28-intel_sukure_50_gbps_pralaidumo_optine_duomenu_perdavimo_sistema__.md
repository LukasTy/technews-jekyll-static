---
layout: post
status: publish
published: true
title: Intel sukūrė optinę duomenų perdavimo sistemą
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4976
wordpress_url: http://localhost/site/new/intel_sukure_50_gbps_pralaidumo_optine_duomenu_perdavimo_sistema__/
date: '2010-07-28 19:37:30 +0300'
date_gmt: '2010-07-28 19:37:30 +0300'
categories:
- Naujienos
---
<p><i>Intel</i> daug lėšų skiria ne tik centrinių procesorių ar lustų rinkinių tobulinimui. Mikroprocesorių gigantas ieško ir sprendimų, leidžiančių ateityje pakeisti varines linijas, skirtas kompiuterių ir netgi jų komponentų sujungimui.</p>
<p>Vakar Intel išplatino pranešimą spaudai, kuriame galima sužinoti ir apie pirmąjį svarbų pasiekimą - silicio fotoninę sistemą, kuria, naudojant lazerių šviesą, informacija galima perduoti 50 Gbps sparta dideliu atstumu. Pasak intel, <i>SPL (Silicon Photonics Link)</i> technologijos riba toli gražu nėra 50 Gbps - ateityje ją bus galima padidinti iki terabitų eilės.</p>
<p>Duomenų perdavimo sistemos prototipas susideda iš siųstuvo, optinio kabelio bei imtuvo. Siųstuve sumontuoti hibridiniai silicio lazeriai, kurių kiekvieno spindulys keliauja į moduliatorių. Kiekvienas kanalas gali perduoti 12,5 Gbps duomenų srautą. Sumoduliuota informacija keliauja į multiplekserį, kurio dėka ją galima perduoti viena plono optinio kabelio gija. Kitoje pusėje šviesos spindulys patenka į demultiplekserį, o iš jo - į fotodetektorius, kurie gautą informaciją verčia į įprastus elektrinius impulsus. Pasiekti tokią didelę spartą padėjo būtent pastarųjų metų laimėjimai optoelektronikos srityse.</p>
<p>Kol kas <i>Intel</i> dirba prie šios technologijos spartos didinimo ir neskelbia, kada galime sulaukti praktinio jos panaudojimo. Daugiau informacijos apie <i>SPL</i> galite rasti <a class="ns" href="http://www.intel.com/pressroom/archive/releases/2010/20100727comp_sm.htm"><i>Intel</i></a> tinklapyje.</p>
<p><img src="http://svarke.technews.lt/intel_opto.png" /></p>
