---
layout: post
status: publish
published: true
title: "„ARCTIC Accelero Xtreme IV“: atvirkštinio aušinimo pradžia"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8223
wordpress_url: http://localhost/site/new/arctic_accelero_xtreme_iv_netiesioginio_ausinimo_pradzia/
date: '2014-09-21 15:24:01 +0300'
date_gmt: '2014-09-21 15:24:01 +0300'
categories:
- Aušinimas
- Apžvalgos
---
<p>Tiekdama aušinimo sistemas vaizdo plokščių gamintojams „ARCTIC“ visuomet pasilikdavo galimybę namų vartotojui pasiūlyti tai, prie ko VGA gamintojai priėjimo neturėdavo. Panašu, kad labai nusisekęs „Accelero Xtreme III“ niekada taip ir nerado kelio kažkur kitur, nei ant paprastam vartotojui skirto stalo, bet „ARCTIC“ tuo neapsiribojo ir atnaujino vieną savo orinių flagmanų. Šiais metais buvo parodytas „Accelero Xtreme IV“ modelis, kurio pagrindine užduotimi tapo ne tolimesnis branduolio temperatūros mažinimas, bet vėsesnis VRM grandinės ir vRAM lustų darbas. Ir „ARCTIC“ tai žada pasiekti be tam skirtų įprastų radiatorių, ir dar ant karštosios „Radeon R9 290“.</p>
<p><img class="aligncenter" style="width: 520px; height: 388px;" src="http://technews.lt/userfiles/XtremeIVlogo.jpg" alt="" /></p>
<p>&nbsp;</p>
<ul>
<li><strong>Pakuotė ir komplektacija</strong></li>
<li><strong>Žvilgsnis iš arčiau</strong></li>
<li><strong>Montavimas</strong></li>
<li><strong>Testavimas</strong></li>
<li><strong>Išvados</strong></li>
</ul>
<p>&nbsp;</p>
<p><strong>Pakuotė ir komplektacija</strong></p>
<p>Kartu su „Accelero Xtreme IV“ „ARCTIC“ perėjo nuo permatomos plastmasinės pakuotės (ją naudojo Xtreme III) prie kartoninės. Vieta geriems žodžiams paprastai būna išvadų skyrelyje, tačiau sveikiname „ARCTIC“ įstojus į žaliųjų klubą.</p>
<p style="text-align: center;"><a href="http://technews.lt/userfiles/SAM_1793.jpg"><img style="width: 232px; height: 155px;" src="http://technews.lt/userfiles/SAM_1793.jpg" alt="" /></a><a href="http://technews.lt/userfiles/SAM_1794.jpg"><img style="width: 232px; height: 155px;" src="http://technews.lt/userfiles/SAM_1794.jpg" alt="" /></a></p>
<p>Gamintojas pasinaudojo galimybe išvardinti visas produkto specifikacijas, palaikomų vaizdo plokščių modelius (aptikome net niekada neišleistą „Radeon HD 8870“, kuri patapo R9 290 modeliu), pakuotės turinį ir pasidalinti Xtreme IV brėžiniu. Visgi svarbiausias akcentas atitenka „ARCTIC“ patentuotai galinei plokštelei - aušintuvui (radiatoriui). Pastarasis, kaip nurodoma gamintojo, sumažina VRM temperatūras, garantuoja solidesnį spartinimą ir prailgina PCB komponentų tarnavimo laiką, bet labiausiai pažymima savybė - jos diegimui nenaudojami jokie klijai ar iš abiejų pusių limpančios juostelės. Rezultatas? Pasak gamintojo, vaizdo plokštę galima be vargo grąžinti į pradinę būseną, tačiau VGA garantiją išsaugoti gali ir nepavykti, nes „lindimą“ prie vaizdo plokštės rodantis lipdukas bus užklijuotas ant tos veržlės, kurią teks išsukti, norint uždėti Xtreme IV.</p>
<p style="text-align: center;"><a href="http://technews.lt/userfiles/SAM_1795.jpg"><img style="width: 232px; height: 155px;" src="http://technews.lt/userfiles/SAM_1795.jpg" alt="" /></a><a href="http://technews.lt/userfiles/SAM_1796.jpg"><img style="width: 232px; height: 155px;" src="http://technews.lt/userfiles/SAM_1796.jpg" alt="" /></a></p>
<p style="text-align: center;"><a href="http://technews.lt/userfiles/SAM_1799.jpg"><img style="width: 232px; height: 155px;" src="http://technews.lt/userfiles/SAM_1799.jpg" alt="" /></a><a href="http://technews.lt/userfiles/SAM_1800.jpg"><img style="width: 232px; height: 155px;" src="http://technews.lt/userfiles/SAM_1800.jpg" alt="" /></a></p>
<p>Be vartotojo gido, tarpiklių, veržlių, poveržlių ir termo padukų - labiausiai dominantys dalykai visai kiti. Aišku tai pats Xtreme IV radiatorius, galinė plokštelė – radiatorius, apsauginis filmas ir vaizdo plokštei skirtas laikiklis, kurio, kaip ir plokštelės - radiatoriaus, dar nebuvo tekę sutikt apžvelgiant „ARCTIC“ aušintuvus vaizdo plokštėms.</p>
<p style="text-align: center;"><a href="http://technews.lt/userfiles/SAM_1803.jpg"><img style="width: 232px; height: 155px;" src="http://technews.lt/userfiles/SAM_1803.jpg" alt="" /></a><a href="http://technews.lt/userfiles/SAM_1807.jpg"><img style="width: 232px; height: 155px;" src="http://technews.lt/userfiles/SAM_1807.jpg" alt="" /></a></p>
<p>&nbsp;</p>
<p><strong>Žvilgsnis iš arčiau</strong></p>
<p>Pats radiatorius yra visiškai identiškas Xtreme III modeliui: tie patys 288 x 104 x 54 mm išmatavimai, trys 92 mm skermens ventiliatoriai, penki 6 mm diametro karščio vamzdeliai, 83 aliuminio plokštelės ir 300 W galimas šilumos išsklaidymas. Nepakito net montavimo plokštelė, kuri turi keturias skirtingais atstumais nutolusias skylutes skirtingų vaizdo plokščių palaikymui.</p>
<p style="text-align: center;"><a href="http://technews.lt/userfiles/SAM_2051.jpg"><img style="width: 232px; height: 155px;" src="http://technews.lt/userfiles/SAM_2051.jpg" alt="" /></a><a href="http://technews.lt/userfiles/SAM_2052.jpg"><img style="width: 232px; height: 155px;" src="http://technews.lt/userfiles/SAM_2052.jpg" alt="" /></a></p>
<p style="text-align: center;"><a href="http://technews.lt/userfiles/SAM_2054.jpg"><img style="width: 232px; height: 155px;" src="http://technews.lt/userfiles/SAM_2054.jpg" alt="" /></a><a href="http://technews.lt/userfiles/SAM_2055.jpg"><img style="width: 232px; height: 155px;" src="http://technews.lt/userfiles/SAM_2055.jpg" alt="" /></a></p>
<p style="text-align: center;"><a href="http://technews.lt/userfiles/SAM_2059.jpg"><img style="width: 232px; height: 155px;" src="http://technews.lt/userfiles/SAM_2059.jpg" alt="" /></a><a href="http://technews.lt/userfiles/SAM_2060.jpg"><img style="width: 232px; height: 155px;" src="http://technews.lt/userfiles/SAM_2060.jpg" alt="" /></a></p>
<p>92 mm skersmens ventiliatorių charakteristikos taip pat nepasikeitė: „Fluid Dynamic“ guoliai 900 – 2000 RPM intervalas, 4.32 W energijos sąnaudos su 24.4 dBA maksimaliu triukšmu. Tačiau kai kas pasikeitė. Ir tai yra bendras aušinimo sistemos svoris. Jei Xtreme III ir Xtreme IV radiatorius su ventiliatoriais svėrė vienodai (653 gramus), tai 218 x 98 x 23 mm išmatavimus turinti galinė plokštelė – radiatorius prideda papildomus 338 gramus, bendram svoriui išaugant beveik iki kilogramo (991 gramai). Norintiems įsitikinti, ar Xtreme IV tikrai tiks turimai VGA, siūlome apsilankyti oficialioje <a href="http://www.arctic.ac/eu_en/accelero-xtreme-iv.html"><em>„ARCTIC“ svetainėje</em></a>.</p>
<p style="text-align: center;"><a href="http://technews.lt/userfiles/SAM_2053.jpg"><img style="width: 232px; height: 155px;" src="http://technews.lt/userfiles/SAM_2053.jpg" alt="" /></a><a href="http://technews.lt/userfiles/SAM_2058.jpg"><img style="width: 232px; height: 155px;" src="http://technews.lt/userfiles/SAM_2058.jpg" alt="" /></a></p>
<p>&nbsp;</p>
<p><strong>Montavimas</strong></p>
<p>Prisimenant Xtreme III montavimą, naujojo „ARCTIC“ flagmano diegimas įgavęs naujų spalvų. Sakyti, kad jis kardinaliai skiriasi negalime – montavimo plokštelė ant pagrindinio radiatoriaus ta pati. Pirmiausiai tenka surasti karštuosius (be kristalo) R9 290 taškus. Tačiau mums nereikia pačių atminties lustų ir VRM grandinės tranzistorių – priešingoje PCB pusėje ieškoma jų „silueto“. Tuomet ant įsivaizduojamų karštųjų taškų klijuojamos termo juostelės ir dedamas filmas.</p>
<p style="text-align: center;"><a href="http://technews.lt/userfiles/SAM_2065.jpg"><img style="width: 232px; height: 155px;" src="http://technews.lt/userfiles/SAM_2065.jpg" alt="" /></a><a href="http://technews.lt/userfiles/SAM_2069.jpg"><img style="width: 232px; height: 155px;" src="http://technews.lt/userfiles/SAM_2069.jpg" alt="" /></a></p>
<p>Būtina atkreipti dėmeį, kad filmo kraštai turi lygiagrečiai sutapti su vaizdo plokštės PCB kraštais. Pasirodo, kad Xtreme IV montavimui mums reikės net tušinuko ar markerio, kuriuo ant filmo apvedami kitoje jo pusėje esančių termo padukų kraštai. Kadangi termo padukai yra lipnūs iš abiejų savo pusių, nuėmus filmą, tik pusė jų liko ant PCB. Maža to, dalis jų per perskyrimo vietą atplyšo, todėl reikėjo visą prieš tai atliktą darbą pakartoti. Jei tušinukas galbūt neišgasdino net nepatyrusių darbininkų, tai pjaustymo peiliuko būtinybė pildant kitą diegimo etapą suerzino net daug mačiusius, t.y. mus. Pjaudami reikiamas ertmes filme turėjo ne tik būti atsargūs, bet ir po tokios procedūros privalėjome keliauti vonią...</p>
<p style="text-align: center;"><a href="http://technews.lt/userfiles/SAM_2072.jpg"><img style="width: 232px; height: 155px;" src="http://technews.lt/userfiles/SAM_2072.jpg" alt="" /></a><a href="http://technews.lt/userfiles/SAM_2075.jpg"><img style="width: 232px; height: 155px;" src="http://technews.lt/userfiles/SAM_2075.jpg" alt="" /></a></p>
<p>Ant R9 290 kristalo uždėję pagrindinį radiatorių, o karštuosius PCB taškus dengiančius padukus įspraudę tarp filme atsiradusių ertmių, uždėjome galinę plokštelę – radiatorių. Vėl tapo būtina patikrinti radiatoriaus lygiagretumą su filmu ir pasirūpinti PCB su plokštele - radiatoriumi priartinančiais laikikliais, nes keturios veržlės VGA piekinėje dalyje sukūrė didelius tarpus jos gale. Tam skirti laikikliai yra dviejų rūšių: A tipo montuojami iš PCI-Express jungties pusės, o B – iš maitinimo lizdų pusės. Šiuos laikiklius rekomenduojama prisukti tik ketvirtadaliu visos galimos jėgos. B laikikliai papildomai atliks dar vieną funkciją – laikys kronšteiną, kuris savo ruožtu laikys keturis išplėtimo lizdus užimančią R9 290 su ką tik ant jos sumontuotu Xtreme IV.</p>
<p style="text-align: center;"><a href="http://technews.lt/userfiles/SAM_2079.jpg"><img style="width: 232px; height: 155px;" src="http://technews.lt/userfiles/SAM_2079.jpg" alt="" /></a><a href="http://technews.lt/userfiles/SAM_2080.jpg"><img style="width: 232px; height: 155px;" src="http://technews.lt/userfiles/SAM_2080.jpg" alt="" /></a></p>
<p style="text-align: center;"><a href="http://technews.lt/userfiles/SAM_2083.jpg"><img style="width: 232px; height: 155px;" src="http://technews.lt/userfiles/SAM_2083.jpg" alt="" /></a><a href="http://technews.lt/userfiles/SAM_2085.jpg"><img style="width: 232px; height: 155px;" src="http://technews.lt/userfiles/SAM_2085.jpg" alt="" /></a></p>
<p style="text-align: center;"><a href="http://technews.lt/userfiles/SAM_2082.jpg"><img style="width: 232px; height: 155px;" src="http://technews.lt/userfiles/SAM_2082.jpg" alt="" /></a><a href="http://technews.lt/userfiles/SAM_2084.jpg"><img style="width: 232px; height: 155px;" src="http://technews.lt/userfiles/SAM_2084.jpg" alt="" /></a></p>
<p style="text-align: center;"><a href="http://technews.lt/userfiles/SAM_2086.jpg"><img style="width: 232px; height: 155px;" src="http://technews.lt/userfiles/SAM_2086.jpg" alt="" /></a><a href="http://technews.lt/userfiles/SAM_2088.jpg"><img style="width: 232px; height: 155px;" src="http://technews.lt/userfiles/SAM_2088.jpg" alt="" /></a></p>
<p>Kronšteinas gali ir sukelti problemų, priklausomai ant kokios vaizdo plokštės bus sumontuotas Xtreme IV. Mes praradome tik priėjimą prie R9 290 BIOS slankiklio, tačiau visos „GeForce“ vaizdo plokštės ir daugelis „Radeon“ SLI/CrossFire režimams naudoja tiltelius. Jų užmauti ant jiems skirtų vietų nepavyktų, nes kronšteinas aiškiai blokuoja erdvę, kur būna išdėstytos tilteliui skirtos jungtys.</p>
<p style="text-align: center;"><a href="http://technews.lt/userfiles/SAM_2090.jpg"><img style="width: 232px; height: 155px;" src="http://technews.lt/userfiles/SAM_2090.jpg" alt="" /></a><a href="http://technews.lt/userfiles/SAM_2091.jpg"><img style="width: 232px; height: 155px;" src="http://technews.lt/userfiles/SAM_2091.jpg" alt="" /></a></p>
<p style="text-align: center;"><a href="http://technews.lt/userfiles/SAM_2092.jpg"><img style="width: 232px; height: 155px;" src="http://technews.lt/userfiles/SAM_2092.jpg" alt="" /></a><a href="http://technews.lt/userfiles/SAM_2096.jpg"><img style="width: 232px; height: 155px;" src="http://technews.lt/userfiles/SAM_2096.jpg" alt="" /></a></p>
<p>&nbsp;</p>
<p><strong>Testavimas </strong></p>
<p>Xtreme IV yra puikiai suderinamas su tokiomis trečių šalių VGA ventiliatorių valdymo programomis kaip „MSI AfterBurner“. „ARCTIC“ aušintuvo sūkiai buvo fiksuoti 50, 75 ir 100 % visų apsisukimų bei paliktas automatizuotam režimui. Maksimalios temperatūros matuojamos GPU-Z programinės įrangos pagalba, naudojant 15 min trukmės „Heaven Benchmark 4.0“ apkrovos testą. Aplinkos temperatūra siekia 22 °C. Triukšmo vertės fiksuojamos vieno metro atstumu, prieš tai visą sistemą pavertus virtualiai negirdima.</p>
<ul>
<li>Core – branduolio temperatūra</li>
<li>VRM1 – branduolio maitinimo grandinės temperatūra</li>
<li>VRM2 – atminties (vRAM) maitinimo grandinės temperatūra</li>
</ul>
<p style="text-align: center;"><img style="width: 520px; height: 290px;" src="http://technews.lt/userfiles/XtremeIVtemps.png" alt="" /></p>
<p style="text-align: center;"><img style="width: 519px; height: 290px;" src="http://technews.lt/userfiles/XtremeIVnoise.png" alt="" /></p>
<p>Esant automatizuotam režimui, kuomet išvystomi vos 690 RPM, Xtreme IV geba sumažinti branduolio temperatūrą 12 laipsnių ir 8 laipsniais vRAM maitinimo grandinės kaitimą. Deja, bet virtualiai negirdimas ventiliatorių darbas ir radiatorių trūkumas ant branduolio maitinimo grandinės tranzistorių pastarųjų neleidžia tinkamai ataušinti – VRM1 temperatūra šauna virš 120 °C. Mūsų visiškai netenkinančios VRM1 temperatūros išnyksta padidinus Xtreme IV sūkius iki 50 %: VRM1 temperatūra sumažėja nuo 123 iki 90 °C. Vis dar virtualiai negirdimi ventiliatoriai padeda pasiekti geresnių rezultatų aušinant ir patį branduolį su vRAM įtampos tranzistoriais. R9 290 branduolys atšąla dar septyniolika, o VRM2 – aštuoniais laipsniais.</p>
<p>Perėjus į dar aukštesnę sūkių pakopą (75 %), iš to labiausiai laimi VRM1 mazgas, kurio temperatūra sumažėja nuo 90 iki 72 °C. Kiek nustebome, kad 75 % režime Xtreme IV iš esmės jau pasiekė įmanomus ventiliatorių sūkius. Vos 50 RPM padidėję apsisukimai 100 % režime nevaidina jokios svarbos. Turime vos vieno laipsnio skirtumą matuojant VRM1 temperatūrą. Panašu, kad visus rezervus išnaudojęs Xtreme IV negali pranokti maksimaliai dirbančios originalios Radeon R9 290 aušinimo sistemos (turime tik sumažėjusią branduolio temperatūrą), tačiau žinodami, kad Xtreme IV net blogiausiu scenarijumi išlieka tylus, o standartinė aušinimo sistema paverčia kambarį tokiu, kuriame neįmanoma būti, turime išties puikų galutinį vaizdą.</p>
<p>&nbsp;</p>
<p><strong>Išvados</strong></p>
<p>„ARCTIC“ išmainė pirmą kartą matytą vaizdo plokštės laikiklį į visuomet anksčiau jų pakuotėse su VGA aušintuvais randamus VRM aušinimui skirtus nedidelius radiatorius? O gal tiesiog nusprendė nesivarginti bebandant gamykloje susmulkinti galinę plokštelę, tapusią masyviu vientisu radiatoriumi? Bet kokiu atveju atsisakymas įprastų radiatorių ir bandymas aušinti VRM mazgus ir atminties lustus netiesiogiai (iš kitos PCB pusės, nededant ant pagrindinių tranzistorių radiatorių) mažų mažiausiai vertas iššūkio.</p>
<p>Paprastai giriame kompanijas, kurios iššūkių nebijo ir stengiasi pristatyti išradingus produktus. Šįkart „ARCTIC“ apsiėmė įgyvendinti tokį iššūkį, kuris privertė apsunkinti montavimo procesą ir jo metu naudoti po ranka galbūt ne visada pasitaikančius įrankius. Sutinkame su „ARCTIC“, kad mūsų testuojamasis R9 290 pavyzdys gali būti nepastebimai grąžintas į gamyklinę būseną, tačiau Xtreme IV panaudojimas ant kitos vaizdo plokštės nebebus toks estetiškas dėl pirmo diegimo metu filme išpjautų ertmių. Kartu su pagrindiniu radiatoriumi vaizdo plokštės ir Xtreme IV sumuštinis užima tris išplėtimo lizdus, tačiau atsiradusi galinė plokštelė – radiatorius privertė „ARCTIC“ naujovę išsiplėsti dar ir į viršų. Virš to PCI-Express lizdo, kuriame stovi vaizdo plokštė, išplėtimo lizdas (dažniausiai PCI-Express x1) taps nebenaudojamas dėl įrenginio mechaninės konfrontacijos su Xtreme IV. Suklusti turėtų ir mATX/mini-ITX sistemų su masyviais trečių šalių CPU aušintuvais savininkai.</p>
<p>Kadangi Xtreme IV naudoja visiškai identiškų parametrų ventiliatorius, naujasis produktas išliko labai komfortiškas net ventiliatoriams sukantis maksimaliu režimu. Tuo tarpu aušinimo efektyvumą reikėtų išskirti į dvi dalis: branduolio ir GPU su vRAM maitinimo grandinių. Karštas „Hawaii“ branduolys aušinamas itin gerai: dirbdamas auto režimu (27 % viso ventiliatorių pajėgumo) Xtreme IV leidžia pasiekti maksimalų 947 MHz branduolio taktinį dažnį vos perlipdamas 80 °C temperatūrą ir išlaikydamas mirtiną tylą. Savo ruožtu gamyklinis R9 290 aušinimas auto režime labai lengvai pasiekia maksimalią leistiną 94 °C temperatūrą, išvystydamas sunkiai pakeliamus 50 dBA. Jei net labai konservatyvus Xtreme IV auto režimas leidžia džiaugtis sumažėjusia branduolio temperatūra, tai situacija iš esmės keičiasi patikrinus GPU maitinimo grandinės temperatūrą. Nors vRAM grandinės temperatūros pasirodė labai priimtinos, tai 600-700 RPM dažnumu besisukantys ventiliatoriai negali užtikrinti efektyvaus GPU maitinimo grandinės aušinimo. Dėl virš 120 °C pakilusios temperatūros auto režimo naudoti primygtinai nerekomenduojame. Tačiau viską išsprendžia toks pat tylus 50 % režimas, sumažindamas branduolio temperatūrą iki 65 °C, o VRM iki visiškai saugių 90 °C. Gamyklinis aušinimas nors ir neleidžia VRM temperatūrai pasiekti 70 °C, tačiau branduolio aušinimu ir garso charakteristikomis negali prilygti nė iš tolo.</p>
<p>Išsiaiškinę, kad net visu pajėgumu besisukantys Xtreme IV ventiliatoriai nesugebėjo palaikyti žemesnių maitinimo grandinės temperatūrų, nei tai padarė gamyklinis R9 290 aušinimas (nors triukšmo lygio skirtumas tarp Xtreme IV 100 % ir gamyklinio aušinimo auto režimu kaip diena ir naktis), likome šiek tiek nusivylę. Tačiau prisiminę, kad iš esmės aušinimas vyksta pusiau pasyviu būdu – pernelyg skųstis dėl to negalime. Manome, kad jei nebūtume prieš tai vertinę Xtreme III modelio, Xtreme IV sulauktų tvirtos rekomendacijos, bet pasunkėjęs montavimas, dar didesnis galutinis aušintuvo dydis bando įtikinti, kad su Xtreme IV „ARCTIC“ galėjo patobulėti labiau, o būtų ypač sveikintina, jei turtingieji šveicarai šalia naujosios galinės plokštekės – radiatoriaus į komplektaciją įtrauktų papildomus radiatoriukus. Galbūt būtume gavę absoliučiai niekam neprilygstamą visų R9 290 mazgų aušinimą...?</p>
<p style="text-align: center;"><img style="width: 200px; height: 200px;" src="http://technews.lt/userfiles/technewsaward_vectorized%285%29.png" alt="" /></p>
