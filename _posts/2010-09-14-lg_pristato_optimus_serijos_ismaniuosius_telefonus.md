---
layout: post
status: publish
published: true
title: LG pristato Optimus serijos išmaniuosius telefonus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5088
wordpress_url: http://localhost/site/new/lg_pristato_optimus_serijos_ismaniuosius_telefonus/
date: '2010-09-14 15:06:33 +0300'
date_gmt: '2010-09-14 15:06:33 +0300'
categories:
- Naujienos
---
<div class="imgright"><img src="http://www.part.lt/img/a718816659c2160594096d7090c8e2d0805.jpg"  /></div>
<p>LG pristatė du Optimus serijos išmaniuosius telefonus su Android 2.2. Froyo versijos operacine sistema. Spartesnę bei  engvesnę prieigą prie mobiliųjų paslaugų suteikiantys Optimus One ir Optimus Chic pritaikyti tiek profesionalams, tiek ir pirmą kartą besinaudojantiems išmaniuoju telefonu.  </p>
<p>„Naujieji LG Optimus One ir LG Optimus Chic išsiskiria savo paprastu ir patogiu naudojimu. Tai atskleidžia kompanijos viziją – suteikti naudotojams greitą ir lengvą būdą bendrauti, kad ir kur jie bebūtų.“, - sako Skottas Ahnas, LG Mobile Communications Company prezidentas ir vykdomasis direktorius. </p>
<p>LG Optimus One ir LG Optimus Chic su Android 2.2. Froyo versijos operacine sistema leidžia naudotojams iki trijų kartų greičiau ir sklandžiau atlikti užduotis, prisijungti prie programų ar tiesiog naršyti internete. Tuo tarpu galimybė prisijungti prie bevielio ryšio prieigos taškų išplės mobiliąsias pramogas, leis efektyviau dalintis duomenimis.</p>
<p>Naujieji Optimus serijos telefonai suteiks naudotojams populiarias Google Mobile Service paslaugas – Google Voice Search, Google Voice Action, Google Goggles, Google Shopper ir Google Maps. Tuo tarpu Android Market pasiūlys daugiau nei 80 tūkstančių mobiliųjų programų ir pramogų. </p>
<p>LG Optimus One sužavės savo patraukliu, glotniu dizainu ir patogia vartotojo sąsaja, kurią patogu išmėginti 3,2 colių įstrižainės HVGA ekrane. Tuo tarpu LG Optimus Chic išsiskirs minimalistiniu, tačiau solidžiu dizainu. Unikali LG Air Sync technologija leis nuolat sinchronizuoti telefoną su kitais mobiliaisiais skaitmeniniais įrenginiais. Telefone esančią informaciją bus galima perkelti į su DLNA standartu suderinamas išorines laikmenas – televizorius, garso ar vaizdo sistemas ar nešiojamuosius kompiuterius.<br /></p>
