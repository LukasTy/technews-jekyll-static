---
layout: post
status: publish
published: true
title: Omnitel atsako į klausimus dėl Asmeninių planų
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3081
wordpress_url: http://localhost/site/new/omnitel_atsako_i_klausimus_del_asmeniniu_planu/
date: '2009-02-19 16:18:28 +0200'
date_gmt: '2009-02-19 16:18:28 +0200'
categories:
- Naujienos
---
<p>Šiandien mes jums rašėme, kad <i>Omnitel</i> pradėjo „Asmeninių“ planų akciją, kuri įsigalės nuo šių metų kovo 15 dienos. Telekomunikacijų bendrovė sureagavo į daugybę klausimų ir juos atsako.</p>
<p><b>Kodėl <i>Omnitel</i> inicijavo šiuos pakeitimus?</b></p>
<p>Vartojimo skatinimas yra verslo misija. Sprendimai, skatinantys plėtrą, bendravimo skatinimą, vartojimą šiuo metu reikalingi ne tik <i>Omnitel</i>, bet ir visam šalies verslui. <i>Omnitel</i> plėtrą skatina ne keldama kainas, o už tą pačią sumą suteikdama vartotojams daugiau galimybių bendrauti.</p>
<p><b>Kodėl šie pakeitimai naudingi vartotojui?</b></p>
<p>Didėjančių mokesčių ir brangstančių prekių bei paslaugų akivaizdoje ištikimi <i>Omnitel</i> vartotojai galės netaupyti bendravimo sąskaita. Su asmeniniais mokėjimo planais jiems bus suteikta daugiau kaip 50 proc. papildomų vietinių pokalbių ir SMS nei  už tą pačią sumą klientas vidutiniškai per mėnesį suvartodavo 2008 m. </p>
<p><b>Ar asmeniniais mokėjimo planais galės pasinaudoti nauji “Omnitel” vartotojai?</b></p>
<p>Ne, asmeniniai mokėjimo planai yra skirti tik ištikimiems klientams.</p>
<p><b>Kurie vartotojai yra laikomi ištikimais klientais ir galės pasinaudoti asmeninių mokėjimo planų privalumais?</b></p>
<p>Nuo kovo 15 dienos asmeniniai mokėjimo planai bus įjungti vartotojams, kurie tapo <i>Omnitel[i] klientais iki 2008 m. rugsėjo 1 dienos (t.y. ne vėliau kaip 2008-08-31). Klientams, pasirašiusiems sutartis su [i]Omnitel</i> nuo 2008 metų rugsėjo 1 dienos iki 2009 m. vasario 1 dienos, asmeniniai mokėjimo planai bus įjungti 2009 m. birželio 1 dieną ir bus apskaičiuoti remiantis laikotarpio, kai jie naudojasi <i>Omnitel</i> paslaugomis, vietinių balso ir SMS paslaugų vartojimo vidurkiu. </p>
<p><b>Kokie mokėjimo planai iki birželio 1 dienos galios vartotojams, kurie <i>Omnitel</i> klientais tapo 2008 m. rugsėjo 1 dieną ar vėliau?</b></p>
<p>Iki birželio 1 dienos jie naudosis savo turimais senaisiais mokėjimo planais.</p>
<p><b>Kodėl plano mokestis apskaičiuojamas remiantis 2008 metų vidurkiu?</b></p>
<p>Metų laikotarpis yra pakankamas, kad būtų tiksliai atspindėtas kiekvieno žmogaus vartojimas bei išvengta atsitiktinumų, jei, pavyzdžiui, kurį nors mėnesį vartotojas mobiliuoju ryšiu Lietuvoje naudojosi daug daugiau ar mažiau nei įprastai.<br />
<br />2007 metų antra pusė bei 2008 metai pasižymėjo ypač mažomis mobiliojo ryšio kainomis Lietuvoje, todėl <i>Omnitel</i> klientams garantuojamas palankus plano mokestis bei dar daugiau kaip 50 proc. papildomų vietinių pokalbių minučių ir SMS. Atskirais atvejais papildomų minučių ir SMS kiekis gali siekti net kelis šimtus procentų – priklausomai nuo kliento vartojimo!</p>
<p><b>Ką iš šio pasiūlymo gauna klientas?</b></p>
<p>Už tą pačią sumą klientas gaus daugiau kaip 50% papildomų pokalbių ir SMS. Vadinasi, savo iniciatyva <i>Omnitel</i> perpus arba daugiau nei perpus sumažino tokiam vartotojui vidutinę minutės ir SMS kainą.  </p>
<p><b>Kodėl asmeniniai mokėjimo planai taikomi ne visiems vartotojams (pvz., ne visiems vieno kliento abonentams)?</b></p>
<p>Asmeniniai mokėjimo planai yra taikomi visiems klientams, kurie naudojosi <i>Omnitel</i> paslaugomis ilgesnį laiką (klientais tapo ne vėliau kaip 2008 m. rugpjūčio 31 d.) bei kurių vartojimas per metus buvo stabilus (kurių vartojimas ir sąskaitos per pastaruosius 3 mėnesius ypač sparčiai nesikeitė) – taip siekiama išvengti atsitiktinumų apskaičiuojant vidurkį, tiksliau nustatyti kliento poreikius bei pasiūlyti juos atitinkantį plano mokestį su tam tikru minučių bei SMS kiekiu. </p>
<p><b>Ar vartotojai gali patys pasirinkti kitą asmeninį planą (su mažesniu ar didesniu mokesčiu ar SMS bei minučių skaičiumi)?</b> </p>
<p>Kito asmeninio plano mokesčio ar minučių bei SMS skaičiaus vartotojas pasirinkti negali, kadangi šis planas yra vienintelis ir unikalus kiekvienam klientui, apskaičiuojamas pagal paties žmogaus vartojimo įpročius ir jo paties sąskaitos už vietines paslaugas vidurkį.<br />
<br />Tačiau jei vartotojas mano, kad jo poreikius atitiktų kitoks planas, jis gali pasirinkti vieną iš viešų mokėjimo planų. Tik tokiu atveju jis praras pagal asmeninį planą papildomai suteikiamas minutes bei SMS. Pasirinkti ir įsijungti viešą mokėjimo planą jis gali bet kuriame <i>Omnitel</i> klientų aptarnavimo salone.</p>
<p><b>Nuo ko priklausys, kiek procentų (daugiau nei 50 proc.) papildomų minučių ir SMS gaus kiekvienas klientas?</b></p>
<p>Kliento papildomai gaunamas paslaugų procentas priklausys nuo konkretaus asmens (abonento) vartojimo.  Kuo klientas yra ištikimesnis ir vertingesnis, tuo daugiau nemokamų papildomų minučių ir SMS jam bus suteikta. </p>
<p><b>Kaip vartotojas galės pasitikrinti savo vietinių pokalbių trukmę ir SMS 2008 metais?</b></p>
<p>Informaciją apie vidutiniškai prakalbėtas minutes ir išsiųstus SMS vartotojas gaus laišku, kuris siunčiamas prieš mėnesį prieš pakeičiant mokėjimo planą. Visus duomenis pamėnesiui klientai galės nemokamai sužinoti <i>Omnitel</i> klientų aptarnavimo salonuose.  </p>
<p><b>Ar vartotojas galės grįžti prie savo senojo mokėjimo plano?</b><br />
<br />Senųjų „Omnitel“ mokėjimo planų nuo 2009 vasario mėn. pradžios nebeliko, todėl klientai jais naudotis nebegalės. Ištikimi klientai galės naudotis naujaisiais mokėjimo planu „Asmeninis“, kuris sudarytas pagal kliento naudojimosi paslaugomis įpročius, ir labiausiai atitiks jo poreikius. Jei visgi klientas norės kito plano, jis galės pasirinkti vieną iš naujųjų viešų mokėjimo planų (tačiau tokiu atveju jie praras papildomai suteikiamas pokalbių minutes bei SMS.)    </p>
<p><b>Ar asmeninis mokėjimo planas ateityje bus peržiūrimas ir keičiamas?</b><br />
<br />Ne, asmeninis mokėjimo planas bus taikomas tol, kol vartotojas naudosis „Omnitel“ paslaugomis. Klientas taip pat gali pasirinkti bet kurį viešą, naujiems klientams taikomą mokėjimo planą, tačiau tada jis praras papildomai suteikiamas pokalbių minutes ir SMS.</p>
<p><b>Kas bus, kai vartotojas išnaudos asmeninio plano mokesčio suteikiamas bei papildomas pokalbių minutes ir SMS?</b><br />
<br />Išnaudojus suteikiamas minutes ir SMS žinutes, vietiniai pokalbiai ir SMS žinutės bus apmokestinami pagal plano “Asmeninis” standartinius tarifus.</p>
<p><b>Ar į plano „Asmeninis“ mokestį įeina tarptautiniai pokalbiai, tarptautinės SMS žinutės, mokestis už tarptinklinį ryšį ir mokestis už mobilųjį internetą?</b><br />
<br />Ne, plano mėnesio mokestis apskaičiuojamas pagal sąskaitos už balso ir SMS vietines paslaugas vidurkį. Už tarptautinius pokalbius, tarptautines SMS žinutes, tarptinklinį ryšį bei mobilųjį internetą mokama papildomai pagal standartinius šių paslaugų įkainius</p>
<p><b>Ar esant asmeniniams mokėjimo planams išliks taupymo paslaugos, tokios kaip „Šeima“?</b></p>
<p>Taip, visos <i>Omnitel</i> taupymo paslaugos išliks ir padės vartotojams dar daugiau ir nevaržomai bendrauti.</p>
<p>Kaip žinia, mobiliojo ryšio sąskaitos - ypač opus klausimus šiuo metu. Jei jūs turite neaiškumų, pateikite juos aiškiai suformuluoto klausiamojo sakinio forma komentaruose, o mes susisieksime su Omnitel atstovu spaudai ir viską pasistenksime išsiaiškinti.</p>
