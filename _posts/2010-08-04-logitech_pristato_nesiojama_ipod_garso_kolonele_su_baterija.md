---
layout: post
status: publish
published: true
title: Logitech pristato nešiojamą iPod garso kolonėlę su baterija
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5010
wordpress_url: http://localhost/site/new/logitech_pristato_nesiojama_ipod_garso_kolonele_su_baterija/
date: '2010-08-04 17:40:29 +0300'
date_gmt: '2010-08-04 17:40:29 +0300'
categories:
- Naujienos
---
<div class="imgright"><img src="http://www.part.lt/img/0e74fc81d2617f329fd1176a1508d2fb147.jpg"  /></div>
<p>Šiandien Logitech pristatė įkraunamą garso kolonėlę Rechargeable Speaker S715i, skirtą naudoti kartu su grotuvu iPod ar telefonu iPhone ir leidžiančią mėgautis kokybišku, stipriu garsu kelionėje. Garso kokybę užtikrina 8 garsiakalbiai, o įkraunama baterija suteikia galimybę muzikos per šiuos garsiakalbius klausytis bet kur ir bet kada.</p>
<p>„Ši sistema užtikrina naujos kartos garso kokybę iPod grotuvui.“, – sakė Logitech audio verslo padalinio viceprezidentas ir vadovas  Markas Schneideris. – „Naujasis „Rechargeable Speaker S715i turi aštuonis garsiakalbius – dvigubai daugiau negu ankstesnės garso kolonėlės grotuvui iPod – ir integruotą daugkartinio naudojimo bateriją, todėl savo muziką galima pasiimti su savimi. Nuo šiol galima mėgautis mėgiama muzika ir nesukti galvos dėl keičiamų baterijų.“</p>
<p>Kad muziką paverstų gyvesnę, 8 suderinti kolonėlės Rechargeable Speaker S715i garsiakalbiai itin tiksliai atkuria garso dažnius. Kolonėlėje integruoti du trijų colių skersmens lazeriu suderinti neodimio garsiakalbiai, veikiantys vidutinėje garso dažnio juostoje, du pusės colio neodimio garsiakalbiai, atkuriantys tikslius aukštus dažnius ir keturi dviejų colių pasyvūs garsiakalbiai žemiems dažniams. Šio derinio rezultatas – turtingas, subalansuotas garsas kompaktiškoje iPod garso sistemoje.</p>
<p><img src="http://www.part.lt/img/2c1b16068673cb582143d645b67c49ef342.jpg" /></p>
<p>Pasiėmus šią kolonėlę į kelionę, nereikės rūpintis papildomomis baterijomis; į ją integruota įkraunama baterija neprijungus kolonėlės prie maitinimo šaltinio leis klausytis muzikos 8 valandas (tikslus baterijos darbo laikas priklauso nuo aplinkos sąlygų, naudojimosi ypatybių ir nustatymų).</p>
<p>Prie Logitech kolonėlės Rechargeable Speake S715i pridedamas nuotolinio valdymo pultelis, leidžiantis per atstumą iki 10 metrų įjungti ar išjungti kolonėlę, valdyti garso lygį, paleisti, sustabdyti, keisti ar kartoti grojamas dainas. Prie kolonėlės pridedamas ir kelioninis krepšys, kuriame taip pat palikta vietos įkrovikliui bei nuotolinio valdymo pulteliui.</p>
<p>Kolonėlė S715i yra kurta bendradarbiaujant su Apple ir turi sertifikatus Made for iPod ir Works with iPhone, kurie užtikrina, kad prie jos prijungti grotuvai iPod ir telefonai iPhone veiks sklandžiai. Be to, inovatyvus kolonėlės dizainas leidžia be papildomų adapterių prijungti bet kokio modelio iPhone ar iPod produktus.</p>
<p>Logitech kolonėlė Rechargeable Speake S715i prekyboje JAV ir Europoje pasirodys rugpjūčio mėnesį, jos kaina sieks 179,99 euro (apie 620 litų).<br /></p>
