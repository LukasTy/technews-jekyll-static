---
layout: post
status: publish
published: true
title: Chieftec CEB-25S-U3 USB 3.0 dėžutė
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5063
wordpress_url: http://localhost/site/new/chieftec_ceb25su3_usb_30_dezute/
date: '2010-08-30 17:07:12 +0300'
date_gmt: '2010-08-30 17:07:12 +0300'
categories:
- Duomenų kaupikliai
- Apžvalgos
---
<p>Jau ilgą laiką mūsų testavimo poligone guli pagrindinė plokštė, kuri turi naujos kartos USB 3.0 lizdą, tačiau dar nei karto šio lizdo potencialo neišbandėme, tačiau šią situaciją bandysime pataisyti šį kartą. Chieftec mums atsiuntė USB 3.0 dėžutę, kurią šioje apžvalgoje ir išbandysime.</p>
<p>>Šiek tiek apie Chieftec<br />
<br />>Produkto pakuotė ir USB 3.0 dėžutė<br />
<br />>Specifikacijos ir kaina<br />
<br />>Testai<br />
<br />>Išvada</p>
<p><b>Šiek tiek apie Chieftec</b></p>
<p>Kompanija Chieftec įsikūrė dar 1990 metais Taivane. Kadangi pagrindinė šio gamintojo rinka yra Europoje, 1994 metais kompanija atidarė savo būstinę Vokietijoje. Pagrindiniai Chieftec produktai yra korpusai ir maitinimo blokai. Kompanija daug dėmesio skiria serverių rinkai. Chieftec turi daugiau nei 6000 darbuotojų trijuose savo fabrikuose, kurių du yra Kinijoje, o vienas - Taivane.</p>
<p><b>Produkto pakuotė ir USB 3.0 dėžutė</b></p>
<p>Chieftec CEB-25S-U3 USB 3.0 2,5 colio dėžutė į mūsų testavimo poligoną atkeliavo įprastinėje, stačiakampio formos dėžėje ant kurios priekio puikiai matomas pats priedas bei pažymimos kertinės jo savybės – stilingas dizainas, portatyvumas bei dėžutės tvirtumas.</p>
<p><a class="ns" href="http://sb.technews.lt/Chieftec%20USB%203.0%20Box/Dideles/2.JPG">
<div class="imgright"><img src="http://sb.technews.lt/Chieftec%20USB%203.0%20Box/Mazos/2.jpg"  /></div>
<p></a><a class="ns" href="http://sb.technews.lt/Chieftec%20USB%203.0%20Box/Dideles/1.JPG"><br /><img src="http://sb.technews.lt/Chieftec%20USB%203.0%20Box/Mazos/1.jpg" /><br /></a></p>
<p>Galinėje dalyje taip pat matomas pats priedėlis ir jo bendros specifikacijos, apie kurias pakalbėsime kiek vėliau. Kaip matote, USB 3.0 dėžutė veikia ne tik su šia jungtimi, tačiau ir su eSATA, USB 2.0 ir USB 1.1 jungtimis. Gaila, tačiau eSATA kabelį reikėtų įsigyti atskirai, jis pakuotėje nėra pateikiamas.</p>
<p>Iš šonų nurodomos tokios produkto ypatybės, kaip lengvai pakeičiami kietieji diskai, palaikymas ne tik įprastų SATA mechaninių kietųjų diskų, tačiau ir kietosios būsenos SSD kaupiklių. Pati dėžutė yra labai tvirta, nes pagaminta iš aliuminio, tad su ja problemų kilti neturėtų.</p>
<p><a class="ns" href="http://sb.technews.lt/Chieftec%20USB%203.0%20Box/Dideles/4.JPG">
<div class="imgright"><img src="http://sb.technews.lt/Chieftec%20USB%203.0%20Box/Mazos/4.jpg"  /></div>
<p></a><a class="ns" href="http://sb.technews.lt/Chieftec%20USB%203.0%20Box/Dideles/3.JPG"><br /><img src="http://sb.technews.lt/Chieftec%20USB%203.0%20Box/Mazos/3.jpg" /><br /></a></p>
<p>Pakuotėje, kaip ir visuose kituose tokio tipo produktuose, pateikiama dėžute, USB kabelis ir vartotojo vadovas. Tiesa, viskas tuo neapsiriboja. Mes čia taip pat rasime maitinimo kabelį bei odinį įdėklą, į kurį galima įsidėti dėžutę. Pati dėžutė yra iš aliuminio, puikiai slidinėja bet kokio paviršaus stalu, tad gali lengvai nukristi, o ją įdėjus į odinį įdėklą ši problemas išnyksta. </p>
<p><a class="ns" href="http://sb.technews.lt/Chieftec%20USB%203.0%20Box/Dideles/6.JPG">
<div class="imgright"><img src="http://sb.technews.lt/Chieftec%20USB%203.0%20Box/Mazos/6.jpg"  /></div>
<p></a><a class="ns" href="http://sb.technews.lt/Chieftec%20USB%203.0%20Box/Dideles/5.JPG"><br /><img src="http://sb.technews.lt/Chieftec%20USB%203.0%20Box/Mazos/5.jpg" /><br /></a></p>
<p>Pratęsiant kalbą apie maitinimo kabelį, vargu, ar jis yra būtinas. Na taip, kompanija teigia, kad ši dėžutė veiks ir su senesniais kompiuteriais, tačiau kam senesnių kompiuterių turėtojams, kurie turi USB 2.0 ar USB 1.1 jungtį, įsigyti šią brangią USB 3.0 dėžutę, jei gali įsigyti pigesnę USB 2.0? Suderinamumas ir rūpinimasis vartotojais yra gerai, tačiau šito aspekto čia tikrai nereikėjo.</p>
<p>Apie dėžutės svorį, matmenis ir taip toliau mes pakalbėsime kitoje pastraipoje, o šią užbaigsime žvilgsniu į ją. Dėžutė yra juodos spalvos su blizgiu paviršiumi, kuris traukia akį. Puikiai priderinti ir šoniniai pilki rėmai, kurie yra reikalingi greitai išimti vidinį adapterį ir prijungti turimą kietąjį diską.</p>
<p>Pakuotėje mes randame viską, ko norime ir netgi daugiau, kai prakalbame apie odinį įdėklą. Nors sprendimo įdėti maitinimo kabelį mes negalime smerkti, kai kiti gamintojai šio kabelio neįdeda, kas būna akmuo į jų daržą, vargu, ar tai būtina USB 3.0 dėžutėms. Mano nuomone, pakuotė yra gera, tačiau patį produktą pritaikyti seniems kompiuteriams yra nelogiška.</p>
<p><b>Specifikacijos ir kaina</b></p>
<p>Chieftec USB 3.0 dėžutė yra 135mm x 90mm x 18mm dydžio, tad pritaikyta mažiems 2,5 colio kietiesiems diskams. Aliumininis korpusas yra lengvas, o pats produktas sveria vos 430 gramus, nors, žinoma, su kietuoju disku jo svoris žymiai padidės. </p>
<p><a class="ns" href="http://sb.technews.lt/Chieftec%20USB%203.0%20Box/Dideles/8.JPG">
<div class="imgright"><img src="http://sb.technews.lt/Chieftec%20USB%203.0%20Box/Mazos/8.jpg"  /></div>
<p></a><a class="ns" href="http://sb.technews.lt/Chieftec%20USB%203.0%20Box/Dideles/7.JPG"><br /><img src="http://sb.technews.lt/Chieftec%20USB%203.0%20Box/Mazos/7.jpg" /><br /></a></p>
<p>Kompanija nurodo teorinę kiekvienos jungties spartą, į kurią daug dėmesio kreipti nereikėtų. Visgi teigiama, kad su USB 1.1 jungtimi pavyks pasiekti 12Mbps spartą, su USB 2.0 iki 480Mbps, o su naujos kartos sparčiąją USB 3.0 net iki 5Gbps. Vėlgi reikėtų pasikartoti, kad tai yra tik teorinės spartos.</p>
<p>USB 3.0 dėžutė veikia su praktiškai visomis naujesnėmis operacinėmis sistemomis, įskaitant Windows 2000, XP, Vista ir Windows 7 bei Linux ir Apple Mac OS X. Kompanija teigia, kad jokių tvarkyklių nereikia. Į dėžutę įkišate HDD ar SSD kaupiklį, prijungiate įrenginį prie kompiuterio ir juo galite naudotis.</p>
<p>Nusipirkus šį įrenginį nereikėtų pamiršti priveržti kietojo disko prie vidinio adapterio, nes kietasis diskas „vaikšto“ po dėžutę ir gali būti greitai sugadintas. Deja, tačiau šiam veiksmui atlikti pakuotėje mes nerandame atitinkamų varžtų, taigi turėsite iš kur nors jų įsigyti.</p>
<p><a class="ns" href="http://sb.technews.lt/Chieftec%20USB%203.0%20Box/Dideles/10.JPG">
<div class="imgright"><img src="http://sb.technews.lt/Chieftec%20USB%203.0%20Box/Mazos/10.jpg"  /></div>
<p></a><a class="ns" href="http://sb.technews.lt/Chieftec%20USB%203.0%20Box/Dideles/9.JPG"><br /><img src="http://sb.technews.lt/Chieftec%20USB%203.0%20Box/Mazos/9.jpg" /><br /></a></p>
<p>Lietuvoje Chieftec CEB-25S-U3 galima įsigyti už maždaug 94 litus, kas iš tiesų nėra labai maži pinigai pagalvojus apie tai, kad pridėjus šią sumą vietoje, sakykime, 320GB 2,5 colio kietojo disko jūs įsigytumėte 500GB variantą ir jūsų kišenėje dar liktų viena ar kita dešimtinė, už kurią įsigytumėte paprastutę USB 2.0 dėžutę, tačiau mes norime didesnės spartos, už kurią ir mokame daugiau.</p>
<p><b>Testai</b></p>
<p>Žinoma, mums įdomiausia, kaip ši USB 3.0 dėžutė pasirodys sintetiniuose ir realiuose testuose. Visų pirmiausia išbandėme USB 3.0 spartą, pažiūrėjome kokią spartą Chieftec CEB-25S-U3 rodo su USB 2.0 sąsają, o kad testas nebūtų „sausas“ į jį prisijungė ir Apacer Share Steno AC202 išorinio kietojo disko vidinis adapteris. Su abejais adapteriais veikė Seagate Momentus 7200.4 500GB kietasis diskas.</p>
<p>Visų pirmiausia vidinį adapterį išbandėme su HDTach ir ATTO programomis, o vėliau sekė realių gyvenimo situacijų imitavimas. Į kietąjį diską ir iš jo kėlėme 5GB failą ir žiūrėjome kaip keičiasi sparta keičiant vidinius adapterius bei naudojant USB 2.0 ir USB 3.0 jungtis.</p>
<p><b>Bandymų sistema:</b></p>
<p>• Centrinis procesorius: AMD Phenom II X4 925 @ 3,4GHz<br />
<br />• Pagrindinė plokštė: MSI 870A-G54<br />
<br />• Vaizdo plokštės: 2x AMD Radeon HD 5770<br />
<br />• Darbinė atmintis: OCZ 8GB DDR3-1333MHz<br />
<br />• Kietasis diskas: WD Caviar Black 1TB<br />
<br />• Maitinimo blokas: Cougar 700W</p>
<p><img src="http://sb.technews.lt/Chieftec%20USB%203.0%20Box/Dideles/11.jpg" /></p>
<p><img src="http://sb.technews.lt/Chieftec%20USB%203.0%20Box/Dideles/12.png" /></p>
<p><img src="http://sb.technews.lt/Chieftec%20USB%203.0%20Box/Dideles/13.jpg" /></p>
<p><img src="http://sb.technews.lt/Chieftec%20USB%203.0%20Box/Dideles/14.png" /></p>
<p>Pažvelgę į ATTO ir HDTach programinės įrangos testus galime pasakyti, kad USB 3.0 sąsaja esanti MSI 870A-G54 pagrindinėje plokštėje nėra stebuklinga, tačiau tris kartus didesnė sparta mus, be jokios abejonės, tenkina. ATTO parodė maždaug vidutinį 92 MB/s įrašymo ir 99 MB/s nuskaitymo greitį naudojant USB 3.0 sąsają, kai su USB 2.0 vos 32 MB/s įrašymo ir 33 MB/s nuskaitymo.</p>
<p><img src="http://sb.technews.lt/Chieftec%20USB%203.0%20Box/Dideles/15.png" /></p>
<p><img src="http://sb.technews.lt/Chieftec%20USB%203.0%20Box/Dideles/16.png" /></p>
<p>Realiose gyvenimo situacijose imitavome gana stambaus, tai yra 5GB talpos failo įkėlimą į išorinį kietąjį diską bei vėliau į vidinį esantį kompiuteryje. Kaip matote, Chieftec CEB-25S-U3 prijungtas prie USB 3.0 sąsajos šį failą įsikėlė greičiau nei per vieną minutę, o jį įrašė į vidinį kompiuterio diską dar greičiau. </p>
<p>Kaip ir buvo tikėtasi, USB 2.0 sąsaja atsiliko beveik dvi minutes. Tas pats CEB-25S-U3 tą patį failą įsikėlė kiek daugiau nei per dvi minutes ir 40 sekundžių, panašiu greičiu jį įkėlė ir į vidinį kompiuterio kietąjį diską. Mus nustebino tai, kad Chieftec CEB-25S-U3 yra ir puiki USB 2.0 dėžutė. Apacer Share Steno AC202 naudojamas vidinis adapteris nuo Chieftec gaminio laiko atsiliko apie 10 sekundžių.</p>
<p>Verta pripažinti, kad USB 3.0 sąsaja yra skirta tiems, kurie nori greitai perkelti didelį kiekį duomenų, kaip sakykime perkopijuoti visus svarbiuos duomenis į dar vieną, tai yra išorinį kietąjį diską. Skaičiai atrodo tikrai maloniai. Keliant 100GB failų jūs sutaupysite daugiau nei pusvalandį juos keldami USB 3.0 sąsajos pagalba, nei tuos pačius failus keliant senąją USB 2.0 sąsaja.</p>
<p><b>Išvada</b></p>
<p>Chieftec CEB-25S-U3 USB 3.0 kietojo disko ar SSD kaupiklio dėžutė atlieką savo darbą ir parodė akiai malonius rezultatus, tačiau mes galime spėti, kad su kokybiškesne pagrindine plokšte ir SSD kaupikliu rezultatai būtų dar geresni, nei mes juos pasiekėme šį kartą, tačiau ir šie nėra labai prasti.</p>
<p>Pati dėžutė yra stilingo dizaino, lengva, pagaminta iš aliuminio, tačiau turi vieną minusą – yra labai slidi ant stalo. Kompanija nepasirūpino šiuo aspektu ir mus gelbėja tik dėžutėje rastas odinis įdėklas, tačiau mes norėtume mechanizmo, kuris neleistų slysti dėžutei stalu, kaip yra sugalvoję, sakykime, Verbatim.</p>
<p>Bendrai paėmus Chieftec USB 3.0 dėžutė nėra blogas pirkinys, tačiau gana didelė, iki 100 litų siekianti kaina gali atbaidyti potencialius pirkėjus. Visgi technikos entuziastai, kurie turi USB 3.0 pagrindinę plokštę, talpų 2,5 colio kietąjį diską turėtų įsigyti šį gaminą arba tie, kuriems laikas svarbiau už viską.<br /></p>
