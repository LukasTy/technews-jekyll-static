---
layout: post
status: publish
published: true
title: Kita NASA misija - Marso plutą gręšiantis robotas "InSight"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6797
wordpress_url: http://localhost/site/new/kita_nasa_misija__marso_pluta_gresiantis_robotas_insight/
date: '2012-08-21 17:25:17 +0300'
date_gmt: '2012-08-21 17:25:17 +0300'
categories:
- Naujienos
---
<p style="text-align: justify;">
	Kita NASA tarpplanetinė misija nebus nei kosminis &bdquo;kateris&ldquo;, skirtas plaukioti metano ežerais Titane, nei kometų gaudyklė. Tai &ndash; dar viena misija į Marsą. &Scaron;įkart Raudonojon planeton leisis stacionarus zondas, kuris rausis į planetos gelmes.</p>
<p style="text-align: justify;">
	Tiesa, &bdquo;InSight&ldquo; užmojus vadinti gelmėmis būtų pernelyg pompasti&scaron;ka. Lazeriu ginkluotas zondas į Marso plutą rausis ne giliau kaip 9-10 metrų.</p>
<p style="text-align: justify;">
	&bdquo;InSight&ldquo; (Interior exploration using Seismic Investigations, Geodesy and Heat Transport &ndash; planetos vidaus tyrimas taikant seisminių tyrimų, geodezijos ir &scaron;iluminio transporto metodiką) misija apkarpė NASA programos &bdquo;Discovery&ldquo; biudžetą. Kaip ir marsaeigis &bdquo;Curiosity&ldquo;, grunto gręžimo platforma &bdquo;InSight&ldquo; bus projektuojama NASA Reaktyvinio judėjimo laboratorijoje (JPL).</p>
<p style="text-align: justify;">
	Įrenginio nusileidimui ant planetos pavir&scaron;iaus nereikės validolio ki&scaron;enėse pasiie&scaron;koti verčiančio kosminio krano &ndash; įrenginys nusileis ant savo nejudinamų kojų. Tai turėtų įvykti 2016 m. Misijos biudžetas &ndash; 425 mln. JAV dolerių. Tyrimai turėtų atsakyti į klausimą, kaip formavosi Marsas. Raudonojoje planetoje darbavęsi ar tebesidarbuojantys zondai mokslininkams suteikė daug informacijos, tačiau ne apie planetos vidų &ndash; kol kas, pavyzdžiui, niekas negali pasakyti, ar planetos Marso branduolys yra skystas. Nors &scaron;į pavasarį kai kuriuos grunto matavimus atliko marsaeigis &bdquo;Opportunity&ldquo;, &bdquo;InSight&ldquo; pateiks kur kas daugiau atsakymų.</p>
<p style="text-align: justify;">
	I&scaron; esmės &bdquo;InSight&ldquo; yra i&scaron; anglies pluo&scaron;to pagaminta aparato &bdquo;Phoenix&ldquo; kopija &ndash; &bdquo;Feniksas&ldquo; sėkmingai fotografavo Marso sniegą. Kaip ir beveik visi kiti antžeminiai Marso zondai, &bdquo;InSight&ldquo; energija aprūpins saulės baterijos.</p>
<p style="text-align: justify;">
	Žemė &ndash; vienintelė Saulės sistemos planeta, kurią mokslininkai pažįsta ir yra i&scaron;tyrinėję pakankamai neblogai. Marso gelmės gali būti kitokios, nes jose nėra galingos dinamos, generuojančios magnetinį lauką. Žemė tokių privalumų turi. Tačiau abi planetos vis tiek yra labai pana&scaron;ios.</p>
<p style="text-align: justify;">
	&quot;Marsas yra pakankamai didelis, kad būtų formavęsis taip, kaip Žemė, Venera, Merkurijus ar Mėnulis, tačiau per mažas, kad vidinės &scaron;ilumos ir konvekcijos procesai jo gelmėse tebevyktų ir &scaron;iandien&ldquo;, - parei&scaron;kė NASA atstovai.</p>
<p style="text-align: justify;">
	&bdquo;InSight&ldquo; yra jau minėtos programos &bdquo;Discovery&ldquo; dalis. &Scaron;i programa finansuoja (sąlyginai) nebrangias ir didele grįžtamąja verte pasižyminčias misijas (pvz., &bdquo;Dawn&ldquo;, GRAIL, &bdquo;Messenger&ldquo; ir &bdquo;Kepler&ldquo;).</p>
<p style="text-align: justify;">
	Pasirinkdama &bdquo;InSight&ldquo;, NASA atsisakė kometų zondo programos plėtotės ir vieno i&scaron; perspektyviausių zondų, kuris būtų nusileidęs Titane &ndash; &bdquo;Titan Mare Explorer&ldquo;. &Scaron;is &bdquo;zondas-kateris&ldquo; būtų skirtas plaukioti Saturno palydove tyvuliuojančiais metano ežerais. Manoma, kad &scaron;ių misijų atsisakyta dėl to, jog jos, lyginant su nusileidimais Marse, yra kur kas rizikingesnės. Tad, kad ir kaip mylėtume Marsą, plaukiojančios Titano tyrimų stoties dar teks palūkėti. Tiesa, galbūt tokiu projektu susidomės pastaruoju metu sukrutę asteroidų prekybos entuziastai?</p>
<p align="justify">
	<iframe allowfullscreen="" frameborder="0" height="315" src="http://www.youtube.com/embed/7VVKyYhwfBk" width="520"></iframe></p>
<p align="justify">
	<em>&Scaron;altinis Technologijos.lt </em></p>
