---
layout: post
status: publish
published: true
title: Samsung pristatė 2 terabaitų EcoGreen standųjį diską
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5041
wordpress_url: http://localhost/site/new/samsung_pristate_2_terabaitu_ecogreen_standuji_diska/
date: '2010-08-18 16:41:35 +0300'
date_gmt: '2010-08-18 16:41:35 +0300'
categories:
- Naujienos
---
<div class="imgright"><img src="http://www.part.lt/img/9bd8f3e2a8b1ee29c408237867d4ce82518.jpg"  /></div>
<p>Samsung Electronics stalinių kompiuterių rinkai pristatė F4EG – didžiausio tankio ekologišką standųjį diską (HDD). EcoGreen ženklu pažymėtame modelyje naudojami bendros 2 terabaitų (TB) talpos 3 diskai – po 667 GB kiekviename iš jų. </p>
<p>Naudojant šį įrenginį galima išsaugoti iki 880 valandų trukmės DVD kokybės vaizdo įrašų arba 500 tūkst. MP3 formato dainų. Vidiniame F4EG diske pritaikyta išskirtinė Samsung didelės informacinės talpos technologija, kuri gerina EcoGreen tipo standžiųjų diskų funkcionalumą, mažina energijos sąnaudas ir leidžia vartotojui efektyviau dirbti.  </p>
<p>„Žaidimų mėgėjai ir namų kompiuterių vartotojai, kuriems reikalingi talpūs informacijos kaupikliai, pageidauja išsaugoti ir atkurti didesnės apimties vaizdo ir muzikos įrašus, nuotraukas ir kitus asmeninius duomenis. F4EG užtikrina visus mažai energijos naudojančio įrenginio privalumus, aukščiausios kokybės funkcionalumą ir draugiškumą aplinkai."– sakė I.C. Park, Samsung Electronics puslaidininkių padalinio prekybos kaupikliais viceprezidentas. </p>
<p>Naudojant trijų diskų konstrukciją ir pažangiausias technologijas, modelis F4EG veikia 19 proc. greičiau ir turi 23 proc. mažesnes elektros energijos sąnaudas parengties režime, nei ankstesnysis keturių diskų modelis F3EG. </p>
<p>Atsisakius naudoti halogenus turinčius komponentus ir degias bromo turinčias medžiagas, naujasis modelis gaminamas iš ekologiškų žaliavų ir tenkina visus aplinkosaugos reikalavimus, įskaitant RoHS (angl. Restriction of the Use of Certain Hazardous Substances in Electrical and Electronic Equipment – Draudimas elektros ir elektronikos įrangoje naudoti žinomai pavojingas medžiagas), kuris taikomas visame pasaulyje, įskaitant Europos Sąjungą. </p>
<p>Naujasis Samsung standusis diskas turi įdiegtas žemą triukšmo lygį užtikrinančias technologijas SilentSeek ir NoiseGuard. Šis modelis turi 3.0 Gb/s SATA jungtį, sistemą Native Command Queuing (Vietinių komandų eiliškumas) ir 32 MB operatyviąją atmintį.</p>
<p>Lietuvos parduotuvėse standusis diskas pasirodys spalio mėnesį. Planuojama, kad įrenginio kaina sieks apie 450 Lt.<br /></p>
