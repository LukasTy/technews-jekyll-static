---
layout: post
status: publish
published: true
title: Asus Mars – produktas skirtas žaisti didelėje raiškoje
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3573
wordpress_url: http://localhost/site/new/asus_mars__produktas__skirtas_zaisti_dideleje_raiskoje/
date: '2009-06-04 12:47:52 +0300'
date_gmt: '2009-06-04 12:47:52 +0300'
categories:
- Naujienos
---
<p>Ar jūs galite pažaisti šaudyklę <i>Far Cry 2</i> aštuonių megapikselių raiškos ekrane su šios kartos vaizdo plokštėmis? Kaip <i>Computex</i> pademonstravo <i>Asus</i>, pasirodo, kad tai įmanoma.</p>
<p>Kompanija parodoje pristatė naują savo produktą, gamykliškai spartintą <i>GeForce GTX 295 Mars</i> vaizdo plokštę, kuri turi didesnius dažnius bei net 4 GB darbinės atminties. Du tokie galiūnai buvo prijungti prie masyvaus ekrano, kurio raiška siekė 3840 x 2160 pikselių, o tai yra net keturis kartus daugiau, nei standartinė 1080p raiška. Žinoma, čia kiek pagelbėjo gausus darbinės atminties kiekis, nes tokioje didžiulėje rezoliucijoje <i>Far Cry 2</i> žaidimas veikė ganėtinai sklandžiai. </p>
<p><i>Asus</i> tvirtina, kad <i>GeForce GTX 295 Mars</i> yra 23% spartesnis sintetiniuose testuose, nei įprastinis šios vaizdo plokštės variantas. Kompanija taip pat pridūrė, kad šio produkto rinkoje galime sulaukti jau liepos pabaigoje. Tiesa, gamintojas tikslią kainą nutylėjo, tačiau užsiminė, kad nesiekia didžiulio pelno – veikiau žada šią vaizdo plokštę pardavinėti nuostolingai, nes taip didintų savo vardo prestižą bei skatintų pirkti kitus kompanijos produktus. Dėl šios priežasties galime tikėtis, jog <i>Mars</i> kaina nebus ypač aukšta, lyginant su įprastais <i>GTX 295</i> modeliais.</p>
<p><img src="http://www.part.lt/img/68044cab8f83cc9b1b47158bae431ba9107.jpg" /></p>
