---
layout: post
status: publish
published: true
title: Noctua NH-U9B prieš Xigmatek Cobra ir Nepartak
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3587
wordpress_url: http://localhost/site/new/noctua_nhu9b_pries_xigmatek_cobra_ir_nepartak/
date: '2009-06-07 21:14:00 +0300'
date_gmt: '2009-06-07 21:14:00 +0300'
categories:
- Aušinimas
- Apžvalgos
---
<p>Šiandien į mūsų rankas pakliuvo net trys procesoriaus aušintuvai – <i>Xigmatek</i> <i>Cobra</i>, <i>Xigmatek</i> <i>Nepartak</i> ir <i>Noctua</i> <i>NH-U9B</i>. Visus juos vienija bendra savybę – oro srautui sukurti naudojamas 92 mm ventiliatorius. Tiesa, <i>Cobra</i> ventiliatorius orą pučia žemyn, tiesiai į pagrindinę plokštę, o <i>Nepartak</i> ir <i>NH-U9B</i> – horizontaliai. Dažnai vartotojai skundžiasi, kad aukštos klasės aušintuvai, nepaisant ir neretai žemos kainos, jiems netinka – tiesiog netelpa į korpusą arba kliudo prijungti kitą kompiuterio komponentą. </p>
<p>Visgi viena iš dažniausių nepagrįstų pirkėjų nuomonių – 120 mm ventiliatorius naudojančių ir šiek tiek mažiau nei kilogramą sveriančių aušintuvų pavojus sisteminei plokštei, ant kurios šis komponentas ir yra montuojamas. Šis mitas, dažnai pasirodantis ir po mūsų apžvalgomis, komentaruose, yra smarkiai persūdytas, nebent pats vartotojas motininę plokštę prie korpuso yra pritvirtinęs vos keliais varžtais. Tiems, kurie vis tiek jaučia baimę dėl to, nesunkūs 92 mm ventiliatorių naudojantys aušintuvai turėtų kelti didesnį pasitikėjimą.</p>
<p>Apžvalgoje pamėginsime išsiaiškinti, kuris iš šios nišos aušintuvų nusipelno daugiausiai ovacijų už aušinimo efektyvumą, darbo tylumą ar kainos/efektyvumo santykį. Malonaus skaitymo, ir kaip įprasta, laukiu nuomonių komentaruose.</p>
<p><b>TURINYS</b> </p>
<p><b>>Apie <i>Xigmatek</i> ir <i>Noctua</i></b><br />
<br /><b>>Pakuotės</b><br />
<br /><b>>Specifikacijos</b><br />
<br /><b>>Radiatoriai ir ventiliatoriai</b><br />
<br /><b>>Montavimas</b><br />
<br /><b>>Testų metodai</b><br />
<br /><b>>Testų rezultatai</b><br />
<br /><b>>Išvados</b></p>
<p><b>Apie <i>Xigmatek</i> ir <i>Noctua</i></b></p>
<p>Apie <i>Xigmatek</i></p>
<p>Kompanija įsikūrė visai neseniai - 2005-aisias, tačiau iki šių dienų sukūrė ir pagamino pakankamai daug produktų. Turbūt dauguma Jūsų žinote, kad tai kompiuterio aušinimo sprendimų realizavimu užsiimanti įmonė, kurios veiklos sritys apima procesorių, vaizdo plokščių aušintuvus, maitinimo blokus, ventiliatorius ir dar šį bei tą – termopastas bei montavimo rinkinius. Maitinimo blokai suskirstyti į tris serijas <i>NRP-MC, NRP-PC ir NRP-HC</i>, kurių galia atitinkamai siekia nuo 650 W iki 1020 W bei nuo 1 kW iki 1,5 kW. Šie gaminiai išsiskiria neįprastu dizainu. </p>
<p>Pati kompanija išskiria dar vieną sritį – aušinimas skysčiu, tačiau šioje serijoje yra tik du gaminiai – <i>AIO-S80DP</i> aušintuvas procesoriams bei <i>PI-UN7</i> vaizdo plokštėms. Be abejonių – aušinimo oru serija yra pati gausiausia, <i>Xigmatek</i> dabar gamina jau trylika skirtingų aušintuvų mikroprocesoriams, ir po vieną vaizdo plokštėms, kietiesiems diskams, tris operatyviajai atminčiai, lustų rinkiniams ir nešiojamiesiems kompiuteriams. Visai neseniai buvo pristatytas ir <i>Midgard</i> korpusas. </p>
<p>Apie <i>Noctua</i></p>
<p><i>Noctua</i> žino ir gerbia kiekvienas entuziastas, nes kompanija savo gaminių kokybe ir aušinimo efektyvumu spėjo užkariauti daugumos simpatijas. Visgi, visi turi trūkumų – dažniausiai <i>Noctua</i> produktų kaina aukšta, o pačius produktus, ypač Lietuvoje, surasti labai sunku, todėl norintiems gauti šios kompanijos gaminių ne pagrindinėse pasaulio rinkose teks naudotis elektroninėmis parduotuvėmis arba tokius produktus įsigyti viešint svečioje šalyje. Apie <i>Noctua</i> veiklą jau buvo šiek tiek pasakota, tačiau dar priminsiu apie vardo kilmę ir aušinimo sprendimų inžinerijos vystymą. </p>
<p><i>Rascom Computerdistribution Ges.m.b.H </i> ir taivaniečių <i>Kolink International Corporation</i> yra <i>Noctua</i> tėveliai. Bendradarbiaujant su Austrijos Šilumos Transmisijos ir Ventiliatorių Technologijos institutu yra plėtojamos produktų technologijos. <i>Noctua</i> tai graikų deivės Atėnės mažoji pelėda. Atėnų miesto įkūrėja ir karo dievybė simbolizuoja išmintį, mokslą ir strategiją, o kompanija orientuojasi į tas pačias savybes. Kompanija teigia, kad ji panaši į pačią pelėdą, nes naudoja pastabumą ir tylą, kaip savo pagrindinius ginklus kovojant dėl papildomos erdvės rinkoje.</p>
<p><b>Pakuotės</b></p>
<p><i>Cobra</i></p>
<p><i>Xigmatek</i> <i>Cobra</i> aušintuvo pakuotė yra panaši į kubą ir priekinėje dalyje turi langelį, pro kurį matosi dalis radiatoriaus. Taip pat šioje dalyje matome gaminio nuotrauką, pavadinimą, o apačioje ir sąrašą platformų, su kuriomis aušintuvas yra suderinimas. Šiame sąraše esančių procesorių savininkai gali būti ramūs jau nusipirkę aušintuvą, o LGA 1366 yra skirtas atskiras montavimo elementas, apie kurį pakalbėsime vėliau. Pasukę pakuotę į dešinę randame H.D.T technologijos vaizdavimą paveikslėliais, o galinėje dalyje dėmesys skiriamas specifikacijoms. Galiausiai paskutinėje pakuotės pusėje randame aušintuvo savybių aprašymą.</p>
<p><a class="ns" href="http://akuba.technews.lt/92/1.jpg">
<div class="imgright"><img src="http://akuba.technews.lt/92/mazos/1.jpg" border="1" /></div>
<p></a><a class="ns" href="http://akuba.technews.lt/92/2.jpg"><br /><img src="http://akuba.technews.lt/92/mazos/2.jpg" /><br /></a></p>
<p>Atidarome dėžutę ir matome plono permatomo plastiko kevale įsitaisiusį <i>Cobra</i> radiatorių ir ventiliatorių ir maišelyje sudėtas montavimui reikalingas dalis. Jos, susidūrusiems su <i>Xigmatek</i> produkcija, yra pažįstamos tiesiog puikiai ir praktiškai nesiskiria nuo senesnių gaminių komplektų. Maišelyje rasime pakelį <i>Stars </i>termopastos, kurios užteks vienam, o galbūt ir dvejiems kartams. Ventiliatoriui tvirtinti yra skirti guminiai montavimo elementai, kurių iš viso yra penki, vienas iš jų atsarginis. Taip pat rasime du tvirtinimo laikiklius ir du varžtus LGA 775 ir vieną <i>AMD</i> procesoriams. Nepatyrusiems vartotojams skirtas instrukcijų lankstinukas.</p>
<p><a class="ns" href="http://akuba.technews.lt/92/3.jpg">
<div class="imgright"><img src="http://akuba.technews.lt/92/mazos/3.jpg" border="1" /></div>
<p></a><a class="ns" href="http://akuba.technews.lt/92/4.jpg"><br /><img src="http://akuba.technews.lt/92/mazos/4.jpg" /><br /></a></p>
<p><a class="ns" href="http://akuba.technews.lt/92/5.jpg"><br /><img src="http://akuba.technews.lt/92/mazos/5.jpg" /><br /></a></p>
<p><i>Nepartak</i> </p>
<p>Kitaip nei brolio <i>Cobra</i>, <i>Xigmatek</i> <i>Nepartak</i> pakuotė yra kitokios formos – ji žymiai aukštesnė ir turi užapvalintą kampą. Ši dalis jungianti dvi sieneles turi ir mažą stačiakampio formos langelį, pro kurį matosi dalis radiatoriaus. Priekinėje pakuotės dalyje randame gaminio savybes, o galinėje, kaip ir <i>Cobra</i>, jo specifikacijas surašytas lentelėje. Galiausiai, likusioje dėžutės pusėje gamintojas primena apie naudojamas tiesioginio šiluminio vamzdelių sąlyčio su procesoriumi ir guminių montavimo elementų technologijas.</p>
<p><a class="ns" href="http://akuba.technews.lt/92/8.jpg">
<div class="imgright"><img src="http://akuba.technews.lt/92/mazos/8.jpg" border="1" /></div>
<p></a><a class="ns" href="http://akuba.technews.lt/92/7.jpg"><br /><img src="http://akuba.technews.lt/92/mazos/7.jpg" /><br /></a></p>
<p><i>Nepartak</i> dėžutės turinys yra praktiškai identiškas kitam šiandien apžvelgiamam <i>Xigmatek</i> aušintuvui. Radiatorius ir ventiliatorius yra patalpinti į plastikinį kevalą šalia kurio randame kitus komponentus reikalingus produkto paruošimui darbui. Tai <i>Stars</i> termopasta, montavimo elementai LGA 775 lizdo ir <i>AMD</i> procesoriams bei pora varžtų, penki guminiai laikikliai ventiliatoriui ir vartotojo vadovas. </p>
<p><a class="ns" href="http://akuba.technews.lt/92/9.jpg">
<div class="imgright"><img src="http://akuba.technews.lt/92/mazos/9.jpg" border="1" /></div>
<p></a><a class="ns" href="http://akuba.technews.lt/92/6.jpg"><br /><img src="http://akuba.technews.lt/92/mazos/6.jpg" /><br /></a></p>
<p><i>NH-U9B</i></p>
<p>Kaip jau įprasta, <i>Noctua</i> išlaiko standartinį savo produktų įpakavimų įvaizdį. <i>NH-U9B</i> pakuotė yra lyg sumažintas vyresniųjų brolių <i>NH-U12P</i> ar <i>NH-C12P</i>variantas. Visa pakuotė yra pagaminta iš rudos spalvos kartono. Priekinėje dalyje yra aušintuvo savybių stulpelis bei langelis, pro kurį matosi dalis ventiliatoriaus bei aliumininių radiatoriaus plokštelių. Kitame šone – trumpi <i>NH-U9B</i> aprašymai įvairiomis kalbomis, dar kitoje šoninėje sienelėje – radiatoriaus išmatavimai bei nedideli eskizai padėsiantys sumontuoti aušintuvą. Galinėje sienelėje randame ventiliatoriaus technologijų ir aušintuvo ypatybių aprašymus.</p>
<p><a class="ns" href="http://akuba.technews.lt/92/10.jpg">
<div class="imgright"><img src="http://akuba.technews.lt/92/mazos/10.jpg" border="1" /></div>
<p></a><a class="ns" href="http://akuba.technews.lt/92/11.jpg"><br /><img src="http://akuba.technews.lt/92/mazos/11.jpg" /><br /></a></p>
<p><a class="ns" href="http://akuba.technews.lt/92/12.jpg">
<div class="imgright"><img src="http://akuba.technews.lt/92/mazos/12.jpg" border="1" /></div>
<p></a><a class="ns" href="http://akuba.technews.lt/92/13.jpg"><br /><img src="http://akuba.technews.lt/92/mazos/13.jpg" /><br /></a></p>
<p>Atidarę dėžutę randame dar du baltos spalvos kartono įpakavimus. Viename iš jų, t.y. didesniame <i>Noctua</i> patalpino radiatorių, kurio pagrindas uždengtas plastikiniu dangteliu, ir ventiliatoriumi. Kitame – visi montavimui reikalingi komponentai, apie kuriuos ir pakalbėsime plačiau. Mažesniojoje dėžutėje randame tris maišelius, atsuktuvą bei vartotojo instrukciją. </p>
<p><a class="ns" href="http://akuba.technews.lt/92/14.jpg">
<div class="imgright"><img src="http://akuba.technews.lt/92/mazos/14.jpg" border="1" /></div>
<p></a><a class="ns" href="http://akuba.technews.lt/92/15.jpg"><br /><img src="http://akuba.technews.lt/92/mazos/15.jpg" /><br /></a></p>
<p>LGA 775 montavimo sistemą sudaro – po motinine dedama plokštelė, šešios varžtų tarpinės, po du elementus tvirtinamus prie radiatoriaus ir pagrindinės plokštės bei du varžtai. AM2 maišelyje taip pat rasime „backplate“, du po du laikiklius radiatoriui, porą sisteminei plokštei, keturis varžtus, bei po keturias skirtingo storio tarpines. Paskutiniajame maišelyje – keturios vielutės ir guminės juostelės ventiliatoriaus tvirtinimui, <i>NT-H1</i> termopasta, dvi spyruoklės, aštuoni varžtai ir U.L.N.A bei L.N.A adapteriai ventiliatoriaus apsukoms mažinti.</p>
<p><a class="ns" href="http://akuba.technews.lt/92/16.jpg">
<div class="imgright"><img src="http://akuba.technews.lt/92/mazos/16.jpg" border="1" /></div>
<p></a><a class="ns" href="http://akuba.technews.lt/92/17.jpg"><br /><img src="http://akuba.technews.lt/92/mazos/17.jpg" /><br /></a></p>
<p><a class="ns" href="http://akuba.technews.lt/92/18.jpg"><br /><img src="http://akuba.technews.lt/92/mazos/18.jpg" /><br /></a></p>
<p><b>Specifikacijos</b></p>
<p><img src="http://akuba.technews.lt/92/specifikacijos.PNG" /></p>
<p><b>Radiatoriai ir ventiliatoriai</b></p>
<p><i>Cobra</i></p>
<p><i>Xigmatek</i> <i>Cobra</i> radiatorius, kaip ir praktiškai visi tiesioginiai ir netiesioginiai konkurentai, yra pagamintas iš aliuminio ir vario. Kaip ir ankščiau apžvelgti <i>Noctua</i> ir <i>Enzotech /i] aušintuvai, [i]Cobra</i> oro srautą, žinoma, padėdama ventiliatoriaus, nukreipia 90 laipsnių kampu į motininę plokštę. Be abejo, analogiškai visiems populiariausiems kompanijos aušintuvams, šiandien apžvelgiamas variantas, naudoja H.D.T, t.y. tiesioginio šiluminių vamzdelių sąlyčio su procesoriumi technologiją. </p>
<p><a class="ns" href="http://akuba.technews.lt/92/19.jpg">
<div class="imgright"><img src="http://akuba.technews.lt/92/mazos/19.jpg" border="1" /></div>
<p></a><a class="ns" href="http://akuba.technews.lt/92/20.jpg"><br /><img src="http://akuba.technews.lt/92/mazos/20.jpg" /><br /></a></p>
<p><a class="ns" href="http://akuba.technews.lt/92/21.jpg">
<div class="imgright"><img src="http://akuba.technews.lt/92/mazos/21.jpg" border="1" /></div>
<p></a><a class="ns" href="http://akuba.technews.lt/92/22.jpg"><br /><img src="http://akuba.technews.lt/92/mazos/22.jpg" /><br /></a></p>
<p>Taivano kompanija nusprendė naudoti net keturis itin didelio – 8 mm – skersmens šiluminius vamzdelius, kurie nuo aušintuvo pagrindo eina per 50 aliumininių plokštelių ir pasibaigia iškart už jų, kur vamzdeliai yra užlituoti. Pačios plokštelės turi <i>Xigmatek</i> logotipo su X raidę įspaudą, tačiau nėra identiškos – virš pagrindo esančios plokštelės eina iki pat jo ir taip padeda išsklaidyti šilumą. <i>Cobra</i> pagrindo paviršius, kaip jau minėjau, yra išlyginti ir nušlifuoti šiluminiai vamzdeliai. </p>
<p><a class="ns" href="http://akuba.technews.lt/92/23.jpg">
<div class="imgright"><img src="http://akuba.technews.lt/92/mazos/23.jpg" border="1" /></div>
<p></a><a class="ns" href="http://akuba.technews.lt/92/24.jpg"><br /><img src="http://akuba.technews.lt/92/mazos/24.jpg" /><br /></a></p>
<p><a class="ns" href="http://akuba.technews.lt/92/25.jpg">
<div class="imgright"><img src="http://akuba.technews.lt/92/mazos/25.jpg" border="1" /></div>
<p></a><a class="ns" href="http://akuba.technews.lt/92/26.jpg"><br /><img src="http://akuba.technews.lt/92/mazos/26.jpg" /><br /></a></p>
<p>Dėl šios priežasties ir nematome veidrodinio paviršiaus, tačiau termopasta turėtų panaikinti šio trūkumo sukeliamą aušinimo efektyvumo skirtumą. Visgi pats pagrindas užima pakankamai didelį plotą, todėl efektyvumo rodikliai gali kristi naudojant nedidelį paviršių turinčius procesorius, ypač tai būdinga LGA 775 lizdo procesoriams. Bendras aušintuvo, radiatoriaus ir ventiliatoriaus, svoris siekia 467 gramus, o tai, tikrai nėra daug ir net paranoiškai bijantys savo motininės plokštės išlinkimo neturės priežasties dėl to jaudintis.</p>
<p><a class="ns" href="http://akuba.technews.lt/92/29.jpg"><br /><img src="http://akuba.technews.lt/92/mazos/29.jpg" /><br /></a></p>
<p><i>Nepartak</i> </p>
<p>Dar apžvalgos pradžioje, sakiau, kad <i>Nepartak</i> – tai vienas iš dviejų šiandien apžvelgiamų horizontaliai oro srautą nukreipusių aušintuvų. Kaip ir abu šiandienos kolegos, <i>Nepartak</i> yra pagamintas iš vario ir aliuminio – pirmoji medžiaga naudojama šiluminiams (angl. heatpipe) vamzdeliams, o aliuminis – visoms kitoms dalims, kurių liūto dalį, žinoma sudaro plokštelės. Jau minėtų „heatpipe“ vamzdelių <i>Nepartak</i> turi tris, vienu mažiau nei <i>Cobra</i>. Nepaisant to, jų skersmuo nesiskiria – ir <i>S983</i> modelio vamzdeliai yra 8 mm storio.</p>
<p><a class="ns" href="http://akuba.technews.lt/92/30.jpg">
<div class="imgright"><img src="http://akuba.technews.lt/92/mazos/30.jpg" border="1" /></div>
<p></a><a class="ns" href="http://akuba.technews.lt/92/31.jpg"><br /><img src="http://akuba.technews.lt/92/mazos/31.jpg" /><br /></a></p>
<p><a class="ns" href="http://akuba.technews.lt/92/32.jpg">
<div class="imgright"><img src="http://akuba.technews.lt/92/mazos/32.jpg" border="1" /></div>
<p></a><a class="ns" href="http://akuba.technews.lt/92/33.jpg"><br /><img src="http://akuba.technews.lt/92/mazos/33.jpg" /><br /></a></p>
<p>Įdomu, kaip rezultatus paveiks vieno šiluminio vamzdelio nebuvimas, tačiau turint galvoje nedidelį <i>Core 2 Duo</i> procesorių paviršiaus plotą, didelio skirtumo tai neturėtų sukelti. Ne ką mažiau svarbios yra ir aliumininės plokštelės, iš esmės sudarančios visą radiatorių. <i>Nepartak</i> jų turi 43, septyniomis mažiau nei kitas šiandien apžvelgiamas <i>Xigmatek</i> aušintuvas. Kaip ir pastarasis, <i>S983</i> kiekvienoje plokštelėje turi įspaustą kompanijos logotipą. Jos yra ganėtinai aštrių formų, todėl, kitaip nei <i>Cobra</i>, <i>Nepartak</i> radiatorius atrodo kur kas agresyviau.</p>
<p><a class="ns" href="http://akuba.technews.lt/92/34.jpg">
<div class="imgright"><img src="http://akuba.technews.lt/92/mazos/34.jpg" border="1" /></div>
<p></a><a class="ns" href="http://akuba.technews.lt/92/35.jpg"><br /><img src="http://akuba.technews.lt/92/mazos/35.jpg" /><br /></a></p>
<p><a class="ns" href="http://akuba.technews.lt/92/36.jpg">
<div class="imgright"><img src="http://akuba.technews.lt/92/mazos/36.jpg" border="1" /></div>
<p></a><a class="ns" href="http://akuba.technews.lt/92/37.jpg"><br /><img src="http://akuba.technews.lt/92/mazos/37.jpg" /><br /></a></p>
<p>Tarp visų trijų šiluminių vamzdelių ir šalia jų, radiatoriaus paviršiuje yra aliumininis lydinys, užpildantis tarpus. <i>Nepartak</i> naudojamas su <i>Intel</i> procesoriais turėtų pakreipti rezultatus savo naudai, nes didesnis šiluminių vamzdelių plotas taip liesis su lusto paviršiumi. Aušintuvo pagrindas yra ganėtinai lygus, tačiau ant jo matosi grubios šlifavimo žymės. Visgi, kaip jau ir sakiau, termopastos sluoksnis turėtų sumažinti šio aspekto sukeliamą reikšmę efektyvumui iki minimumo. </p>
<p><a class="ns" href="http://akuba.technews.lt/92/38.jpg">
<div class="imgright"><img src="http://akuba.technews.lt/92/mazos/38.jpg" border="1" /></div>
<p></a><a class="ns" href="http://akuba.technews.lt/92/39.jpg"><br /><img src="http://akuba.technews.lt/92/mazos/39.jpg" /><br /></a></p>
<p><i>NH-U9B</i></p>
<p>Identiškai kitiems aušintuvams iš <i>Noctua</i> (<i>NH-C12P</i> ir <i>NH-U12P</i>), visas <i>NH-U9B</i> paviršius yra padengtas nikelio sluoksniu, sukuriančiu tik austrų kompanijos produktams būdingą dizainą. 37 radiatoriaus plokštelės taip pat yra būdingos kompanijai formos – su įvairiomis bangelėmis ar išlenkimais, kurie turėtų pagerinti oro srauto praėjimą ar tiesiog labiau atvėsinti plokšteles ir tuo pačiu procesorių. Kaip ir <i>Nepartak</i>, <i>NH-U9B</i> turi keturis U formos varinius šiluminius vamzdelius. Tiesa, jų skersmuo yra mažesnis ir siekia 6 mm. </p>
<p><a class="ns" href="http://akuba.technews.lt/92/40.jpg">
<div class="imgright"><img src="http://akuba.technews.lt/92/mazos/40.jpg" border="1" /></div>
<p></a><a class="ns" href="http://akuba.technews.lt/92/41.jpg"><br /><img src="http://akuba.technews.lt/92/mazos/41.jpg" /><br /></a></p>
<p>Kitaip nei du šiandienos varžovai iš <i>Xigmatek</i>, <i>Noctua</i> produktas nenaudoja tiesioginės šiluminių vamzdelių susilietimo su procesoriumi technologijos. Po du U formos „heatpipe“ vamzdelius yra vienoje linijoje, tačiau gretimai esantys vamzdeliai nestovi lygiagrečiai. Plokštelių šonų centre, abiejose pusėse, <i>Noctua</i> inžinieriai paliko erdvės prisukti varžtam, t.y. kaip tik tiksliai išpjauta vieta komplekte esančiam atsuktuvui. Šalia – dvi vietos ventiliatoriaus vielučių tvirtinimui, o ganėtinai arti centro – dar dvi ertmės atsuktuvui.</p>
<p><a class="ns" href="http://akuba.technews.lt/92/42.jpg">
<div class="imgright"><img src="http://akuba.technews.lt/92/mazos/42.jpg" border="1" /></div>
<p></a><a class="ns" href="http://akuba.technews.lt/92/43.jpg"><br /><img src="http://akuba.technews.lt/92/mazos/43.jpg" /><br /></a></p>
<p>Aušintuvo pagrindas, kaip ir kiti komponentai, tai pat yra padengtas nikeliu. <i>Noctua</i> iki šiol nenaudoja tiesioginio „heatpipe“ vamzdelių sąlyčio su procesoriumi technologijos, todėl tam yra naudojamas atskiras blokas. Šiluma iškart perduodama virš jo esantiems vamzdeliams. Pats pagrindo paviršius yra lygus ir kur kas labiau primenantis veidrodį nei šiandienos konkurentai. Ant jo galima įžvelgti tik nežymių šlifavimo sukeltų lanko formos įbrėžimų.</p>
<p><a class="ns" href="http://akuba.technews.lt/92/44.jpg">
<div class="imgright"><img src="http://akuba.technews.lt/92/mazos/44.jpg" border="1" /></div>
<p></a><a class="ns" href="http://akuba.technews.lt/92/45.jpg"><br /><img src="http://akuba.technews.lt/92/mazos/45.jpg" /><br /></a></p>
<p>Ventiliatoriai</p>
<p>Kaip jau ne kartą minėjau, visi šiandien testuojami produktai oro srautu sukurti naudoja 92 mm pločio ventiliatorius. <i>Cobra</i> ir <i>Nepartak</i> radiatorius <i>Xigmatek</i> suderino su atskirai rinkoje neparduodamu, keturis kontaktus ir PWM kontrolę turinčiu juodos spalvos ventiliatoriumi. Jis gali veikti nuo 1200 iki 2800 aps./min sparta. <i>Noctua</i> prie savojo <i>NH-U9B</i> prideda <i>NF-B9</i> ventiliatorių atitinkantį standartines bendrovės spalvas – persikinę ir rudą. Gaminys gali veikti 1600 aps./min, o kartu su L.N.A ir U.L.N.A adapteriais, atitinkamai, 1300 ir 1000 aps./min greičiu. Nuotraukose matote ir antrojo <i>NF-B9</i> pakuotę bei komplektą.</p>
<p><a class="ns" href="http://akuba.technews.lt/92/46.jpg">
<div class="imgright"><img src="http://akuba.technews.lt/92/mazos/46.jpg" border="1" /></div>
<p></a><a class="ns" href="http://akuba.technews.lt/92/47.jpg"><br /><img src="http://akuba.technews.lt/92/mazos/47.jpg" /><br /></a></p>
<p><a class="ns" href="http://akuba.technews.lt/92/48.jpg">
<div class="imgright"><img src="http://akuba.technews.lt/92/mazos/48.jpg" border="1" /></div>
<p></a><a class="ns" href="http://akuba.technews.lt/92/49.jpg"><br /><img src="http://akuba.technews.lt/92/mazos/49.jpg" /><br /></a></p>
<p><a class="ns" href="http://akuba.technews.lt/92/50.jpg">
<div class="imgright"><img src="http://akuba.technews.lt/92/mazos/50.jpg" border="1" /></div>
<p></a><a class="ns" href="http://akuba.technews.lt/92/51.jpg"><br /><img src="http://akuba.technews.lt/92/mazos/51.jpg" /><br /></a></p>
<p><a class="ns" href="http://akuba.technews.lt/92/52.jpg">
<div class="imgright"><img src="http://akuba.technews.lt/92/mazos/52.jpg" border="1" /></div>
<p></a><a class="ns" href="http://akuba.technews.lt/92/53.jpg"><br /><img src="http://akuba.technews.lt/92/mazos/53.jpg" /><br /></a></p>
<p><b>Montavimas</b></p>
<p><i>Crossbow</i></p>
<p>Kartu su <i>Cobra</i> ir <i>Nepartak</i> aušintuvais, gamintojas mums atsiuntė ir <i>ACK-I7361 </i>bei <i>ACK-I7363 </i>montavimo rinkinius skirtus, atitinkamai, XXXX1 / XXXX2 / XXXX3 bei XXXX4 / XXXX5 / XXXX6 vardus turintiems ir H.D.T technologiją naudojantiems aušintuvais. <i>Cobra</i> skirtas naudojimui su <i>ACK-I7363</i>, o <i>Nepartak</i> – su <i>ACK-I7361</i> rinkiniu. Kitaip tariant, <i>ACK-I7363</i> yra naudojamas su aušintuvais, turinčiais keturis „heatpipe“ vamzdelius, o kitas modelis – turintiems tris. <i>Crossbow</i> pagrindinė paskirtis yra suteikti galimybę vartotojui aušintuvus naudoti su <i>Core i7</i> platforma. </p>
<p><a class="ns" href="http://akuba.technews.lt/92/54.jpg">
<div class="imgright"><img src="http://akuba.technews.lt/92/mazos/54.jpg" border="1" /></div>
<p></a><a class="ns" href="http://akuba.technews.lt/92/55.jpg"><br /><img src="http://akuba.technews.lt/92/mazos/55.jpg" /><br /></a></p>
<p><a class="ns" href="http://akuba.technews.lt/92/56.jpg"><br /><img src="http://akuba.technews.lt/92/mazos/56.jpg" /><br /></a></p>
<p><i>Xigmatek</i></p>
<p>Norėdami paruošti <i>Cobra</i> arba <i>Nepartak</i> aušintuvą darbui neturėsime daug vargo, nes kompanija standartiškai naudoja <i>Intel</i> pritaikyta „push-pin“ mechanizmą. Viskas, ką mums reikia padaryti – tai pritvirtinti du komplekte esančius elementus naudojantis po vieną varžtą kiekvienam. Įsitikinus, kad šie laikikliai yra prisipaudę tvirtai, galime uždėti ventiliatorių. Su <i>Cobra</i> tai galima padaryti ir prieš tvirtinant radiatorių prie motininės plokštės, o <i>Nepartak</i> turėtojams patogiau būtų tai padaryti jau prieš jungiant sistemą, nes prikabintas ventiliatorius gali trukdyti „push-pin“ laikiklių užspaudimui. Naudojant <i>Crossbow </i>operacija praktiškai identiška, skirtumas tik tas, kad prie galinės motininės plokštės reikia prilipdyti plokštelę, o radiatorių su ja sujungti naudojant spyruoklinius varžtus.</p>
<p><a class="ns" href="http://akuba.technews.lt/92/57.jpg">
<div class="imgright"><img src="http://akuba.technews.lt/92/mazos/57.jpg" border="1" /></div>
<p></a><a class="ns" href="http://akuba.technews.lt/92/58.jpg"><br /><img src="http://akuba.technews.lt/92/mazos/58.jpg" /><br /></a></p>
<p><a class="ns" href="http://akuba.technews.lt/92/59.jpg">
<div class="imgright"><img src="http://akuba.technews.lt/92/mazos/59.jpg" border="1" /></div>
<p></a><a class="ns" href="http://akuba.technews.lt/92/60.jpg"><br /><img src="http://akuba.technews.lt/92/mazos/60.jpg" /><br /></a></p>
<p><a class="ns" href="http://akuba.technews.lt/92/61.jpg">
<div class="imgright"><img src="http://akuba.technews.lt/92/mazos/61.jpg" border="1" /></div>
<p></a><a class="ns" href="http://akuba.technews.lt/92/62.jpg"><br /><img src="http://akuba.technews.lt/92/mazos/62.jpg" /><br /></a></p>
<p><a class="ns" href="http://akuba.technews.lt/92/63.jpg">
<div class="imgright"><img src="http://akuba.technews.lt/92/mazos/63.jpg" border="1" /></div>
<p></a><a class="ns" href="http://akuba.technews.lt/92/64.jpg"><br /><img src="http://akuba.technews.lt/92/mazos/64.jpg" /><br /></a></p>
<p><i>Noctua</i></p>
<p><i>Noctua</i> laikosi savo tradicijų ir su <i>NH-U9B</i> tiekia įprastą kompanijos aušintuvams montavimo mechanizmą. Apie AM2 sistemos montavimą nekalbėsime, nes su ja produktas nebus testuojamas. LGA 775 platformos turėtojai ruošdami ši radiatorių darbui turės prie apatinės dalies varžtais prisukti du montavimo elementus. Paskui ant sisteminės plokštės, nepamirštant silikoninių tarpinių, reikia pritvirtinti laikiklius, kurie leis <i>NH-U9B</i> prispausti prie procesoriaus pagrindo. Paruošus tai, tereikia įtaisyti radiatorių tinkamoje vietoje, žinoma, nepamiršus termopastos, ir užveržti aušintuvą naudojant varžtus su spyruoklėmis. Tai padarius, galime uždėti <i>NF-B9</i> ventiliatorių, kuriam prireiks guminių juostelių ir vielučių. Antrasis ventiliatorius yra montuojamas lygiai taip pat. </p>
<p><a class="ns" href="http://akuba.technews.lt/92/65.jpg">
<div class="imgright"><img src="http://akuba.technews.lt/92/mazos/65.jpg" border="1" /></div>
<p></a><a class="ns" href="http://akuba.technews.lt/92/66.jpg"><br /><img src="http://akuba.technews.lt/92/mazos/66.jpg" /><br /></a></p>
<p><a class="ns" href="http://akuba.technews.lt/92/67.jpg">
<div class="imgright"><img src="http://akuba.technews.lt/92/mazos/67.jpg" border="1" /></div>
<p></a><a class="ns" href="http://akuba.technews.lt/92/68.jpg"><br /><img src="http://akuba.technews.lt/92/mazos/68.jpg" /><br /></a></p>
<p><b>Testų metodai</b></p>
<p>Testams buvo naudojama ta pati sistema, kaip įprasta, komplektaciją matote lentelėje. Kaip visada rezultatams jokios įtakos neturėjo jokie pašaliniai veiksniai. Visuose testuose naudojama <i>NT-H1</i> pasta, ji keičiama po kiekvieno bandymo. Testuojama buvo kambario temperatūroje – 19 laipsnų pagal Celsijaus skalę. Korpusas viso testavimo metu buvo uždarytas. Triukšmo lygis yra nustatomas 10 cm atstumu nuo aušintuvo laikant matuoklį kurį laiką, kol rodiklis nusistovi. Testuojant aušintuvą, procesorius apkrautas maksimaliai, ventiliatoriai veikia didžiausiomis apsukomis.</p>
<p><img src="http://akuba.technews.lt/92/komplektacija.PNG" /></p>
<p>Procesoriaus apkrovimui naudota <i>Prime 95v 25.3</i>, o temperatūrų nustatymui <i>RealTemp 2.60</i> programa. Norėdami didesnių skirtumų tarp aušintuvų pakepinome procesorių - jis veikė 2333 ir 3003 MHz dažniais, tačiau antruoju atveju įtampa buvo pakelta iki 1,5 V. Laukimo būsenos testų metu procesorius buvo neapkrautas 15 min, o apkrovos metu, pilnai apkrautas tiek pat laiko.</p>
<p><a class="ns" href="http://akuba.technews.lt/92/69.jpg">
<div class="imgright"><img src="http://akuba.technews.lt/92/mazos/69.jpg" border="1" /></div>
<p></a><a class="ns" href="http://akuba.technews.lt/92/70.jpg"><br /><img src="http://akuba.technews.lt/92/mazos/70.jpg" /><br /></a></p>
<p>Šį kartą nusprendėme Jums, gerbiami skaitytojai, pateikti didesnį skaičių skirtingų rezultatų. Štai sąrašas būdų, kuriais bus testuojami apžvelgiami aušintuvai – <i>NH-U9B</i> be adapterių (1300 aps./min), su L.N.A (1300 aps.min), su U.L.N.A (1000 aps./min) bei su dviem <i>NF-B9</i> ventiliatoriais (2 x 1600 aps./min). Tiek <i>Xigmatek</i> <i>Cobra</i>, tiek <i>Nepartak</i> bus bandomi su standartine ir <i>Crossbow</i> montavimo sistemomis. Iš korpuso ištraukti šiltą orą buvo naudojamas naujausiasis <i>Noctua</i> 12 cm aušintuvas <i>NF-S12B FLX</i>.</p>
<p><a class="ns" href="http://akuba.technews.lt/92/71.jpg">
<div class="imgright"><img src="http://akuba.technews.lt/92/mazos/71.jpg" border="1" /></div>
<p></a><a class="ns" href="http://akuba.technews.lt/92/72.jpg"><br /><img src="http://akuba.technews.lt/92/mazos/72.jpg" /><br /></a></p>
<p><b>Testų rezultatai</b></p>
<p><img src="http://akuba.technews.lt/92/idle.PNG" /></p>
<p>Procesoriui esant ramybės būsenoje rezultatai nesuteikia pernelyg daug informacijos, pagal kurią galėtumėme daryti išvadas. Visgi bendros tendencijos jau matomos – didžiausią oro srautą sukuriantys <i>NH-U9B</i> su dviem ventiliatoriais bei <i>Nepartak</i> modeliai rodo geriausius rezultatus šiame bandyme. <i>Cobra</i> rezultatas kiek prastesnis spartinto procesoriaus atveju, nes ventiliatoriaus išpučiamą orą ne taip efektyviai gali ištraukti <i>NF-S12B FLX</i>. Nepamirškime, kad <i>Cobra</i> – vienintelis iš trijų apžvelgiamų aušintuvų, orą pučiantis 90 laipsnių kampu į motininę plokštę.</p>
<p><img src="http://akuba.technews.lt/92/load.PNG" /></p>
<p>Lyderiai čia nesikeičia – <i>NH-U9B</i> veikiantis su dviem <i>NF-B9</i> ventiliatoriais ir <i>Nepartak</i> rodantis vienu laipsniu prastesnius rezultatus. Dar vienu-dviem laipsniais nuo to paties <i>Nepartak</i> atsilieka standartinis <i>Noctua</i> aušintuvo modelis. Modeliai su apsukas mažinančiais adapteriais, o ypač U.L.N.A, jau leidžia pabėgti į priekį kitiems aušinimo būdams. Galiausiai – <i>Cobra</i>, atsilikęs visiškai nedaug, bet vėlgi, dėl minėtos pateisinamos priežasties – ventiliatoriaus sukuriamas šilto oro srautas negali būti išmestas iš korpuso taip, kaip vertikalių aušintuvų atveju.</p>
<p><img src="http://akuba.technews.lt/92/dba.PNG" /></p>
<p>Pabaigoje –  triukšmo lygio matavimo rezultatai, kurie parodo, ar daug vartotojas aukoja vardan gero aušinimo efektyvumo. Tiesą pasakius, rezultatai nė kiek nestebina – žinodami <i>NH-U9B</i> ventiliatorių nedidelę spartą ir negalėjome tikėtis didelio triukšmo lygio. Tiesa, jį ganėtinai smarkiai padidina prikabintas antrasis ventiliatorius. 2800 aps./min sparta veikiantys <i>Cobra</i> ir <i>Nepartak</i> rodo gana aukštus triukšmo rodiklius, tačiau uždarytame korpuse veikiantys aušintuvai praktiškai nekelia nepatogumo.</p>
<p><b>Išvados</b></p>
<p>Šį kartą išvadas galiu rašyti nė kiek neabejodamas, nes visi produktai per apžvalgos rašymo ir testavimo laiką sugebėjo leisti susidaryti nuomonę. Turėčiau pasakyti, kad nepaisant nedidelio ventiliatoriaus skersmens ir radiatoriaus matmenų – šios nišos aušintuvai yra tikrai neblogas sprendimas ieškantiems mažų matmenų, tačiau gero efektyvumo produkto. Jie praktiškai prilygsta didesniems savo broliams, kurie neretai būna ir brangesni, ir nepatogesni naudoti. Vidutinės klasės, gerai besispartinantiems procesoriams – štai kam šie produktai geriausiai tinka. Prizinių vietų šį kartą nebus – visi produktai turi per daug skirtumų, kad galima būtų juos išdėstyti.</p>
<p><i>Xigmatek</i> <i>Cobra</i> turėtų patikti pirkėjams, visų pirmiausia ieškantiems stačiai oro srautą į motininę plokštę pučiančio aušintuvo. Jis rodo ganėtinai neblogus rezultatus, ir konkurentams neprilygsta tik dėl to, kad šiltas oras nuo aliumininių plokštelių kaupiasi, o šalia nėra efektyviai jo ištraukti galinčio ventiliatoriaus. <i>Cobra</i> dar geresnius rezultatus turėtų rodyti su didelį paviršiaus plotą turinčiais procesoriais, ypač – AM2 sistema, dėl savo didelio, iš 4 šiluminių vamzdelių sudaryto, pagrindo. <i>Cobra</i> kaina siekia 29 eurus.</p>
<div class="imgright"><img src="http://www.technews.lt/upl/Failai/renkasi.png" border="1" /></div>
<p><i>Noctua</i> <i>NH-U9B</i> iš karto leidžia pajusti nuostabią pagaminimo kokybę ir kompanijos norą išlikti viena solidžiausių rinkoje. Tai leidžia padaryti ne tik išskirtinai turtingas komplektas, būdingas ir kitiems <i>Noctua</i> gaminiams, tačiau ir puiki pagaminimo kokybė bei labai geras aušinimo efektyvumas, nepaisant itin mažos ventiliatorių spartos, dėl ko aušintuvas yra itin tylus. Dar vienas <i>NF-B9</i> ventiliatorius pastebimai pagerina našumą, tačiau prideda šiek tiek triukšmo. Aš iki šiol nesuprantu L.N.A ir U.L.N.A adapterių paskirties – kam jie reikalingi, jei gaminys ir taip yra visiškai negirdimas? :) <i>NH-U9B</i> kainos prasideda nuo 42 eurų. <i>NH-U9B </i>atitenka „Technews.lt renkasi“ apdovanojimas.</p>
<div class="imgright"><img src="http://www.technews.lt/upl/Failai/derinys.png" border="1" /></div>
<p>Šiandien tiesiog puikiai pasirodė <i>Xigmatek</i> <i>Nepartak</i> aušintuvas, kurio rezultatai prilygsta net du ventiliatorius naudojančio <i>NH-U9B</i> rodikliams. Nors ir toks efektyvumas yra pasiekiamas aukštesniais triukšmo rodikliais, dažnam vartotojui tai neturėtų kelti nepatogumų. <i>Nepartak</i> itin gerai tinka Intel procesoriams, nes su šiluminiais vamzdeliais gali liestis praktiškai visas S983 pagrindas. Labiausiai džiugina <i>Xigmatek</i> kainų politika, ypač maloniai nuteikianti sunkiu ekonomikai laikotarpiu – <i>Nepartak</i> Jums atsieis vos 27 eurus! <i>Nepartak</i> atitenka „Puikus kainos/kokybės derinys“ apdovanojimas.<br /></p>
