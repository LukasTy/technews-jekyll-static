---
layout: post
status: publish
published: true
title: Intel pademonstravo pirmuosius 32 nm Westmere procesorius
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 337
wordpress_url: http://localhost/site/new/intel_pademonstravo_pirmuosius_32_nm_westmere_procesorius/
date: '2009-02-13 01:15:44 +0200'
date_gmt: '2009-02-13 01:15:44 +0200'
categories:
- Naujienos
---
<div class="imgright"><img src="http://svarke.technews.lt/west.jpg" border="1" /></div>
<p>Dar paskutiniame šių metų ketvirtyje <i>Intel</i> ketina pradėti masinę dviejų branduolių 32 nm technologinio proceso centrinių mikroprocesorių gamybą. Pirmieji tokie <i>Westmere</i> architektūra paremti gaminiai bus pavadinti <i>Arrandale</i> (nešiojamiesiems) bei <i>Clarkdale</i> (stacionariesiems kompiuteriams) kodiniais vardais.</p>
<p>Abu procesorių variantai turės du branduolius, integruotą dviejų kanalų DDR3 atminties valdiklį, palaikys <i>Hyper-Threading</i> technologiją ir turės po 4 MB spartinančiosios atminties, rašo <a class="ns" href="http://www.xbitlabs.com/news/cpu/display/20090211050627_Intel_Demonstrates_First_Desktop_and_Mobile_Processors_Made_Using_32nm_Process_Tech.html">Xbitlabs</a>. Be sumažėjusių procesoriaus takelių pločio bei pridėtų kelių naujų instrukcijų naujieji procesoriai turės ir dar vieną svarbią savybę - integruotą grafikos posistemį, kurį <i>Intel</i> anksčiau planavo diegti į 45 nm gaminius, tačiau tokių procesorių pasirodymą <a class="ns" href="http://www.technews.lt/tekstas/Atidedamas_Intel_procesoriu_su_integruotu_grafikos_procesoriumi_pasirodymas_.html;;">atšaukė</a>.</p>
<p>Šiuose procesoriuose integruotas grafikos posistemis, pasak <i>Intel</i>, bus iki 45 nm sumažinta ir šiek tiek patobulinta dabartinio 65 nm grafikos posistemio versija, kuri, kaip galite matyti nuotraukoje, užima daugiau vietos nei du branduolius turinti procesoriaus šerdis.</p>
<p>x86 procesorių gigantės teigimu, pirmieji naujų 32 nm procesorių pavyzdžiai jau veikiantys, ir tai <i>Intel</i> pademonstravo žurnalistams (procesoriai veikė nešiojamame ir staliniame kompiuteriuose bei dirbo su programomis), teigia <a class="ns" href="http://www.techreport.com/discussions.x/16399">TechReport</a>.</p>
<p>2010 metais <i>Intel</i> ketina pristatyti ir šešių branduolių procesoriaus versiją <i>Gulftown</i> bei naują, greičiausiai taip pat šešis branduolius turintį procesorių, serveriams.</p>
