---
layout: post
status: publish
published: true
title: Atsisakant "over provisioning" funkcijos, SandForce valdiklį turintys SSD bus
  talpesni
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6395
wordpress_url: http://localhost/site/new/sandforce_valdikli_turintys_ssd_nuo_siol_bus_talpesni/
date: '2012-02-27 16:42:42 +0200'
date_gmt: '2012-02-27 16:42:42 +0200'
categories:
- Naujienos
---
<p>
	Besidomintys SSD įrenginiais, be abejonės, pastebėjo, jog „SandForce“ valdikliu pasižymintys SSD, nepriklausomai nuo gamintojo, prieinami tik standartiniais 60 GB, 120 GB, 240 GB ir t.t. dydžiais, nors SSD kaupiklyje realiai yra patalpinta 64 GB, 128 GB bei 256 GB dydžio NAND „flash“ atmintis.</p>
<p>
	Apie 7 % siekiantis talpos nuostolis reikalingas nesudėtingoms mikroprogramos (angl. firmware) bei telkties (angl. over provisioning) operacijoms atlikti. Vartotojui neprieinama telkties vieta reikalinga nepageidaujamos informacijos perkėlimui ir ištrynimui įvykdyti, vadovaujant „TRIM“ funkcijai, taip užtikrinant ir spartos nesumažėjimą, atliekant įrašymo/trynimo ciklus. Kalbant paprasčiau, vartotojui buvo sudarytas toks įspūdis, neva, 7 % siekiantis talpos „paaukojimas“ leis SSD veikti sparčiau.</p>
<p>
	„LSI SandForce“ išleido operacinį kodą SSD gamintojams, kuris turėtų leisti šiems įrenginiams veikti atsisakant „over provisioning“ operacijos, kas suteiks vartotojui galimybę, neprarandant spartos, naudotis beveik 100 % SSD įrenginyje nesuformatuota NAND atmintimi, skelbia <a href=http://thessdreview.com/latest-buzz/lsi-releases-code-to-manufacturers-new-increased-capacity-sandforce-driven-ssds-hit-the-streets/">thessdreview</a>.</p>
<p>
	Dėja, bet šio operacinio kodo, padidinančio SSD talpą, greičiausiai neišeis įdiegti į jau turimus SSD, ir iš jo reali nauda bus gauta tik su naujo leidimo SSD kaupikliais. Tikėtina, kad rinkoje pasirodys 24 GB, 48 GB, 96 GB, 192 GB bei 384 GB kaupiklių versijos, turinčios SandForce valdiklį.</p>
<p>
	Remiantis <a href=thessdreview http://thessdreview.com/latest-buzz/adata-first-to-release-new-higher-capacity-sandforce-driven-ssd-line/"> thessdreview </a>, panašu, kad pirmoji jau spėjusi panaudoti naująjį SSD operacinį kodą yra įmonė „Adata“, kuri anonsavo tris naujas kaupiklių serijas: „XPG SX900”, “Premier Pro SP900” bei “Premier SP800”. Visos trys kaupiklių linijos naudoja “SandForce-2281” valdiklį, kuris dviem pirmiem modeliams leidžia pasiekti 550 MB/s skaitymo ir 530 MB/s rašymo greičius. Skaitant atsitiktinius 4K failus, išvesties/įvesties operacijų skaičius (angl. IOPS) siekia 85000. Įmonė yra paruošusi 64 GB, 128 GB, 256 GB ir 512 GB talpos "XPG SX900" ir "Premier Pro SP900" kaupiklius. Manoma, kad “XPG SX900” naudos brangesnę, bet ir spartesnę sinchroninę NAND atmintį, o “Premier pro SP900” – pigesnę asinchroninę. Tuo tarpu “Adata Premier SP800” naudoja SATA II sąsają ir pasižymi 280 MB/s skaitymo ir 260 MB/s rašymo greičiais. Ši SSD serija bus prieinama tik 32 GB ir 64 GB modeliais.</p>
<p>
	Kainos bei oficiali išleidimo data kol kas neskelbiami.</p>
<p><center><br />
	<img alt="" src="http://technews.lt/userfiles/ADATA_XPG_SX900.jpg" style="width: 390px; height: 390px;" /></p>
<p></center><br />
<center><span class="saltinis">Naujoji "Adata" SSD kaupiklių serija be "over provisioning" funkcijos. ssdreview.com nuotr.</span></center></p>
