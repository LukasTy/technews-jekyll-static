---
layout: post
status: publish
published: true
title: Samsung produktų gamoje - LTE ryšį palaikantys įrenginiai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5921
wordpress_url: http://localhost/site/new/samsung_produktu_gamoje__lte_rysi_palaikantys_irenginiai/
date: '2011-09-05 17:02:30 +0300'
date_gmt: '2011-09-05 17:02:30 +0300'
categories:
- Naujienos
---
<div class="imgright"><img src="http://technews.lt/upload/samsung-galaxy-s-2-stb.jpg"  /></div>
<p>Samsung pristatė Galaxy S II telefoną ir Galaxy Tab 8.9 planšetinį kompiuterį su įdiegta LTE technologija. Nuo šiol šiuose įrenginiuose veiks 4G interneto ryšys. Kaip žinia, Lietuvoje šis ryšys šiuo metu yra prieinamas ir jį siūlo Lietuvos miestuose Omintel.</p>
<p>„LTE sustiprina Galaxy S II išmaniojo telefono ir Galaxy Tab 8.9 planšetinio kompiuterio galimybes,” – kalbėjo JK Shinas, Samsung mobiliųjų komunikacijų padalinio vadovas. – Mūsų tikslas – tapti lyderiais visame pasaulyje diegiant 4G mobiliąją telefoniją – kuriant paslaugų teikėjų tinklo sprendimus ir vartotojams skirtus galingus telefonus.“ </p>
<p>Kalbant apie 4G tinklą, LTE technologija leidžia mobiliaisiais įrenginiais parsisiųsti aukštos kokybės bylas iki 100 Mbitų/s greičiu, duomenis išsiųsti iki 50 Mbitų/s greičiu. Tai yra 5 kartus greičiau nei naudojant sparčiausią HSPA+ ryšį. Tai reiškia, kad 4 minučių trukmės MP3 įrašas gali būti parsisiųstas per 0,3 sekundės, o filmas – per mažiau nei 2 minutes.  </p>
<p>Dėl LTE technologijos žymiai padidėja duomenų perdavimo greitis, todėl vartotojai gali žaisti socialinius žaidimus, rengti vaizdo konferencijas, siųsti aukštos kokybės daugialypės terpės bylas ir kt. 4G technologija taip pat leidžia sparčiai ir patikimai keistis daugialypės terpės turiniu su draugais ir šeimos nariais, bet kuriuo metu dalintis naujienomis su artimaisiais ar draugais. </p>
<p>Naujajame „Samsung Galaxy S II LTE įrengtas galingas 1,5 GHz dviejų branduolių procesorius, todėl efektyviai išnaudojamos 4G ryšio galimybės. Telefono ekrane vartotojai gali stebėti 3D grafinius vaizdus, žymiai greičiau parsisiųsti vaizdo įrašus ar naudotis populiariaisiais tinklapiais Google, Yahoo ir YouTube. </p>
<p>4,5 colių (11,4 cm) įstrižainės Super AMOLED Plus ekranas vaizdą atkuria labai aiškiai ir tikroviškai. HD raiškos vaizdo įrašai ir nuotraukos, užfiksuotos telefone įrengta 8 mln. vaizdo elementų kamera, ekrane atrodo ryškiai ir spalvingai. Su Galaxy S II LTE galima naršyti socialiniuose tinkluose, žaisti žaidimus, klausytis muzikos ir kt.  Be to, telefone įdiegtos technologijos, kurios gerina darbo produktyvumą. Naujajame modelyje įdiegta Android 2.3 operacinė sistema, todėl telefono valdymas yra paprastas ir patogus.  </p>
<p><img src="http://technews.lt/upload/Samsung-Galaxy-Tab-8_9_1.jpg" /></p>
<p>Samsung Galaxy S II LTE išmanieji telefonai WiFi sistema gali palaikyti ryšį su aštuoniais įrenginiais, todėl vartotojai gali greitai ir patikimai sinchronizuoti nešiojamuosiuose ir planšetiniuose kompiuteriuose, kituose išmaniuosiuose telefonuose saugomus duomenis. </p>
<p>GALAXY Tab 8.9 su įdiegta LTE technologija yra labai kompaktiškas – 8,6 mm storio ir 455 g svorio. Mobilus įrenginys sukurtas produktyviai dirbti ir pramogauti. LTE sistema vartotojams leidžia rengti vaizdo pokalbių konferencijas nesibaiminant dėl ryšio patikimumo, o 8,9 colių (22,6 cm) įstrižainės ekrane verslo susitikimuose galima demonstruoti prezentacijas, kelionėje ar namuose, patogiai įsitaisius ant lovos, skaityti elektroninę spaudą ar knygas.</p>
