---
layout: post
status: publish
published: true
title: Core i7 šeimą papildys naujas narys
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 253
wordpress_url: http://localhost/site/new/core_i7_seima_papildys_naujas_narys/
date: '2009-02-03 18:43:21 +0200'
date_gmt: '2009-02-03 18:43:21 +0200'
categories:
- Naujienos
---
<p><i>Intel</i> ketina išleisti dar vieną <i>Core i7</i> serijos procesorių su <i>Bloomfield</i> branduoliu. Tai bus sparčiausias serijos narys. Tiesa, šis procesorius turės tik 133 MHz didesnį dažnį nei <i>Core i7 965 Extreme Edition</i>.</p>
<p><i>Core i7 975 Extreme Edition</i> veikia 3,33 GHz dažniu. Kiti procesoriaus parametrai nepakeisti. Kiekvienas branduolys turi po 256 KB L2 spartinančiosios atminties ir bendrai dalinasi 8 MB L3 atminties. Didžiausias procesoriaus pasikeitimas - nauja D0 revizija.</p>
<p>Pirmieji šį procesorių „pačiupinėti“ gavo spartintojai <i>Fugger</i> ir <i>Mikeguava</i> iš <a class="ns" href="http://www.xtremesystems.org/forums/showthread.php?t=216495"><i>XtremeSystems</i></a>. Pasak jų, šis procesorius yra puikiai spartinamas. Pakėlus procesoriaus įtampą iki 1,504 V jiems pavyko pasiekti 5,26 GHz dažnį. Su tokiu dažniu veikiančiu procesoriumi ir pora visiškai nespartintų <i>Radeon HD 4870X2</i> vaizdo plokščių <i>Fugger</i> ir <i>Mikeguava</i> nesunkiai pagerino anksčiau su <i>AMD Phenom II 940 BE</i> procesoriumi <a class="ns" href="http://www.technews.lt/tekstas/Phenom_II__pakelia__ir_6,5_GHz_taktini_dazni.html;;">pasiektą</a> <i>3D Mark 2005</i> rekordą, surinkę 47026 taškus.</p>
