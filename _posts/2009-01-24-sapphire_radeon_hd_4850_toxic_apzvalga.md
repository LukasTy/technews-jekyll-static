---
layout: post
status: publish
published: true
title: Sapphire Radeon HD 4850 Toxic apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 137
wordpress_url: http://localhost/site/new/sapphire_radeon_hd_4850_toxic_apzvalga/
date: '2009-01-24 01:05:00 +0200'
date_gmt: '2009-01-24 01:05:00 +0200'
categories:
- Vaizdo plokštės
- Apžvalgos
---
<p>Šiandien apžvelgiama <i>Sapphire Radeon HD 4850 Toxic</i> yra viena iš tų vaizdo plokščių, kurią daugelis iš mūsų norėtume turėti. Toksinė šiuo metu itin populiarios <i>Radeon 4850</i> serijos plokštės versija gali pasigirti jau laiko patikrintu <i>Zalman VF900</i> aušintuvu, aukštesniais nei standartiniai dažniais bei nuosavu dizainu. Beje, smagu, kad augant <i>Technews.lt</i>, mes, naudodamiesi vis didėjančiu populiarumu, turime galimybę apžvelgti vis labiau Jūsų dėmesio vertus produktus.</p>
<p><img src="http://www.technews.lt/upl/Failai/88188.jpg" /></p>
<p><b>Turinys</b>:</p>
<p>*<b>Įžanga (arba truputis istorijos)</b><br />
<br />*<b>Apie RV770</b><br />
<br />*<b>Įpakavimas ir pati Sapphire Radeon HD 4850 Toxic</b><br />
<br />*<b>Prijungimas ir įspūdžiai naudojantis</b><br />
<br />*<b>Testavimas</b><br />
<br />*<b>Pabaigai</b></p>
<p><b>Įžanga (arba truputis istorijos)</b></p>
<p>Kaip jau dauguma žinote, 2006 metais <i>AMD</i> nupirkus <i>ATI</i>, abi kompanijas (arba nuo to laiko, tik vieną) pradėjo persekioti nesėkmės. Ilgai rengta ir daugelio <i>AMD</i> fanų laukta procesorių  architektūra K10 nepateisino lūkesčių – <i>Phenom</i> procesoriai negali sudaryti jokios konkurencijos naujiems <i>Intel</i> procesoriams. </p>
<p><i>ATI</i> stovykla žaidėjus nuliūdino pristatydama net pusmečiu vėlavusį lustą R600, kuris, nepaisant<br />
<br />įspūdingų charakteristikų bei didelio kiekio į jį sukištų naujovių, žaidimuose žingsniavo užtikrintai atsilikdamas nuo jau pusmetį rinkoje esančio, tiesioginio konkurento, G80 lusto. Po kurio laiko pasirodęs RV670 buvo tiesiog mažesnis ir labiau optimizuotas R600, leidęs <i>AMD</i> sėkmingai konkuruoti tiktai vidurinėje rinkos dalyje.  </p>
<p>Tačiau, kaip dažniausiai būna tik filmuose, po ilgos tamsos gimė viltis. O jos pavadinimas tiesiog RV770. Lustas iš kurio dauguma nelaukė kažko verto dėmesio, nustebino tiek savo paprastumu (tai tiesiog “kažkiek” patobulintas RV670), tiek protingu elektros suvartojimu, tiek kaina, kuri iš pradžių buvo parinkta taip, kad pirkėją priblokštų kainos/kokybės santykiu. <i>Radeon HD 4870</i> kainavo net $150 dolerių pigiau už konkurentų vaizdo plokštę, kuria sparta lenkė!</p>
<p>Apie esamą RV770 spartą ir tai, kokią kiti manė ją būsiant, galima prirašyti irgi šį tą įdomaus. Iš pradžių realistai, girdėdami iš <i>AMD</i> lūpų sklindančius žodžius, kad “RV770 bus apie 50% greitesnis už RV670”, kalbėjo tai, jog <i>Radeon HD 4870</i> turėtų konkuruoti su <i>Geforce 9800GTX</i>, ką sėkmingai daro ir nemažai už vyresnijį brolį lėtesnis <i>Radeon HD 4850</i>! Galima sakyti, <i>AMD</i> inžinieriai perspjovė savo marketologų žodžius :).              </p>
<p><b>Apie RV770</b></p>
<p>Žiūrint į RV770 charakteristikas, susidaro įspūdis, kad <i>AMD</i> inžinieriai puikiai suprato, ko gi trūko tiek R600, tiek RV670. Jau išėjus R600, dažno nusimanančiojo žmogaus akys pirmiausia krypo ne į jo milžinišką skaičiavimo galią ar 512 bitų atminties šiną, o 16 tekstūrinių blokų, ko tokio lygio produktui buvo aiškiai per mažai. Būtent dėl 16TMU tiek R600, tiek RV670 negalėjo sudaryti rimtos konkurencijos <i>Nvidia</i> produktams daug tekstūrų turinčiuose žaidimuose, nes, palyginimui, G92 turi net 64TMU.  </p>
<p>Tuo tarpu RV770 TMU skaičiumi tikrai skųstis negali – dabar, <i>AMD</i> inžinieriai nepagailėjo jų net 40. Kartu, proporcionaliai su TMU, išaugo ir Stream procesorių skaičius, kuris lygus 800.  </p>
<p>Beje, žiūrint į RV770 testus, galima pastebėti, kad dingo taip vadinamasis “AA bug”, apie kurį kalbėta vos tik pasirodžius R600. Kaip žinot, tiek 2*** tiek 3*** <i>Radeon</i> serijos kentėjo nuo tiesiog tragiškai krentančio greičio, jei žaidimuose buvo įjungiamas AA rėžimas. Iš pradžių buvo kalbėta (bent jau AMD taip teigė), kad tai yra naujosios GPU architektūros ypatybė, tačiau matant, kaip puikiai su AA tvarkosi RV770, galima manyti, kad “AA Bug” vis dėlto egzistavo, tik <i>AMD</i> apie tai nenorėjo garsiai kalbėti. </p>
<p>Tačiau didesnis greitis su savimi atnešė ir nemažą minusą – RV770 kaista tikrai nemažai. Tiek <i> Radeon HD 4850</i>, tiek <i>Radeon HD 4870</i> “stockinės” aušinimo sistemos sunkiai susitvarko su nominaliais dažniais veikiančiu RV770, ką jau kalbėt apie spartinimą.         </p>
<p><b>Įpakavimas ir pati Sapphire Radeon HD 4850 Toxic</b></p>
<p>Pradžiai reikėtų paminėti, kad testams atkeliavusi <i>Sapphire Radeon HD 4850 Toxic</i> yra pilnoje Retail komplektacijoje, kurią sudaro:</p>
<p>*Pati plokštė<br />
<br />*Penki kompaktiniai diskai:<br />
<br />1) <i>3D Mark Vantage</i>,<br />
<br />2) <i>Cyberlink PowerDVD 7</i><br />
<br />3) <i>Cyberlink DVD Suite 5</i><br />
<br />4) <i>AMD Ruby Rom</i>, kuriame rasime kelių žaidimų Demo versijas<br />
<br />5) Tvarkyklių CD<br />
<br />*DVI>HDMI adapteris<br />
<br />*DVI>VGA adapteris<br />
<br />*S-Video>Composite adapteris<br />
<br />*Maitinimo perėjimas iš Molex į 6 kontaktų PCI-E maitinimą.</p>
<p><a class="ns" href="http://www.technews.lt/upl/Failai/komplektacija.jpg"><br /><img src="http://www.technews.lt/upl/Failai/kompl%20small.jpg" /><br /></a></p>
<p>Kaip įprasta tokios klasės produktams, dėžutė yra stilinga ir “pagardinta” keletu įmantrių užrašų, kaip, pavyzdžiui, “<i>Toxic - Legends Never Die</i>” arba <i>”Prepare to Dominate”</i>. Nežinau, ar daug iš jų naudos realiuose žaidimuose, tačiau žalią pirkėją jie gal ir sugeba pritraukt :).</p>
<p><a class="ns" href="http://www.technews.lt/upl/Failai/dezutes%20priekis.jpg">
<div class="imgright"><img src="http://www.technews.lt/upl/Failai/priekis%20small.jpg" border="1" /></div>
<p></a><br />
<br /><a class="ns" href="http://www.technews.lt/upl/Failai/dezutes%20galas.jpg"><br /><img src="http://www.technews.lt/upl/Failai/galas%20small.jpg" /><br /></a></p>
<p>Atidarius įpakavimą, tarp dviejų porolono gabalų randam antistatinį maišelį, kuriame saugiai įsitaisius <i>Sapphire Radeon HD 4850 Toxic</i>. Ant maišelio galime perskaityti ir įspėjimą, kuris mums įsako prijungti prie plokštės maitinimo kabelį. Žinant maišelio paskirtį, šiam užrašui čia nelabai tinkama vieta, bet matyt dėl tokio faktoriaus vartotojas prisimins tą kabelį prijungti. </p>
<p>Pati plokštė išlaiko ilgalaikes <i>Toxic</i> serijos tradicijas – mėlyna plokštės PCB spalva, aukštesni nei standartiniai dažniai (lusto dažnis pakeltas 50MHz,o atminties 150MHz) ir aukšto lygio aušintuvas ant jos. Nepamiršti ir atminties lustai – ant jų įtaisyti mini radiatoriukai.</p>
<p><a class="ns" href="http://www.technews.lt/upl/Failai/4850.jpg">
<div class="imgright"><img src="http://www.technews.lt/upl/Failai/4850%20small.jpg" border="1" /></div>
<p></a><br />
<br /><a class="ns" href="http://www.technews.lt/upl/Failai/zalman.jpg"><br /><img src="http://www.technews.lt/upl/Failai/zalman%20small.jpg" /><br /></a></p>
<p>Ant plokštės įsitaisęs <i>Zalman VF900 Cu</i> vertas atskiros pastraipos. Prieš keletą metų pasirodęs aušintuvas jau senokai nesiskaito pačiu efektyviausiu gaminiu, tačiau iki šiol yra mėgstamas kaip  produktas, kuris nepasiant savo mobilumo sugeba tiek tyla, tiek efektyvumu pranokti stambesnius  aušintuvus.          </p>
<p>Ir nors <i>Sapphire Radeon HD 4850 Toxic</i> dėžutėje rasim net 5 kompaktinius diskus, nei viename iš jų nėra kokio žymesnio žaidimo (neskaitant jų demo versijų), ko tokio lygio vaizdo plokštės komplektacijoje tikrai galima tikėtis. </p>
<p><b>Prijungimas ir įspūdžiai naudojantis</b></p>
<p>Vaizdo plokštė buvo naudojamas šioje platformoje:</p>
<p><i>Foxconn A7GM-S</i> sisteminė plokštė.<br />
<br /><i>AMD Phenom 9550 2.2GHz</i> procesorius<br />
<br /><i>AMD BOX</i> aušintuvas<br />
<br /><i>Cooler Master</i> 430W matinimo blokas<br />
<br /><i>PQI 2GB DDR800</i> operatyvioji atmintis<br />
<br /><i>WD</i> 250GB kietasis diskas.<br />
<br /><i>Samsung 215TW</i> monitorius (max 1680x1050@60Hz)   </p>
<p>Prijungiant <i>Sapphire Radeon HD 4850 Toxic</i> nekilo jokių problemų (greičiausiai paklausite, kokių gi jų išvis gali kilti prijungiant vaizdo plokštę :)?). Vienintelis dalykas, apie kurį galima pamiršti, tai maitinimo kabelio prijungimas, bet ir čia, jei jau traukėt plokštę iš antistatinio maišelio, į kabelį dėmesį atkreipsite bent kelis kartus :).  </p>
<p>Tačiau tik įjungus kompiuterį kiek nemaloniai nustebino nuo aušintuvo sklindantis nemažas triukšmas. Kadangi pats jau ilgą laiką naudoju <i>Zalman VF900 Cu</i>, žinau, kad kalbos apie jo tylų darbą ne iš piršto laužtos. Matyt, <i>Sapphire</i> inžinieriai paaukojo tylą geresnio aušinimo labui (ir ištikrųjų, jau vėliau, testuojant plokštę, <i>RivaTuner</i> rodė 1700 aps/min skaičius – nemažai, žinant, kad coolerio pristabdyti man taip ir nesigavo).</p>
<p>Ir nors garsokas <i>Zalman VF900 Cu</i> darbas erzina, lusto temperatūra negali nedžiuginti – <i>3D Mark Vantage</i> teste <i>RivaTuner</i> rodė maksimalią 46 laipsnių temperatūrą.   </p>
<p>Kai plokštės tvarkyklės įsidiegė be jokių problemų, atėjo laikas smagiausiam dalykui – spartinimui. Nors iš pradžių kilo abejonių abejonių, ar mano <i> Cooler Master 430W</i> PSU bus pajėgus ištraukti spartinamą <i>Radeon HD 4850</i>, viskas ėjosi sklandžiai. Nuo standartinių 675/1150MHz (Lustas/Atmintis) <i>Sapphire Radeon HD 4850 Toxic</i> dažnius, išlaikant stabilų darbą, pavyko pakelti iki 778/1300MHz. Tikrai geras, kaip <i>Radeon HD 4850</i>, pasiekimas. Temperatūra <i>3D Mark Vantage</i> teste pakilo iki 54 laipsnių.     </p>
<p><b>Testavimas</b> </p>
<p>Testai buvo atliekami 32 bitų <i>Windows Vista Ultimate</i> operacinėje sistemoje, naudojant <i>Catalyst 8.6</i> vaizdo plokštės tvarkykles, esančias kompaktiniame diske. Greičiausiai nemaža dalis skaitytojų pareikš nepasitenkinimą, kad naudojau ne pačias naujausias tvarkyklės, tačiau eksperimentuot su “driveriais” tiesiog nebuvo laiko, o ir taip, kai viskas veikia kaip priklauso, dėl keleto FPS (ir čia dar klausimas) tvarkyklių neapsimokėjo keisti.   </p>
<p>Testavimui nutarta buvo naudoti <i>3DMark Vantage</i> sintetinį testą bei tris populiarius ir vaizdo plokštę pakankamai stipriai apkraunančius žaidimus: <i>”Need for Speed – ProStreet”, “Unreal Tournament 3”</i> bei <i>”Crysis:Warhead”</i>. <i>3DMark Vantage</i> teste testuota tiek nominaliais dažniais veikianti, tiek spartinta <i>Sapphire Radeon HD 4850 Toxic</i>. Žaidimuose sukosi tik nespartinta plokštė.</p>
<p><b>3D Mark Vantage</b></p>
<p>Sintetinių testų dabartinis karalius, sugebantis kaip reikiant pagręžti ir naujausius kompiuterius. Jo pagalba ir buvo ieškoma <i>Sapphire Radeon HD 4850 Toxic</i> spartinimo riba bei žiūrima lusto temperatūra. Testuojama buvo standartinėje, 1280 x 1024 rezoliucijoje, perfomance profilyje.     </p>
<p>Nominaliais dažniais veikianti sistema surinko 6760 taškus – vaizdo plokštės rezultatas 6612, o procesoriaus 7250.</p>
<p>Paspartinus <i>Sapphire Radeon HD 4850 Toxic</i> bendras rezultatas pakilo iki 7283. Vaizdo plokštė šį kartą surinko 7310, o procesorius 7205 taškus. </p>
<p><b>Need for Speed – ProStreet</b></p>
<p>Tai bent jau kolkas naujausioji populiarios lenktynių arkados NFS dalis. Tačiau nepaisant to, kad žaidimas gana reiklus resursų atžvilgiu, nespartinta <i>Sapphire Radeon HD 4850 Toxic</i> su juo susitvarkė be jokių problemų 1680*1050 rezoliucijoje su visais maksimaliais nustatymais, kurie buvo pasiekiami žaidimo meniu. Važiuojant keletoje trasų FPS pastoviai laikėsi ties skaičiuku 60. Pasak FRAPS, FPS vidurkis buvo 59,9, o minimalus skačius 57.  </p>
<p><b>Unreal Tournament 3</b></p>
<p>Nors apie  <i>Unreal Tournament 3</i> varikliuką buvo kalbėta su pagarba dėl jo detalumo dar ilgą laiką prieš jam pasirodant, matosi, kad jo kūrėjai puikiai padirbėjo ir ties varikliuko optimizavimu. Kaip ir <i>NFS-PS</i> atveju, 1680*1050 rezoliucijoje su visais maksimaliais nustatymais UT3 FPS skaičius pastoviai laikėsi ties riba 60. Pagal FRAPS FPS vidurkis buvo net šiek virš 60 (kiek monitorius tempia :)). Minimalus kadrų/sek skaičius – 42. </p>
<p><b>Crysis:Warhead</b></p>
<p><i>NFS-PS</i> bei <i>UT3</i> testai nuteikė tikrai teigiamai, tačiau <i>Crysis:Warhead</i> greitai mano optimizmą nuleido ant žemės. DX9 aplinkoje 1680*1050 rezoliucijoje, kai visi nustatymai Medium, pastoviai jautėsi stabdymas. FRAPS buvo paleidžiamas tik per aktyvius susišaudymus, tad rezultatai nedžiuginantys: FPS vidurkis 40, tačiau minimalus kadrų per sekundę kiekis per sekundę daugelį kartų buvo nukritęs žemiau dvidešimties. </p>
<p>Nuliūdino ir tai, kad 1280*960 (nustatymai:medium) rezoliucijoje plokštės rezultatai pagerėjo labai simboliškai, vos keletu FPS.  </p>
<p><b>Pabaigai</b></p>
<p><i>Sapphire Radeon HD 4850 Toxic</i> paliko tikrai gerą įspūdį. <i>Zalman VF900-Cu</i> dėka tiek plokštės aušinimo efektyvumas, tiek spartinimo potencialas aukštame lygyje. Tačiau nepaisant visų teigiamų savybių, smarkiai nuvilia plokštės kaina, šiuo metu perlipanti 700Lt. Už tokią pinigų sumą galima ieškoti ir <i>Radeon HD 4870</i>, kuri bus žymiai spartesnė. </p>
<p><b>Pliusai</b>:</p>
<p>*Turtinga komplektacija<br />
<br />*Gera aušinimo sistema<br />
<br />*Geras spartinimo potencialas.<br />
<br />*Gamykliškai pakelti dažniai.</p>
<p><b>Minusai</b>:</p>
<p>*Norėtųsi šiek tiek tylesnio aušintuvo darbo<br />
<br />*Kaina </p>
<p></p>
