---
layout: post
status: publish
published: true
title: Obama mąsto apie kosminių ginklų uždraudimą
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 349
wordpress_url: http://localhost/site/new/obama_masto_apie_kosminiu_ginklu_uzdraudima/
date: '2009-02-14 16:40:59 +0200'
date_gmt: '2009-02-14 16:40:59 +0200'
categories:
- Naujienos
---
<div class="imgright"><img src=" http://ezx.technews.lt/images/Illustrations/battle_spaceship.jpg" border="1" /></div>
<p>Kaip praneša naujienų agentūra <i>Reuters</i>, Jungtinių Amerikos Valstijų prezidentas Barakas Obama viliasi tarptautinio susitarimo principu uždrausti ginklų naudojimą kosminėje erdvėje. Tačiau daugelis analitikų mano, kad priešiškas požiūris kosmoso militarizacijos proceso atžvilgiu turėtų sulaukti gana stiprios opozicijos.</p>
<p>Tokios kalbos ėmė sklisti po neseniai spaudoje pasirodžiusių pranešimų apie Irano valstybės sėkmingai į orbitą paleistą dirbtinį Žemės palydovą ir Šiaurės Korėjos planus atlikti tokią pačią misiją. Saugumo ekspertai mano, kad tai galėtų būti kosmoso ginklavimosi lenktynių pradžia, o ne taikiais tikslais paremtos misijos. Vakarų šalys baiminasi, kad jau minėtos valstybės, įskaitant ir Indiją, kariniais veiksmais gali kėsintis į kitas šalis ir taip pradėti rimtą konfliktą. Tai nėra pagrįsta, tačiau tokios prielaidos atrodo gana realios.</p>
<p>„Obama tęsi savo pažadą vykdyti kooperacijos pagrindu grįstą užsienio politiką“, <i>Reuters</i> žurnalistams sakė jau į pensiją išėjęs, buvęs Jungitnių Valstijų Karinių Oro Pajėgų generolas Džeimsas Armoras (James Armor). „Man patinka idėja glaudžiau bendradarbiauti su mūsų sąjungininkais, tačiau tai patvirtinti [tarptautinį kosminių ginklų uždraudimą] yra labai keblu.“</p>
<p>Mažiausiai ko Obama tikisi – tai sukurti tarptautines, visuotiniu mastu pripažintas taisykles, kurios užtikrintų dirbtinių žemės palydovų saugumą nuo priešiškų atakų. Atrodo tokius siekius paskatino neseniai įvykęs JAV ir Rusijos palydovų <a class="ns" href=" http://www.technews.lt/tekstas/Susidure_JAV_ir_Rusijos_dirbtiniai_palydovai.html">susidūrimas</a>, kurio priežastys bei veiksmo detalės iki šiol nėra aiškios. </p>
<p>Net jeigu JAV prezidentui pavyktų gauti visų kosmoso misijas vykdyti galinčių valstybių sutikimą pasirašyti kosminių ginklų uždraudimą, būtų itin sudėtinga kontroliuoti ar šios valstybės vykdo visas galimos sutarties sąlygas. Ypatingas abejones kelia Irano ir Šiaurės Korėjos draugiškumo klausimas inspektorių, kurie apsiimtų kontrole, atžvilgiu. </p>
<p>Apie galimą valstybių sukčiavimą susitarimo atveju primena įvikys, kuomet 1980-aisias metais Sovietų Sąjunga buvo pagauta antibalistinių raketų radarų sistemos statybos įkarštyje, nepaisant 1972 m. pasirašyto dvišalio susitarimo su JAV to nedaryti. </p>
<p>Nors ir Rusija nepasižymi gera reputacija taisyklių bei susitarymų paisyme, visgi pritaria šiam Obamos žingsniui ir skatina prisidėti kitas šalis. JAV prezidentas dar nebuvo susitikęs su valstybinais pareigūnais bei ekspertais besispecializuojančiais kosmoso militarizme, bet tikisi tai padaryti per ateinančias dvi savaites. </p>
