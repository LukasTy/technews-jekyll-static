---
layout: post
status: publish
published: true
title: Creative Zen X-Fi 2 grotuvo apžvalga
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4234
wordpress_url: http://localhost/site/new/creative_zen_xfi_2_grotuvo_apzvalga/
date: '2009-10-31 16:10:08 +0200'
date_gmt: '2009-10-31 16:10:08 +0200'
categories:
- Multimedia įrenginiai
- Apžvalgos
---
<p>Kompanijai Creative keletą pastarųjų metų sekėsi neypatingai gerai, tad gamintojas nusprendė susitelkti savo prioritetinėse rinkose – garso plokščių bei MP3 grotuvų. Tada, visų nuostabai, 2005 metais kompanija pristatė Zen Vision:M grotuvą, kuris rimtai „davė į kaulus“ ekvivalentui iš Apple. </p>
<p>Tačiau po to kompanija kiek pristabdė. Nepaisant to, kad jos tolimesnė Creative Zen grotuvų serija galbūt ir pasirodė visai neblogai, taip pat Zen X-Fi grotuvai pasižymi ypač gera garso kokybe, tačiau nėra tame pačiame lygyje kaip Apple iPod Nano ar Touch sulyginus šių grotuvų dizainus ar valdymo sąsajas. Apple, tuo tarpu, pristatė iPod Touch grotuvų šeimą, o ši pasirodė ypatingai gerai ir tapo etalonu nešiojamųjų grotuvų rinkoje. Visgi, Creative susiruošė naujam iššūkiui – ji žengia į grotuvų rinką, kurioje vyrauja lietimui jautrūs įrenginiai ir kur kol kas karaliauja Apple iPod Touch.</p>
<p>Tiesa, Creative ruošia dar vieną lietimui jautrų X-Fi įrenginį Zii Egg, tačiau pastarasis nebus panašus į jokį kitą iki šiol išleistą kompanijos grotuvą ir naudos Google Android operacinę sistemą. Jis veikiau turės daugiau panašumų su HTC ir kitais mobiliais telefonais naudojančiais Android OS, nei su ankstesniais Creative MP3 grotuvais. Nešiojamasis grotuvas atrodo labai įspūdingai ir tai pripažįsta ne vienas technikos ekspertas, ką oficialiame produkto puslapyje afišuoja ir gamintojas.</p>
<p>Bet belaukiant naujojo hito, kompanija mums atsiuntė naujausią ilgai plėtojamos Zen šeimos produktą Creative Zen X-Fi 2. Ar šis produktas turi pakankamai parako tinkamai iššauti šiame nešiojamųjų grotuvų rinkos segmente ir susigrumti su Apple ekvivalentu? Pažiūrėsime.</p>
<p><b>Pakuotė ir komplektacija</b></p>
<p>Creative Zen X-Fi 2 į mano namus atkeliavo stilingoje, permatomu plastiko dangčiu dengtoje dėžutėje. Vos pažvelgus į dėžutę matomas mūsų taip trokštamas grotuvas bei aplink jį išdėstytos svarbiausios savybės – lietimui jautrus ekranas, X-Fi technologija, 16GB vidinė atmintis ir integruotas garsiakalbis.</p>
<p><a class="ns" href="http://sb.technews.lt/Creative%20Zen%20X-Fi%202/Dideles/2.JPG">
<div class="imgright"><img src="http://sb.technews.lt/Creative%20Zen%20X-Fi%202/Mazos/2.jpg"  /></div>
<p></a><a class="ns" href="http://sb.technews.lt/Creative%20Zen%20X-Fi%202/Dideles/1.JPG"><br /><img src="http://sb.technews.lt/Creative%20Zen%20X-Fi%202/Mazos/1.jpg" /><br /></a></p>
<p>Pakuotėje be grotuvo mūsų laukia kiek trumpokas USB kabelis, firminės Creative vidinės ausinės (angl. in-ear) ir keletas guminių antgalių ausinėms pasirinkimui pagal jūsų ausies dydį. Žinoma, randama ir grotuvo instrukcija, garantiniai paaiškinimai. Smagiausia yra tai, jog viskas pateikiama lietuvių kalba! Latvių ir Estų kalbų nesimato, tad bent jau toks pliusas mūsų mažai rinkai.</p>
<p><b>Grotuvo ypatybės</b></p>
<p>Bene labiausiai krentantis į akis vizualinis skirtumas tarp visų kitų Zen serijos atstovų ir Zen X-Fi 2 yra tas, jog pastarajame mes sutinkame tik vieną meniu mygtuką. Taip yra dėl to, jog naujasis kompanijos produktas pasižymi lietimui jautriu ekranu, kuris leido pašalinti ankstesniuose Zen modeliuose naudotus mygtukus.</p>
<p>Ekranas taip pat gana padidėjo, kas visiškai suprantama, o jo įstrižainė siekia net tris colius. Lietimui jautrus ekranas geba atvaizduoti iki 400x240 taškų raiškos rezoliuciją bei pasižymi 262 tūkstančiais spalvų. Grotuve teliko vienintelis mygtukas – spustelėjus taip vadinamą „namų“ mygtuką jus būsite iškart nukeliami į pradinį grotuvo langą.</p>
<p>Pasak gamintojo, baterijos gyvavimo laikas taip pat prailgintas, o tai pasiekta dėka daugiau celių turinčios ličio jonų baterijos. Standartinės kokybės muzikos galima klausytis apie parą, o žiūrėti video failus – apie penkias valandas. Atlikus testus paaiškėjo, jog gamintojas nemeluoja – vaizdą pavyko pažiūrėti 4,8 valandos, o muziką klausytis – 22,5h. Tiesa, buvo klausoma ir FLAC formato bei didesnės kokybės MP3 failų. Kalbant apie bateriją ir mygtukus, įjungimo ir išjungimo mygtukas taip pat kiek pasikeitė. Nuo šiol jis „įspraustas“ grotuve, panašiai kaip tai yra konkurente iPod Touch. Grotuvą teks „užrakinti“ taip pat tuo pačiu išjungimo/įjungimo mygtuku, tačiau jį atrakinti pasinaudojant lietimui jautriu ekranu. Kompanija lyg norėdama pabrėžti naujo grotuvo požymį, lietimui jautrų ekraną, mūsų paprašo burbulą su spynele nunešti bet kur už grotuvo ribų. Nereikšmingas, bet gana gerai pastebimas aspektas, kuris niekur kitur, bent jau man, nebuvo matytas.</p>
<p><a class="ns" href="http://sb.technews.lt/Creative%20Zen%20X-Fi%202/Dideles/4.JPG">
<div class="imgright"><img src="http://sb.technews.lt/Creative%20Zen%20X-Fi%202/Mazos/4.jpg"  /></div>
<p></a><a class="ns" href="http://sb.technews.lt/Creative%20Zen%20X-Fi%202/Dideles/3.JPG"><br /><img src="http://sb.technews.lt/Creative%20Zen%20X-Fi%202/Mazos/3.jpg" /><br /></a></p>
<p>Nepakalbėti apie integruotą X-Fi palaikymą būtų tiesiog kvaila. Ši technologija antrajame X-Fi funkciją palaikančiame nešiojamajame Creative grotuve taip pat yra išlaikyta ir pagerinta. Kaip žinia, ši technologija paprastai bando surasti ir pakeisti prarastą garso tikslumą muzikos failo suspaudimo metu. Pavyzdžiui, MP3 formato suspaudimo algoritmas yra linkęs muzikos failą bandyti „suspausti“ į vidutinį diapazoną, nurėžiant aukščiausius ir žemiausius failo dažnius, taip sumažinant muzikos failo dydį, tačiau prarandant dalį jo kokybės.</p>
<p>X-Fi technologija siekia atkurti aukštus dažnius tuo tarpu bandydama šiek tiek „gilinti“ ir išlyginti bosą. Tai padeda paryškinti atlikėjo vokalą, taip pat instrumentus, o tai taipogi puikiai veikia jau daugybę metų X-Fi garso plokštėse, tačiau pirmajame Zen X-Fi grotuve rezultatas nebuvo labai įspūdingas, tačiau nebuvo ir labai prastas. Naujajame X-Fi 2 bendras rezultatas kiek geresnis, bet apie tai kiek vėliau.</p>
<p><b>Dar šiek tiek apie grotuvą iš išorės</b></p>
<p>Kaip rašoma gamintojo puslapyje, X-Fi 2 yra galimas su 8, 16 ir 32GB vidinėmis talpomis, o nešiojamasis grotuvas taip pat geba rodyti vaizdą į televizoriaus ekraną ar monitorių. Viskas ko mums reikėtų, tai papildomai įsigyti AV kabelį skirtą įrenginiui.</p>
<p>Nuo šiol, kaip mes ir tikėjomės, Zen X-Fi 2 pasižymi platesniu formatų palaikymu. Prie mums įprastų Creative grotuvų standartų prisidėjo dar keletas gerai žinomų – tai video DivX ir Xvid suspaudimo algoritmai, taip pat FLAC muzikos įrašai. Pastaruoju formatu bus labai patenkinti tikrieji melomanai, o jie be abejonės įsigys tik pačią talpiausią versiją.</p>
<p><a class="ns" href="http://sb.technews.lt/Creative%20Zen%20X-Fi%202/Dideles/6.JPG">
<div class="imgright"><img src="http://sb.technews.lt/Creative%20Zen%20X-Fi%202/Mazos/6.jpg"  /></div>
<p></a><a class="ns" href="http://sb.technews.lt/Creative%20Zen%20X-Fi%202/Dideles/5.JPG"><br /><img src="http://sb.technews.lt/Creative%20Zen%20X-Fi%202/Mazos/5.jpg" /><br /></a></p>
<p>Pirmąjį X-Fi šeimos narį esu trumpai laikęs rankose, tačiau jo nėra tekę paanalizuoti. Visgi, dydžiu jis gana panašus į mano daugiau nei pusantrų metų naudojamą Creative Zen. Kaip matote fotografijoje, X-Fi 2 yra pastebimai ilgesnis už pirmtaką, tačiau jis turi du pliusus – jis yra plonesnis bei pasižymi didesniu ekranu.</p>
<p><b>Programinė įranga</b></p>
<p>Dar iš Zen V bei Zen laikų pamenu, kad Creative grotuvų programinė įranga vaidino didelį vaidmenį. Tiesa, Creative man kiek patinka ir dėl to, jog jos grotuvai puikiai veikia ir su „drag and drop“ funkcija, ne kaip konkurentų iPod, kas norimą muziką leidžia įkelti per keletą sekundžių. Visgi, su ankstesnių grotuvų ypač neplataus diapazono video formatų palaikymu programinė įranga, ypač norint įkelti video failą, buvo būtina. Šį kartą „Greitasis vartotojo vadovas“ taip pat mūsų primygtinai reikalauja įsidiegti naująją Creative Centrale programinę įranga, tad pakalbėti apie tai, ką ji gali.</p>
<p>Galiu tvirtai pasakyti, kad tiesiog įkelti muziką žymiai paprasčiau naudojant mano minėtą „drag and drop“ funkciją. Tiesa, Creative Centrale jums leidžia sinchronizuoti grotuvo ir jūsų kompiuterio muzikos archyvą, tvarkyti muzikos ir video failų aprašymus, jų išsidėliojimą atlikėjų, albumų ir t.t tarpe, automatiškai ar savarankiškai įkelti/ištrinti muziką/video failus iš Zen X-Fi 2 grotuvo. Jei jūs turite didelę CD muzikos diskų kolekciją ar esate mėgėjas įsigyti kompaktines plokšteles, jūs tiesiog pamilsite šią programą – įdėjus CD diską į kompiuterį ir spustelėjus „Rip“ mygtuką, visa muzika esanti diske atsidurs jūsų grotuve. Paprasčiau tiesiog nebūna.</p>
<p><img src="http://sb.technews.lt/Creative%20Zen%20X-Fi%202/Mazos/7.jpg" /></p>
<p>Patiko ir tai, kad programinė įranga visiškai atskirai rūšiuoja tiek muziką, tiek video failus, tiek ir jūsų įkeltas nuotraukas. Tiesa, dažnu klausimu padėjo „žinynas“, kuris, deja, yra tik anglų kalba. Nereikia manyti, kad programinė įranga labai sudėtinga – tiesiog nebuvo laiko su ja „pasižaisti“. Verta paminėti ir tai, jog jūs turėtumėte savarankiškai pridėti „prižiūrimus aplankus“ (angl. watch folders), kuriuose ir turėtų būti jūsų duomenys. Kitu atveju, Creative Centrale jų tiesiog neras ir negalės jų automatiškai įkelti į jūsų grotuvą, jei esate tokią opciją pasirinkę. Vaizdo failų įkėlimas yra toks pat paprastas, kaip ir muzikos. Dėl tos priežasties, jog Zen X-Fi 2 suderintas su bemaž visais populiariais video formatais, programinės įrangos pagalba įkėlus failą į grotuvą, iškart jį ir galime pasižiūrėti. Mano turimame Creative Zen įkelti video failą yra tikra kankynė laiko klausimu – ilgesnis, kad ir 20 minučių trunkantis video, konvertuojamas apie valandą, kai į Zen X-Fi 2 jis yra įkeliamas per 20 sekundžių ir gali būti žiūrimas nieko nelaukiant.</p>
<p><a class="ns" href="http://sb.technews.lt/Creative%20Zen%20X-Fi%202/Dideles/16.JPG">
<div class="imgright"><img src="http://sb.technews.lt/Creative%20Zen%20X-Fi%202/Mazos/16.jpg"  /></div>
<p></a><a class="ns" href="http://sb.technews.lt/Creative%20Zen%20X-Fi%202/Dideles/15.JPG"><br /><img src=" http://sb.technews.lt/Creative%20Zen%20X-Fi%202/Mazos/15.jpg" /><br /></a></p>
<p><b>Lietimui jautrus ekranas</b></p>
<p>Užbėgdamas už akių galiu pasakyti, kad Creative prašovė pasirinkdami lietimui jautrų ekraną. Nežinia, ar jie taip taupė, ar tai dėl pirmojo bandymo įsmukti į šį segmentą. Jei ne kiek prastas ekranas, Zen X-Fi 2 būtų galima pavadinti idealu grotuvu, tačiau pakalbėkime, kas gi yra blogai.</p>
<p>Visų pirma, jei jūs namuose turite Apple iPhone, iPod Touch ar HTC Hero (mano atvejis), tik ką perėję prie Creative Zen X-Fi 2 lietimui jautraus ekrano, šis pasirodys sunkiai valdomas. Man atrodo, kad viskas padaryta taupymo sumetimais. Creative čia panaudojo kiek pigesnį spaudimui jautrų ekraną (angl. resistive screen), kai kiek brangesni laidieji ekranai (angl. capactive screen) reaguoja į menkiausią piršto prisilietimą. Jūs tiesiog galite pirštu perbraukti per ekraną ir, pavyzdžiui, HTC Hero atveju, ekranas kuo puikiausiai sureaguos į jūsų atliktą veiksmą.</p>
<p><a class="ns" href="http://sb.technews.lt/Creative%20Zen%20X-Fi%202/Dideles/9.JPG">
<div class="imgright"><img src="http://sb.technews.lt/Creative%20Zen%20X-Fi%202/Mazos/9.jpg"  /></div>
<p></a><a class="ns" href="http://sb.technews.lt/Creative%20Zen%20X-Fi%202/Dideles/8.JPG"><br /><img src=" http://sb.technews.lt/Creative%20Zen%20X-Fi%202/Mazos/8.jpg" /><br /></a></p>
<p>Tuo tarpu spaudimui jautrūs ekranai yra kiek kitokie ir jiems reikia stipresnio paspaudimo, jie taip pat turį polinkį būti per daug „lipnūs“ ir lėčiau reaguoti į komandas. Creative Zen X-Fi 2 panaudotas spaudimui jautrus ekranas taip pat pasižymi blogosiomis šių ekranų savybėmis, tačiau išskyrus jo kiek perdėtą lėtumą, naudotis ekranu tikrai galima. Judėti menu taipogi išeina kiek nerangiai, o norint pasirinkti tam tikrą albumą ar dainą, jūs užtruksite kiek daugiau laiko, nei su laidžiuoju ekranu.</p>
<p>Tiesa, kiek pasitreniravę, ką pavyko padaryti ir man, jums pavyks grotuvą valdyti vis geriau ir geriau, tačiau tai vis tiek kitokia patirtis, nei naudojant laidųjį ekraną. Man taip pat įdomu, kodėl Creative pasirinko lietimui jautrų ekraną? Mano manymu, reikėjo įdėti aukštos klasės lietimui jautrų ekraną, arba palikti Zen X-Fi valdymą.</p>
<p>Tai be abejonės kelia problemų paprasčiausiose situacijose. Pavyzdžiui, jūsų grotuvas yra kišenėje ir jūs norite pakeisti garsumo lygį. Jo tik ištraukti tikrai nepakaks. Reikės grotuvą dar ir atrakinti, tai yra nustumti burbulą su raktu kažkur už ekrano. Negalvokite, kad tai labai lengvas manevras. Man yra pavykę ekraną atrakinti iš pirmo karto, tačiau dažniausiai tam prireikia dviejų ar trijų bandymų naudojant pirštą. Jis taip pat juda gana negražiai – jaučiamas apie pusės sekundės atsilikimas nuo jūsų piršto judesio, tad vietoje gražaus burbulo pasitraukimo, jūs pamatysite viena ar du jo trūkčiojančius judesius.</p>
<p><a class="ns" href="http://sb.technews.lt/Creative%20Zen%20X-Fi%202/Dideles/11.JPG">
<div class="imgright"><img src="http://sb.technews.lt/Creative%20Zen%20X-Fi%202/Mazos/11.jpg"  /></div>
<p></a><a class="ns" href="http://sb.technews.lt/Creative%20Zen%20X-Fi%202/Dideles/10.JPG"><br /><img src="http://sb.technews.lt/Creative%20Zen%20X-Fi%202/Mazos/10.jpg" /><br /></a></p>
<p>Asmeninis mano rekordas – 10 sekundžių, neskaitant grotuvo ištraukimo iš kišenės. Garsumo lygį padidinti ar sumažinti su Creative Zen bei Creative Zen X-Fi pavyksta vos per 2-3 sekundes. Panašiai užtrunkama, galbūt kiek daugiau, ir su laidžiaisiais ekranais pasižyminčiais Apple iPod Touch grotuvais. Ir tai yra tik elementarus pavyzdys. Paspaudimui jautrūs ekranai nėra geriausias pasirinkimas, ką Creative Zen X-Fi 2 atvejis puikiai įrodo. Verta pažymėti, kad bemaž visas problemas išsprendžia specialus „pagaliukas“ skirtas spaudimui jautriems ekranams, bet su X-Fi jis nėra teikiamas ir jį reikėtų įsigyti atskirai. Nepaisant to, jis kainuoja labai nedaug, o pagelbės tikrai nemažai.</p>
<p>Zen X-Fi 2 taip pat neturi akselerometro, tad jo ekranas yra skirtas naudoti tik plačiaekraniame formate. Tai reiškia, kad kai kuriais atvejais, ypač esant meniu, grotuvą valdyti viena ranką sunku. Tenka pastebėti, jog X-Fi 2 ekranas yra pilnai pritaikytas plačiaekraniam formatui, tad akselerometro būvimas čia iš tiesų nėra būtinas.</p>
<p><b>Meniu</b></p>
<p>Creative šioje srityje nebandė iš naujo išradinėti dviračio. Kompanija pritaikė jos Zen grotuvų serijai būdingą meniu pateikimą. Pradiniame X-Fi 2 lange mes matome aštuonias ikonas – pirmos keturios mums leidžia įeitį į muzikos, video failų, nuotraukų bei FM radijo skyrius, tuo tarpu kitos keturios – RSS naujienų srautą, X-Fi nustatymus, laikrodį ir balso įrašymą. Taip pat sveikintinas kompanijos žingsnis viršuje patalpinti X-Fi ikoną. Ją spustelėjus esant bet kuriame grotuvo skyriuje, X-Fi technologiją galime išjungti ar pajungti, kas yra net labai patogu.</p>
<p>Muzikos suskirstymas, kaip ir pirmajame X-Fi grotuve, yra gana panašus. Muzikos įrašai skirstomi į albumus, atlikėjus, žanrus ir visus bendrai. DJ skiltyje įdomumo dėlei galite pasižiūrėti, kokie įrašai yra labiausiai klausomi, o kurie girdėti tik po kartą ar du.</p>
<p><img src="http://sb.technews.lt/Creative%20Zen%20X-Fi%202/Mazos/12.jpg" /></p>
<p>Tiesa, kažkur dingo paieškos funkcija, tačiau su A-Z ypatybe jūs nesunkiai rasite savo mėgstama dainą, net nepaisant to fakto, kad jūsų grotuve dainų gali būti daugiau nei pora tūkstančių. Kad nereikėtų ypatingai darbuotis pirštu, pasirenkate tam tikrą raidę ir jus automatiškai „numeta“ į tą vietą, kurioje yra visi dainų pavadinimai prasidedantys iš nuspaustos raidės.</p>
<p>Video failus ir nuotraukas teks suskirstyti patiems. Creative Centrale programinės įrangos dėka susikurti tam tikrus aplinkus ir į juos įkelti informaciją. Aplankuose failai pateikiami abėcėlės tvarka. FM radijas, tuo tarpu, leidžia išsaugoti iki 32 stočių dažnius. Atskirai rūšiuojama ir informacija esanti microSD kortelėje. Ją įdėjus, teks pradiniame Zen X-Fi 2 lange spustelėti kortelės ikoną, kad pasiektumėte joje esančią informaciją. </p>
<p>Galime užsiminti ir apie kitas nevisiškai reikšmingas, bet pastebimas sritis. Creative Zen X-Fi mums siūlo ir laikrodžio funkciją, turi kalendorių, kontaktų menių ir net darbų užduočių meniu. Visas paminėtas funkcijas teks valdyti pasitelkus Creative Centrale programinę įrangą, o tai yra visai nesunku ir ganėtinai patogu.</p>
<p><b>Garso kokybė</b></p>
<p>Tiek originalusis Zen X-Fi, tiek ir lietimui jautrų ekraną turintis Zen X-Fi 2 turi vieną kozirį, kuris šiuos grotuvus daro geriausiais MP3 grotuvais rinkoje – X-Fi technologiją. Originalusis X-Fi bemaž visa galva lenkė visus Apple iPod grotuvus, kai MP3 formato muzika būdavo atkurta naudojant X-Fi technologiją. Mes taip pat tikėjomės, kad Zen X-Fi 2 mus nustebins dar labiau ir dėkoju Creative, kad jie manęs nenuvylė.</p>
<p>Įjungus X-Fi kristalizacija aš iš tiesų pajutau, kaip muzika ir video garso takelis skambėjo tiesiog fantastiškai. Creative šį kartą net pradiniame lange įdėjo permatomą X-Fi ikonėlę, kurią spustelėjus galime įjungti ar išjungti šią technologiją be jokių papildomų navigacijos veiksmų.<br />
<br />Nepaisant to fakto, kad Zen X-Fi 2 siūlomoms ausinėms iki mano turimų dar kiek toloka, tačiau jos vis tiek yra aukštos klasės vidinės ausinės, kurios puikiai izoliuoja garsą ir rodo tokį atlikimą, kad Apple iPod ir kitų grotuvų siūlomas plastmasinės ausinės neturi lygių Creative gaminiui.</p>
<p><a class="ns" href="http://sb.technews.lt/Creative%20Zen%20X-Fi%202/Dideles/14.JPG">
<div class="imgright"><img src="http://sb.technews.lt/Creative%20Zen%20X-Fi%202/Mazos/14.jpg"  /></div>
<p></a><a class="ns" href="http://sb.technews.lt/Creative%20Zen%20X-Fi%202/Dideles/13.JPG"><br /><img src="http://sb.technews.lt/Creative%20Zen%20X-Fi%202/Mazos/13.jpg" /><br /></a></p>
<p>Klausantis muzikos Zen X-Fi 2 suteikiamomis ausinėmis, o dar įjungus X-Fi kristalizaciją, aš supratau, jog grotuvas vertas visos sumos, kurios už jį prašo kompanija. Žinoma, garso kokybė visad yra subjektyvus veiksnys, tačiau aš drąsiai galiu pasakyti, kad iPod Nano yra labai toli iki X-Fi 2 atkuriamos garso kokybės. Tenka pastebėti, kad išjungus X-Fi technologiją, Creative grotuvas grojo tik vos geriau, nei mano minėtas iPod‘as, tačiau pranašumą turi bet kokiu atveju.</p>
<p>X-Fi technologija iš tikrųjų nėra reklaminis triukas, o realiai veikianti funkcija, tačiau ji reikalauja nemažai energijos ir kartu su muzikos grojimu greičiau išeikvos jūsų bateriją. Bet kokiu atveju, aš nematau priežasties, kodėl jos nereikėtų naudoto grojant suspaustus MP3 ar WMA muzikos failus. Tai tiesiog būtina.</p>
<p><b>Kaip atrodo konkurentai?</b></p>
<p>Norime mes to ar ne, tačiau grotuvą reikia lyginti su rinkos pionieriais Apple iPod. Atsižvelgdami į tą faktą, jog Creative yra vienas iš žinomiausių MP3 grotuvus gaminančių kompanijų, galėtume spėti, jog Zen X-Fi 2 stos į kovą su Apple iPod Touch, tačiau šiuo atveju taip tikrai nėra. 16GB grotuvo versija, kurią gavome ir mes, kainuoja apie 150 eurų, kas yra beveik tiek pat, kiek 16GB iPod Nano, bet net du kartus mažiau, nei trečiosios kartos 16GB iPod Touch. Zen X-Fi 2 atrodo geriau nei iPod Nano, bet neprilygsta iPod Touch. Galime tik pridurti, kad šis produktas turi ypač gerą kainos/kokybės santykį savo segmente ir „sutraiško“ iPod Nano, bet jam kiek trūksta iki iPod Touch, tačiau, kaip minėjau, kainuoja perpus pigiau.</p>
<p><img src="http://sb.technews.lt/Creative%20Zen%20X-Fi%202/Mazos/17.jpg" /></p>
<p>Tiesa, Apple reikėtų kiek sunerimti. Mūsų minėtas artėjantis Creative Zii Egg multimedijos grotuvas gali „versti iš koto“, tad dar kiek palūkėkime ir pažiūrėsime ar ilgai Apple išsilaikys savo soste su savuoju iPod Touch.</p>
<p><b>Išvada</b></p>
<p>X-Fi technologija, kaip ir pirmtake, atlieka savo darbą. Įvertinus visus teigiamus bei neigiamus aspektus, Creative Zen X-Fi 2 grotuvas yra puiki prekė. Visgi, tai yra iš dalies tas pats Zen X-Fi, tik su lietimui jautriu ekranu, kuris nėra toks geras, kokio norėtųsi. Nepaisant to, didesnis ekranas, kuris turi daugiau spalvų ir yra pakankamai ryškus, naujas dizainas, patraukli kaina ir patobulinta X-Fi technologija mus verčia rekomenduoti įsigyti šį produktą, tačiau jei jūs turite Zen X-Fi ar galite skirti grotuvui kiek daugiau nei 180 eurų, verčiau palaukite flagmano Zii Egg, kuris žada nustebint.</p>
