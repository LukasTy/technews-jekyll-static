---
layout: post
status: publish
published: true
title: Išmaniųjų telefonų krizė nepaveikė; Nokia vis dar nišos lyderė
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3257
wordpress_url: http://localhost/site/new/ismaniuju_telefonu_krize_nepaveike_nokia_vis_dar_nisos_lydere/
date: '2009-03-12 12:03:33 +0200'
date_gmt: '2009-03-12 12:03:33 +0200'
categories:
- Naujienos
---
<div class="imgright"><img src="http://akuba.technews.lt/smartphone.jpg" border="1" /></div>
<p>Nors ir pasaulinė ekonomikos krizė kol kas tik gilėja, o bendri mobiliųjų telefonų pardavimai smunka, nepanašu, kad brangiausiosios nišos, t.y. išmaniųjų telefonų, gamintojai jaustų kylančias problemas. Tokių telefonų pardavimai paskutiniame praėjusių metų ketvirtyje ne tik išsilaikė, tačiau netgi kilo. Tiesa, kilo ne itin daug – 3,7 %, teigia tyrimų bendrovė <i>Gartner</i>, tačiau pats faktas, kad jie nesmunka, leidžia likti optimistiškai nusiteikus šios nišos atžvilgiu.</p>
<p>Pranešama, kad bendri 2008-ųjų metų ketvirto ketvirčio pardavimai siekė 38,1 milijono vienetų. Bendrų pardavimų augimas didesnėmis pajamomis leido džiaugtis daugeliui kompanijų, tačiau lyderė <i>Nokia</i>, nors ir išsilaikė viršuje, prarado kiek daugiau nei dešimt procentų rinkos, lyginant su atitinkamu 2007-ųjų metų ketvirčiu. Ši suomių bendrovė kiek daugiau nei prieš metus valdė daugiau nei pusę rinkos – 50,9 %, tačiau jau praėjusių metų gale jie siekė 40,8 %. </p>
<p>Pagrindiniams skandinavų konkurentams <i>Apple</i> ir <i>RIM</i> sekėsi kur kas geriau. Pastaroji, kuriai priklauso visiems gerai pažįstamas <i>BlackBerry</i> prekinis ženklas metų gale turėjo atsikandusi 19,5 % saldaus rinkos pyrago. Trečioji – bene vertingiausią „brandą“ turinti <i>Apple</i> su savo garsiuoju <i>iPhone</i>, kurio ketvirtajame ketvirtyje buvo parduota 4,1 milijonas, - 10,7 % rinkos dalies. Po šio lyderių trejetuko seka <i>HTC</i> (4,3 %) bei <i>Samsung</i> (4,2%).</p>
