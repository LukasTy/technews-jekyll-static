---
layout: post
status: publish
published: true
title: MSI pristato naująjį Wind Top AE1900
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3404
wordpress_url: http://localhost/site/new/msi_pristato_naujaji_wind_top_ae1900/
date: '2009-04-10 14:09:40 +0300'
date_gmt: '2009-04-10 14:09:40 +0300'
categories:
- Naujienos
---
<p>Namų bei interneto reikmėms skirtų „viskas-viename“ tipo kompiuterių rinkoje artimiausiu metu turėtų pasirodyti dar vienas <i>MSI</i> gaminys. Tai naujasis <i>Wind Top</i> serijos modelis, pavadintas <i>AE1900</i> vardu.</p>
<p>Gamintojas pranešdamas mums apie šį produktą, pristatė jį kaip „labiausiai madingu“. 19 colių įstrižainės lietimui jautriame skystųjų kristalų monitoriuje rasime viską ko reikia visaverčiam darbui kompiuteriu – <i>WiFi</i> (802.11 b/g/n) modulį, „4-in-1“ atminties kortelių skaitytuvą, DVD/CD diskus skaitantį bei įrašantį optinį įrenginį bei pačias būtiniausias įvesties/išvesties jungtis - keturias USB 2.0 sąsajas (dvi įdiegtos galinėje kompiuterio dalyje, kitos dvi – šoninėje), garso bei mikrofono lizdus ir galiausiai <i>Ethernet</i> kabelio jungtį. </p>
<p>Šis <i>Wind Top</i> modelis, anot gamintojo, visiškai patenkins namų vartotojo pramogų poreikius, kadangi 16:9 kraštinių santykį turintis ekranas bus itin ryškus ir vaizdą vėlins vos 5 milisekundes. Pridėjus jau minėtąjį DVD skaitytuvą bei integruotus stereo garsiakalbius su SRS technologijos palaikymu, mes gauname visai neblogą aukštos raiškos filmų peržiūros įrankį. Kaip matote iš žemiau pateiktų nuotraukų ekrano viršuje yra ir nežinomos raiškos internetinė kamera patogiam ir interaktyviam bendravimui su draugais. </p>
<p><a class="ns" href="http://ezx.technews.lt/images/Products/Wind_Top_AE1900_large.JPG"><br /><img src="http://ezx.technews.lt/images/Products/Wind_Top_AE1900_small.jpg" /><br /></a></p>
<p><i>AE1900</i> kompiuteris bus itin nereiklus elektros ištekliams – pilnai apkrautas įrenginys eikvos vos 45 vatus energijos, kas palyginus su tradiciniais stacionariaisiais kompiuteriais yra daugiau kaip 80 % mažiau. Toks taupumas lėmė produkto įvertinimą <i>Energy Star 5.0</i> reitingu, kas įrodo, kad skaičiai nėra pigus marketingo triukas. <i>MSI</i> rinkodaros vadybininkas Baltijos regiono šalims, mus patikino, kad šis kompiuteris bus ne tik taupus, bet ir tylus. Dėka neatskleisto tipo, efektyvios aušinimo sistemos, veikdamas visu pajėgumu, jis neturėtų sukelti didesnio nei 26 decibelų triukšmo. </p>
<p>Jokių išsamesnių techninių gaminio charakteristikų, <i>MSI</i> nepateikė. Neaišku ir kokia operacinė sistema veiks šiame kompiuteryje, tačiau manau, kad tai bus pačio gamintojo modifikuota <i>Linux</i> versija, kadangi spaudos pranešime minimas programinės įrangos katalogavimas pasinaudojant keturiomis kategorijomis – „Fun“, „Work“, „Tool“ ir „Web“. Labai panašias kategorijas turi daugelis tradicinių internetinių nešiojamųjų, tad tokia prielaida atrodo visai reali. </p>
