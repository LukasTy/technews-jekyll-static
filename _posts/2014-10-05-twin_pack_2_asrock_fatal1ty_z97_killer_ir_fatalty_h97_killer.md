---
layout: post
status: publish
published: true
title: "„Twin Pack 2“: „ASRock Fatal1ty Z97 Killer“ ir „Fatal1ty H97 Killer“"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8251
wordpress_url: http://localhost/site/new/twin_pack_2_asrock_fatal1ty_z97_killer_ir_fatalty_h97_killer/
date: '2014-10-05 23:35:24 +0300'
date_gmt: '2014-10-05 23:35:24 +0300'
categories:
- Pagrindinės plokštės
- Apžvalgos
---
<p>Vienai iš dviejų „ASRock Z97“ pagrindinių plokščių neseniai suteikę puikios vertės apdovanojimą šįkart lipsime pakopa aukščiau - prie išskirtinai žaidėjams skirtos „Fatal1ty“ produkcijos. Iš pirmo žvilgsnio gali atrodyti, kad skirtingus mikroschemų rinkinius turinčios „Fatal1ty Z97 Killer“ ir „Fatal1ty H97 Killer“ pagrindinės plokštės labai skirtingos, tačiau iš tikrųjų jas jungia tos pačios žaidėjų ratui skirtos unikalios funkcijos, nekasdienė išvaizda ir, kaip bebūtų keista, spartinimas. Būtent jis taps vienu iš kertinių apžvalgos aspektų.</p>
<p style="text-align: center;"><img style="width: 520px; height: 347px;" src="http://technews.lt/userfiles/SAM_2135.jpg" alt="" /></p>
<p style="text-align: center;">
<p><strong>Pakuotė ir komplektacija</strong></p>
<p>Abi „Fatal1ty“ pagrindinių plokščių pakuotės tarp savęs skiriasi vos vieninteliu užrašu, pažyminčiu naudojamą mikroschemų rinkinį. Kiti sudedamieji mazgai (kaip audio kodekas, išplėtimo lizdai) ir išskirtinės „ASRock“ siūlomos funkcijos turėtų būti visiškai identiškos. Tačiau tai išsiaiškinsime inspektuodami šių produktų montažines plokštes ir sugretindami pateikiamas išsamias specifikacijas.</p>
<p style="text-align: center;"><a href="http://technews.lt/userfiles/SAM_2136.jpg"><img style="width: 232px; height: 155px;" src="http://technews.lt/userfiles/SAM_2136.jpg" alt="" /></a><a href="http://technews.lt/userfiles/SAM_2141.jpg"><img style="width: 232px; height: 155px;" src="http://technews.lt/userfiles/SAM_2141.jpg" alt="" /></a></p>
<p style="text-align: center;"><a href="http://technews.lt/userfiles/SAM_2137.jpg"><img style="width: 232px; height: 155px;" src="http://technews.lt/userfiles/SAM_2137.jpg" alt="" /></a><a href="http://technews.lt/userfiles/SAM_2142.jpg"><img style="width: 232px; height: 155px;" src="http://technews.lt/userfiles/SAM_2142.jpg" alt="" /></a></p>
<p>„ASRock“ marketingo komanda pabandė atkreipti mūsų dėmesį pabrėždama išskirtines „Fatal1ty“ serijos savybes garso, aušinimo, tinklo ir konstrukcijos sferose.</p>
<p style="text-align: center;"><a href="http://technews.lt/userfiles/SAM_2139.jpg"><img style="width: 232px; height: 155px;" src="http://technews.lt/userfiles/SAM_2139.jpg" alt="" /></a><a href="http://technews.lt/userfiles/SAM_2144.jpg"><img style="width: 232px; height: 155px;" src="http://technews.lt/userfiles/SAM_2144.jpg" alt="" /></a></p>
<p>„ASRock“ tinkamai pasirūpino savo produktų apsauga nuo mechaninių pažeidimų. „Fatal1ty“ serijos pagrindinės plokštės supakuotos į elektrostatinius maišelius ir paguldytos į joms skirtus minkštus dėklus. Tam, kad produktas iš jų neišslystų, panaudota po keturis plastmasinius (zip-ties) surišėjus, kurie perveria abu PCB galus. Būdama aukštesnės klasės produktu, „Fatal1ty Z97 Killer“ tesiūlo dviem SATA duomenų kabeliais daugiau: du kampiniai ir du tiesūs. H97 komplektacijoje radome po vieną kampinį ir tiesų.</p>
<p style="text-align: center;"><a href="http://technews.lt/userfiles/SAM_2146.jpg"><img style="width: 232px; height: 155px;" src="http://technews.lt/userfiles/SAM_2146.jpg" alt="" /></a><a href="http://technews.lt/userfiles/SAM_2145.jpg"><img style="width: 232px; height: 155px;" src="http://technews.lt/userfiles/SAM_2145.jpg" alt="" /></a></p>
<p style="text-align: center;"><em><span style="font-size: 11px;">Fatal1ty H97 Killer                                              Fatal1ty Z97 Killer </span></em></p>
<p style="text-align: center;">
<p><strong>Specifikacijos </strong></p>
<p style="text-align: center;"><img style="width: 515px; height: 836px;" src="http://technews.lt/userfiles/Fatal1tyH97specs(1).png" alt="" /></p>
<p style="text-align: center;">
<p style="text-align: center;"><img style="width: 515px; height: 865px;" src="http://technews.lt/userfiles/Fatal1tyZ97specs(1).png" alt="" /></p>
<p>Nepasisant to, kad šios „Fatal1ty“ plokštės naudoja skirtingus Intel“ mikroschemų rinkinius skirtumas matomas vos vienas. „Fatal1ty H97“ Killer nepalaiko spartinimo, tačiau ar tai tiesa?</p>
<p>&nbsp;</p>
<p><strong>Žvilgsnis iš arčiau</strong></p>
<p>Pirma nepasitenkinimo išraiška. Kodėl pagrindinių plokščių kondensatorių litavimo taškai duria kiaurai elektrostatinį maišelį ir skaudžiai susminga į pirštus? Sunku pasakyti, ar taip padaryta taupymo sumetimais (nors neįsivaizduojame, ką čia galima svariai sutaupyti), ar tai kokybės kontrolės spraga, o gal paprasčiausias aplaidumas... Tačiau tikrai turime vieną nenuslėpiamą savybę, kuri parodo, kad „ASRock“ stengėsi taupyti. Ne, tai ne prastesni kondensatoriai (viskas su jais labai gerai), o super plona montažinė plokštė. Tiek „Fatal1ty Z97 Killer“, tiek „Fatal1ty H97 Killer“ montažinių plokščių storis identiškai plonas, tačiau dėl kažkokių priežasčių Z97 sulinkusi labiau. Estetinis vaizdas nekoks, kaip ir nuo „Fatal1ty“ pagrindinių plokščių sklindantys garsai (traškesys bei čežėjimas) jas montuojant į korpusą ir „apdovanojant“ išplėtimo lizdus aparatine įranga.</p>
<p style="text-align: center;"><a href="http://technews.lt/userfiles/SAM_2148.jpg"><img style="width: 464px; height: 309px;" src="http://technews.lt/userfiles/SAM_2148.jpg" alt="" /></a></p>
<p style="text-align: center;"><em><span style="font-size: 11px;">Fatal1ty H97 Killer                                              Fatal1ty Z97 Killer </span></em></p>
<p>Abi pagrindinės plokštės tarp savęs dalinasi identišku PCB dizainu, kurį apsprendžia tipiškas ATX formatas (30,5 x 24,4 cm). „Fatal1ty“ ženklą visuomet lydėjo masės raudonos spalvos, nesvarbu ar tai būtų „OCZ“ gaminti maitinimo šaltiniai ar „Creative“ kurtos žaidimų ausinės. Ne išimtis ir šios dvi „ASRock“ motininės plokštės. Juodos spalvos montažinei plokštei akomponuoja raudonos spalvos radiatoriai, du iš keturių DIMM lizdų ir abu mechaniniai PCI-Express x16 išplėtimo lizdai. Sudarytas vaizdas tikrai skiriasi nuo „Z97 Anniversary“ ir „Z97 Pro3“ modelių, kurie dvelkė švelniu stiliumi. „Fatal1ty“ plokštės labiau linkusios rėžti akį, turi iššaukiamumo, veržlumo pojūtį. Tokie žodžiai žaidėjams nėra svetimi - „ASRock“ kurtas dizainas neprasilenkia su rinkos klase, kuriai skirti šie du produktai.</p>
<p>Prisiminus, kas labiausiai kliuvo nagrinėjant visiškai biudžetinių Z97 serijos „ASRock“ modelių dizainą, matome pokyčius. CPU_FAN1 (4-pin) ir CPU_FAN2 (3-pin) lizdai iškrapštyti iš po LGA1150 lizdo ir perkelti į PCB viršutinę dalį. Tokie pokyčiai labai sveikintini ir turėtų palengvinti ventiliatorių prijungimo/atjungimo darbus, tačiau kodėl nepaslinkus šių lizdų dar labiau į kairę ar dešinę, taip užtikrinant visišką komfortą itin masyvių dviaukščių radiatorių naudotojams? Gretimai prilituotas ir PWR_FAN lizdas. Išskyrus garso posistemės dalyje randamus elektrolitinius kondensatorius „ASRock“ visur kitur pasirinko platinos priemaišų turinčius „Nichicon“ polimerinius kondensatorius. Pasak pačių „ASRock“, patobulinta kondensatorių sandara leidžia padidinti ištvermės laiką nuo 10 000 iki 12 000 valandų.</p>
<p style="text-align: center;"><a href="http://technews.lt/userfiles/SAM_2152.jpg"><img style="width: 232px; height: 155px;" src="http://technews.lt/userfiles/SAM_2152.jpg" alt="" /></a><a href="http://technews.lt/userfiles/SAM_2189.jpg"><img style="width: 232px; height: 155px;" src="http://technews.lt/userfiles/SAM_2189.jpg" alt="" /></a></p>
<p style="text-align: center;"><em><span style="font-size: 11px;">Fatal1ty H97 Killer                                              Fatal1ty Z97 Killer </span></em></p>
<p>Po VRM aušinančiais radiatoriais turime „Killer E2200“ tinklo modulį bei du lizdus sisteminiams ventiliatoriams: SYSFAN_3 (3-pin) ir SYSFAN_2 (3-pin). Jiems skirta vieta, mūsų akimis, vėl nėra pati tinkamiausia. Per PCB plotą keliaujantys ventiliatorių kabeliukai (o ypač jei jie dar be medžiaginių rankovių) atrodys nekaip...</p>
<p style="text-align: center;"><a href="http://technews.lt/userfiles/SAM_2153.jpg"><img style="width: 232px; height: 155px;" src="http://technews.lt/userfiles/SAM_2153.jpg" alt="" /></a><a href="http://technews.lt/userfiles/SAM_2191.jpg"><img style="width: 232px; height: 155px;" src="http://technews.lt/userfiles/SAM_2191.jpg" alt="" /></a></p>
<p style="text-align: center;"><em><span style="font-size: 11px;">Fatal1ty H97 Killer                                              Fatal1ty Z97 Killer </span></em></p>
<p>Aplink šiuos ir 8-pin EPS12V lizdus matomi pirmosios VRM grandinei priskiriamos dalys, kaip PWM reguliatorius. Likusi dalis pakišta po aliumininiu radiatoriumi. Ir čia turime pirmuosius skirtumus tarp „Fatal1ty H97 Killer“ ir „Fatal1ty Z97 Killer“. Pirmasis skirtumas toks, kad Z97 atveju radiatoriaus termo padukai labai prastai priglunda prie centrinių VRM tranzistorių, nors radiatoriai yra identiški (skiriasi tik užrašas ant jų). H97 radiatorius savo ruožtu priglunda taip, kaip ir turi priglusti. Kur problema? Išties, sunku pasakyti. Galbūt todėl, kad skirtingas termo padukų storis, o gal todėl, kad „Fatal1ty Z97 Killer“ montažinė plokštė išsilenkusi labiau...</p>
<p style="text-align: center;"><a href="http://technews.lt/userfiles/SAM_2212.jpg"><img style="width: 232px; height: 155px;" src="http://technews.lt/userfiles/SAM_2212.jpg" alt="" /></a><a href="http://technews.lt/userfiles/SAM_2211.jpg"><img style="width: 232px; height: 155px;" src="http://technews.lt/userfiles/SAM_2211.jpg" alt="" /></a></p>
<p style="text-align: center;"><em><span style="font-size: 11px;">Fatal1ty H97 Killer                                              Fatal1ty Z97 Killer </span></em></p>
<p style="text-align: center;"><a href="http://technews.lt/userfiles/SAM_2223.jpg"><img style="width: 464px; height: 309px;" src="http://technews.lt/userfiles/SAM_2223.jpg" alt="" /></a></p>
<p>„ASRock“ nurodo, kad abu modeliai naudoja Digi+ tipo 8 fazių VRM sistemą. Iš tikrųjų abi pagrindinės plokštės turi po keturias tikras VRM fazes, kurios valdomos hibridiniu „Intersil ISL9582“ valdikliu (identišku „Z97 Pro3“ ir „Z97 Anniversary“ plokštėms).  Induktorių talpa siekia 38 amperus. Tarp savęs abu „Fatal1ty“ modeliai skiriasi tik panaudotais MOSFET tranzistoriais: Z97 turi „E Tronic“ SM4437 + SM4336 kombinaciją, o H97 - 9130AL ir 5830DL iš „LF-Pak“. Abi plokštės naudoja dviejų fazių VRM operatyvios atminties maitinimui ir tai yra žingsnis į priekį lyginant su biudžetiniais „ASRock Z97“ modeliais, kuriems būdinga vos viena fazė.</p>
<p style="text-align: center;"><a href="http://technews.lt/userfiles/SAM_2188.jpg"><img style="width: 232px; height: 155px;" src="http://technews.lt/userfiles/SAM_2188.jpg" alt="" /></a><a href="http://technews.lt/userfiles/SAM_2214.jpg"><img style="width: 232px; height: 155px;" src="http://technews.lt/userfiles/SAM_2214.jpg" alt="" /></a></p>
<p style="text-align: center;"><a href="http://technews.lt/userfiles/SAM_2185.jpg"><img style="width: 232px; height: 348px;" src="http://technews.lt/userfiles/SAM_2185.jpg" alt="" /></a><a href="http://technews.lt/userfiles/SAM_2220.jpg"><img style="width: 232px; height: 348px;" src="http://technews.lt/userfiles/SAM_2220.jpg" alt="" /></a></p>
<p style="text-align: center;"><em><span style="font-size: 11px;">Fatal1ty H97 Killer                                              Fatal1ty Z97 Killer </span></em></p>
<p>Integruotas garso kodekas toks pats – „Realtek ALC1150“ (115 dB SNR), su jam priklausančiais kokybiškais „Nichicon“ kondensatoriais, nuo EMI triukšmų apsaugančiu dangteliu ir izoliuota nuo bendros PCB zona. Į „Purity Sound 2“ sprendimą pakliūna „Texas Instruments NE5532“ stiprintuvas, turintis aptarnauti iki 600 ohm varžos ausines. Minimas ir „DTS Connect“ rinkinio palaikymas.</p>
<p style="text-align: center;"><a href="http://technews.lt/userfiles/SAM_2158.jpg"><img style="width: 232px; height: 155px;" src="http://technews.lt/userfiles/SAM_2158.jpg" alt="" /></a><a href="http://technews.lt/userfiles/SAM_2192.jpg"><img style="width: 232px; height: 155px;" src="http://technews.lt/userfiles/SAM_2192.jpg" alt="" /></a></p>
<p style="text-align: center;"><em><span style="font-size: 11px;">Fatal1ty H97 Killer                                              Fatal1ty Z97 Killer </span></em></p>
<p>Išplėtimo lizdai įneša šiek tiek sumaišties: po du vienetus PCI Express 2.0 x1 ir PCI bei du vienetai mechaninių PCI-Express x16. Nors išorinė išvaizda jų vienoda, tačiau elektrinis pralaidumas skirtingas. Aukščiau esantis išplėtimo lizdas atitinka PCI-Express 3.0 x16 (16 GB/s) reglamentą, žemiau esantis – PCI-Express 2.0 x4 (2 GB/s). Tai automatiškai reiškia, kad įmanomas tik CrossFire palaikymas, SLI paliekant nuošalyje. Tokia PCI-Express x16 lizdų konfigūracija mažų mažiausiai nėra optimali, nors PCI-Express 2.0 x4 lizdas ir nesukels didžiulių spartos praradimų. Tačiau reikia atkreipti dėmesį į tai, jog jei bus vienu metu užimti PCI-Express 3.0 x16 ir antrasis PCI Express 2.0 x1 lizdai, tuomet mechaninio PCI-Express 2.0 x16 lizdo pralaidumas kris dvigubai: nuo 2 iki 1 GB/s. O tai jau problema.</p>
<p style="text-align: center;"><a href="http://technews.lt/userfiles/SAM_2157.jpg"><img style="width: 232px; height: 155px;" src="http://technews.lt/userfiles/SAM_2157.jpg" alt="" /></a><a href="http://technews.lt/userfiles/SAM_2194.jpg"><img style="width: 232px; height: 155px;" src="http://technews.lt/userfiles/SAM_2194.jpg" alt="" /></a></p>
<p style="text-align: center;"><em><span style="font-size: 11px;">Fatal1ty H97 Killer                                              Fatal1ty Z97 Killer </span></em></p>
<p>Tarp PCI-Express 3.0 x16 ir antrojo PCI Express 2.0 x1 lizdo randame su „Intel Z97“ mikroschemų rinkiniu pasiūlytą naujovę – M.2 lizdą, kurio pralaidumas siekia iki 1 GB/s. Kol kas jo pilnavertis panaudojimas nėra įmanomas, nes SSD kaupiklių gamintojai dar nėra pasiūlę atitinkamos produkcijos. Daug kas gali paklausti, kam tos geltonos ertmės montažinėje plokštėje. Priklausomai nuo M.2 SSD kaupiklio ilgio (30, 42, 60, 80 ar 110 mm) ertmėje įsukama pakylėlė, kuri įtvirtina duomenų kaupiklį.</p>
<p style="text-align: center;"><a href="http://technews.lt/userfiles/SAM_2168.jpg"><img style="width: 232px; height: 155px;" src="http://technews.lt/userfiles/SAM_2168.jpg" alt="" /></a><a href="http://technews.lt/userfiles/SAM_2207.jpg"><img style="width: 232px; height: 155px;" src="http://technews.lt/userfiles/SAM_2207.jpg" alt="" /></a></p>
<p style="text-align: center;"><em><span style="font-size: 11px;">Fatal1ty H97 Killer                                              Fatal1ty Z97 Killer </span></em></p>
<p>Apatinėje PCB dalyje iš svarbesnių taškų randame keletą USB 2.0 lizdų, dar vieną lizdą sisteminiui ventiliatoriui ir šešis SATA III 6 Gb/s lizdus, iš kurių SATAE_4 ir SATAE_5 priklauso naujajam SATA Express prievadui. SATA Express, kaip ir M.2 lizdas, siūlo 10 Gb/s duomenų srautą, tačiau vienu metu galima naudoti tik vieną iš naujųjų sąsajų – jos naudojasi bendra pralaida. Iš RAID masyvų palaikomi RAID 0, RAID 1, RAID 5 ir RAID 10 tipai.</p>
<p style="text-align: center;"><a href="http://technews.lt/userfiles/SAM_2155.jpg"><img style="width: 232px; height: 155px;" src="http://technews.lt/userfiles/SAM_2155.jpg" alt="" /></a><a href="http://technews.lt/userfiles/SAM_2193.jpg"><img style="width: 232px; height: 155px;" src="http://technews.lt/userfiles/SAM_2193.jpg" alt="" /></a></p>
<p style="text-align: center;"><em><span style="font-size: 11px;">Fatal1ty H97 Killer                                              Fatal1ty Z97 Killer </span></em></p>
<p>„Intel Z97“ mikroschemų rinkiniai aušinami iš pažiūros masyviu, bet labai plokščiu ir tuo pačiu plonu radiatoriumi. Abi pagrindinės plokštės be ATX12V lizdo turi po vieną USB 3.0 prievadą (palaiko iki dviejų išorinių lizdų). Dviejų kanalų atminties valdiklis geba palaikyti DDR3 3200 MHz (OC režime) operatyviąją atmintį. Tam skirta po keturis DIMM lizdus.</p>
<p style="text-align: center;"><a href="http://technews.lt/userfiles/SAM_2160.jpg"><img style="width: 232px; height: 155px;" src="http://technews.lt/userfiles/SAM_2160.jpg" alt="" /></a><a href="http://technews.lt/userfiles/SAM_2200.jpg"><img style="width: 232px; height: 155px;" src="http://technews.lt/userfiles/SAM_2200.jpg" alt="" /></a></p>
<p style="text-align: center;"><a href="http://technews.lt/userfiles/SAM_2159.jpg"><img style="width: 232px; height: 155px;" src="http://technews.lt/userfiles/SAM_2159.jpg" alt="" /></a><a href="http://technews.lt/userfiles/SAM_2199.jpg"><img style="width: 232px; height: 155px;" src="http://technews.lt/userfiles/SAM_2199.jpg" alt="" /></a></p>
<p style="text-align: center;"><em><span style="font-size: 11px;">Fatal1ty H97 Killer                                              Fatal1ty Z97 Killer </span></em></p>
<p>„Fatal1ty Z97 Killer“ ir „Fatal1ty H97 Killer“ I/O panelės niekuo nesiskiria: po vieną PS/2, SPDIF, D-Sub, DVI-D ir HDMI lizdą, keturi USB 3.0 lizdai, trys įprasti USB 2.0 ir vienas specialus USB 2.0 (Fatal1ty) lizdas pelei, kurio pagalba galima keisti duomenų atnaujinimo dažnį nuo 125 iki 1000 Hz. RJ-45 LAN lizdas susietas su „Qualcomm Atheros Killer E2200“ serijos gigabitiniu tinklu (10/100/1000 Mb/s). „Realtek ALC1150“ palaikomam 7.1 kanalų garsui skirti visi reikalingi šeši audio lizdai.</p>
<p style="text-align: center;"><a href="http://technews.lt/userfiles/SAM_2151.jpg"><img style="width: 232px; height: 155px;" src="http://technews.lt/userfiles/SAM_2151.jpg" alt="" /></a><a href="http://technews.lt/userfiles/SAM_2190.jpg"><img style="width: 232px; height: 155px;" src="http://technews.lt/userfiles/SAM_2190.jpg" alt="" /></a></p>
<p style="text-align: center;"><em><span style="font-size: 11px;">Fatal1ty H97 Killer                                              Fatal1ty Z97 Killer </span></em></p>
<p>&nbsp;</p>
<p><strong>UEFI BIOS </strong></p>
<p>Prieš pradėdami nagrinėti skirtumus, kuriuos pamatėme naršydami po UEFI BIOS, išbandykime vieną iš specifinių „ASRock“ programinių įrankių – „Easy Driver Installer“. Pastarasis leidžia su USB laikmena, kurioje privalo būti LAN tvarkyklės, įrašyti visas pilnam sistemos darbui reikiamas tvarkykles.</p>
<p>Prieš iš UEFI BIOS aplinkos pasirenkant turimą operacinę sistemą būtina pasirūpinti FAT32 formato laikmena ir interneto prieiga. USB laikmenoje yra išsaugomos parsiųstos LAN tvarkyklės ir sukuriamas LiveSetup.exe failas, kuris įdiegus iš OS aplinkos LAN tvarkykles atliks navigacinę funkciją diegiant likusias tvarkykles, unikalią „ASRock“ programinę įrangą ar trečių šalių programas. Svarbiausia tai, kad vartotojui liko pasirinkimo laisvė - jis gali pasirinkti, ką diegti, aplenkiant nereikalingą siūlomą šlamštą.</p>
<p style="text-align: center;"><a href="http://technews.lt/userfiles/141004073007.jpg"><img style="width: 464px; height: 261px;" src="http://technews.lt/userfiles/141004073007.jpg" alt="" /></a></p>
<p style="text-align: center;"><a href="http://technews.lt/userfiles/driverinstall.png"><img style="width: 232px; height: 174px;" src="http://technews.lt/userfiles/driverinstall.png" alt="" /></a><a href="http://technews.lt/userfiles/driverinstall2.png"><img style="width: 232px; height: 174px;" src="http://technews.lt/userfiles/driverinstall2.png" alt="" /></a></p>
<p>Tiek „Fatal1ty H97 Killer“, tiek ir „Fatal1ty Z97 Killer“ turi po du 64 Mbit „American Megatrends“ UEFI BIOS ROM‘us. Vienas saugo grynai gamyklinę informaciją, kurį būtų galima panaudoti tik tuo atveju, jei pagrindiniui kažkas atsitiktų. Šįkart visi nustatymai perkialiami į raudonos ir juodos spalvų foną, kurie iškart leidžia atspėti, kad turime vieną iš „Fatal1ty“ serijos pagrindinių plokščių.</p>
<p>Lyginant su tuo, ką pamatėme „Z97 Anniversary“ ir „Z97 Pro3“ UEFI BIOS terpėse, pokyčių praktiškai nėra. Išdėstymo struktūra liko nepakitusi, nei pridėta, nei atimta pravarčių funkcijų, kaip dažniausiai naudojamų nustatymų skirsnis ar galimybė pasirinkti tą skirsnį, į kurį norima patekti iškart po UEFI BIOS užkrovimo. Visa tai randama pagrindinėje (angl. Main) sekcijoje. „OC Tweaker“ turi keletą sub-skirsnių, kaip kad „DRAM“, kur galima konfigūruoti atminties modulių atsako laikus.</p>
<p style="text-align: center;"><a href="http://technews.lt/userfiles/141004082111(1).jpg"><img style="width: 232px; height: 131px;" src="http://technews.lt/userfiles/141004082111(1).jpg" alt="" /></a><a href="http://technews.lt/userfiles/141004082342.jpg"><img style="width: 232px; height: 131px;" src="http://technews.lt/userfiles/141004082342.jpg" alt="" /></a></p>
<p style="text-align: center;"><a href="http://technews.lt/userfiles/141004082407.jpg"><img style="width: 232px; height: 131px;" src="http://technews.lt/userfiles/141004082407.jpg" alt="" /></a><a href="http://technews.lt/userfiles/141004082628.jpg"><img style="width: 232px; height: 131px;" src="http://technews.lt/userfiles/141004082628.jpg" alt="" /></a></p>
<p>„Advanced“ sekcija paskirta prievadų valdymui iš čia galima parinkti CPU miego gilumo režimą. „Tool“ greičiausiai taps ta vieta, į kurią bus užsukama dažniausiai, nes iš čia galima atnaujinti UEFI BIOS, pasižiūrėti kokie komponentai įdiegti (System Browser), aktyvuoti „Dehumidifier“ funkciją, leidžiančią pratęsti ventiliatorių darbą po sistemos išjungimo, susisiekti su „ASRock“ problemų šalinimo centru ar tam tikromis dienomis užblokuoti interneto prieigą .</p>
<p style="text-align: center;"><a href="http://technews.lt/userfiles/141004082646.jpg"><img style="width: 232px; height: 131px;" src="http://technews.lt/userfiles/141004082646.jpg" alt="" /></a><a href="http://technews.lt/userfiles/141004082746.jpg"><img style="width: 232px; height: 131px;" src="http://technews.lt/userfiles/141004082746.jpg" alt="" /></a></p>
<p style="text-align: center;"><a href="http://technews.lt/userfiles/141004082926.jpg"><img style="width: 232px; height: 131px;" src="http://technews.lt/userfiles/141004082926.jpg" alt="" /></a><a href="http://technews.lt/userfiles/141004082937.jpg"><img style="width: 232px; height: 131px;" src="http://technews.lt/userfiles/141004082937.jpg" alt="" /></a></p>
<p>„H/W Monitor“ sekcija rodo įtampų vertes, ventiliatorių sūkius, čia, priklausomai nuo procesoriaus temperatūros, pakopomis galima susikonfigūruoti ventiliatorių darbą. Sisteminių ventiliatorių darbas gali būti konfigūruojamas tiek pagal CPU, tiek pagal sistemos temperatūras.</p>
<p style="text-align: center;"><a href="http://technews.lt/userfiles/141004083019.jpg"><img style="width: 232px; height: 131px;" src="http://technews.lt/userfiles/141004083019.jpg" alt="" /></a><a href="http://technews.lt/userfiles/141004083139.jpg"><img style="width: 232px; height: 131px;" src="http://technews.lt/userfiles/141004083139.jpg" alt="" /></a></p>
<p>Tarp „Fatal1ty H97 Killer“ ir „Fatal1ty Z97 Killer“ UEFI BIOS aplinkoje yra du esminiai skirtumai. Pirma, H97 modelis neleidžia prieiti prie BCLK magistralės (ji fiksuota ties 100 MHz), antra – operatyvios atminties taktinio dažnio keitimui nėra visiškai jokių nustatymų bandant pakilti virš originalaus dažnio. Z97 variantas turi daugybę XMP profilių ir leidžia kelti RAM dažnį virš 1600 MHz, o BCLK vertė gali būti keičiama 90 – 300 MHz ribose 0.1 MHz pakopomis. Nepalaikydama šitų nustatymų „Fatal1ty H97 Killer“ vistiek leidžia spartinti turimą procesorių (aišku, jei jis su atrakintu daugikliu). Abi „Killer“ pagrindinės plokštės geba  keisti CPU įtampą 0.001 v pakopomis nuo minimalios 0.8 v iki maksimalios 2.0 v verčių.</p>
<p style="text-align: center;"><a href="http://technews.lt/userfiles/141005143300.jpg"><img style="width: 232px; height: 131px;" src="http://technews.lt/userfiles/141005143300.jpg" alt="" /></a><a href="http://technews.lt/userfiles/141005170239.jpg"><img style="width: 232px; height: 131px;" src="http://technews.lt/userfiles/141005170239.jpg" alt="" /></a></p>
<p style="text-align: center;"><em><span style="font-size: 11px;">Fatal1ty H97 Killer                                              Fatal1ty Z97 Killer </span></em></p>
<p>„ASRock“ spartintojams paruošė po penkis nustatymų profilius, kurie apsprendžia CPU branduolių ir atminties (cache) dažnį, jų įtampas, „CPU Input“ įtampą ir energijos limitus, atliekančius apsauginę funkciją. „Fatal1ty H97 Killer“ vartotojai  profilius ras „NON-Z OC“ skirsnyje, tuo tarpu Z97 atveju jie saugomi kaip optimizuoti CPU spartinimo nustatymai (Optimized CPU OC Setting). Automatinės CPU įtampos parinktys 4.8 ir 4.6 GHz dažniams pasirodė ypač aukštos: atitinkamai 1.38 v H97 atveju ir 1.42 v Z97 atveju (4.8 GHz) bei 1.32 v (4.6 GHz). „Intel Core i7-4770K“ spartinimą pradėjome su H97 ir „ASRock“ sukurtu profiliu 4.4 GHz dažniui.</p>
<p style="text-align: center;"><a href="http://technews.lt/userfiles/141004083505.jpg"><img style="width: 232px; height: 131px;" src="http://technews.lt/userfiles/141004083505.jpg" alt="" /></a><a href="http://technews.lt/userfiles/141005170113.jpg"><img style="width: 232px; height: 131px;" src="http://technews.lt/userfiles/141005170113.jpg" alt="" /></a></p>
<p style="text-align: center;"><em><span style="font-size: 11px;">Fatal1ty H97 Killer                                              Fatal1ty Z97 Killer </span></em></p>
<p>&nbsp;</p>
<p><strong>Spartinimas</strong></p>
<p>4.4 GHz profilis parinko 44 x 100 MHz konfigūraciją branduoliams ir 39 x 100 MHz spartinančiajai atminčiai. Procesoriaus įtampa buvo nustatyta nekintantiems 1.3 v. Pirmas įspūdis buvo toks, kad šie nustatymai nėra tinkami – H97 pagrindinė po pakeitimų UEFI BIOS erdvėje sėkmingai nestartavo. Tačiau pilnai išjungus ir įjungus sistemą ne tik su nustatytu 4.4 GHz dažniu papuolėme į darbastalį, bet ir įveikėme sintetinį „Prime95“ testą. Nusprendėme imtis 4.5 GHz, tačiau tikrindami stabilumą su „Prime95“ greitai gaudavome BSOD. Nepadėjo nei spartinančos atminties dažnio sumažinimas iki 3500 MHz, nei didesnė „CPU Input“ įtampa (2.1 v), nei „Load Line Calibration“ aktyvacija.</p>
<p style="text-align: center;"><img style="width: 403px; height: 398px;" src="http://technews.lt/userfiles/h97oc.png" alt="" /></p>
<p>Su „Fatal1ty Z97 Killer“ pradėjome nuo ten, kur užstrigome. Sekančios stotelės (4.5 GHz) nepavyko pasiekti ir su šia pagrindine plokšte. Didinti įtampos virš 1.3 v nebesinorėjo, nors maksimali branduolių temperatūra „Prime95“ metu nesiekė 85°C. Priimta, kad didesnė nei 1.3v įtampa laikoma nebetinkama įprastam „Haswell“ naudojimui.</p>
<p>&nbsp;</p>
<p><strong>„ASRock F-Stream“</strong></p>
<p>„F-Stream“ yra paprasčiausiai pervadintas „A-Tuning“ programinis paketas, išlaikantis viską, ką matėme apžvelgiant „Z97 Pro3“ ir „Z97 Anniversary“. Turime tuos pačius operacinius režimus (Performance, Standard, Power saving), „OC Tweaker“ sekciją, iš kurios galimas CPU spartinimas, „XFast RAM“ ir „Fast Boot“ įrankius. „XFast LAN“ savo ruožtu neįtrauktas į bendrą sąrašą, nes būtina įdiegti atskirą programinę įrangą. „Performance“ sekcijoje turime jau BIOS UEFI erdvėje matytus spartinimo profilius.</p>
<p style="text-align: center;"><a href="http://technews.lt/userfiles/H97fstream.png"><img style="width: 464px; height: 301px;" src="http://technews.lt/userfiles/H97fstream.png" alt="" /></a></p>
<p style="text-align: center;"><a href="http://technews.lt/userfiles/H97fstream3.png"><img style="width: 464px; height: 301px;" src="http://technews.lt/userfiles/H97fstream3.png" alt="" /></a></p>
<p style="text-align: center;"><a href="http://technews.lt/userfiles/H97fstream4.png"><img style="width: 464px; height: 301px;" src="http://technews.lt/userfiles/H97fstream4.png" alt="" /></a></p>
<p style="text-align: center;"><a href="http://technews.lt/userfiles/H97fstream9.png"><img style="width: 464px; height: 301px;" src="http://technews.lt/userfiles/H97fstream9.png" alt="" /></a></p>
<p>Kita „Tool“ sekcijos dalis sudaryta iš labiau antrarūšių funkcijų, tačiau kelios iš jų tikrai bus naudingos. Tai ventiliatorių valdymą leidžiantis susireguliuoti „FAN- Tastic Tuning“ įrankis ar OMG (Online Management Guard), kurio pagalba galima kontroliuoti interneto prieigos aktyvaciją. Po PC išjungimo sisteminių ventiliatorių darbą prailginantis „Dehumidifier“ įrankis mūsų klimato juostai mažiau naudingas, bet „Good Night LED“ tikrai gali praversti turinties įkyriai šviečiančias korpuso power/HDD indikacines švieseles.</p>
<p style="text-align: center;"><a href="http://technews.lt/userfiles/H97fstream5.png"><img style="width: 464px; height: 300px;" src="http://technews.lt/userfiles/H97fstream5.png" alt="" /></a></p>
<p>Būtent „Tool“ sekcijoje turime truputį daugiau nei siūlo įprastas „A-Tuning“. Čia papildomai randame „Fatal1ty Mouse Port“ skiltį, kur galima kilstelti pelės dažnio atsaką iki 1000 Hz, o „Key Master“ padės sukurti makro komandas turimai klaviatūrai ar pelei, leis pakeisti ratuko judėjimo greitį ar mygtukų užlaikymo laiką. Iš „Tool“ sekcijos pat galima susisiekti su „ASRock“ servisu arba dar kartą pasitikrinti įdiegtus komponentus „System Info“ skilty.</p>
<p style="text-align: center;"><a href="http://technews.lt/userfiles/H97fstream6.png"><img style="width: 464px; height: 301px;" src="http://technews.lt/userfiles/H97fstream6.png" alt="" /></a></p>
<p style="text-align: center;"><a href="http://technews.lt/userfiles/H97fstream7.png"><img style="width: 464px; height: 301px;" src="http://technews.lt/userfiles/H97fstream7.png" alt="" /></a></p>
<p>„FAN - Tastic Tuning“ sulaukė didesnio dėmesio. Nusprendėme patikrinti, ar 3-pin lizdai gali kontroliuoti 3-pin ventiliatorius. Nusivylėme, kai UEFI BIOS terpės „silent“ pasirinkimas neveikė su  FAN_3 (3-pin) lizdu ir 4-pin „Prolimatech“ ventiliatoriumi (jis paprasčiausiai nustojo suktis), tačiau „FAN - Tastic Tuning“ jau puikiai leido manipuliuoti jo sūkiais nuo mažiausių iki intensyviausių. Programinės įrangos pagalba ventiliatorių galėjome net išjungti. Pilną reguliavimą gavome ir panaudoję 3-pin „Noctua NF-S12A“ ventiliatorių.</p>
<p>&nbsp;</p>
<p><strong>Testavimas </strong></p>
<p>Testavimo sistemą kartu su programiniu „Windows 7“ (SP1) pagrindu sudarė:</p>
<ul>
<li><strong>Procesorius:</strong> Intel Core i7-4770K (3.5 GHz / Turbo Boost on/ HT on)</li>
<li><strong>RAM atmintis: </strong>Patriot Viper 3 DDR3 2x 4 GB 1600 MHz CL9-9-9-24 1T 1.5v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Informacijos kaupiklis:</strong> OCZ Vector 150 240 GB</li>
<li><strong>Korpusas: </strong>Bitfenix Colossus Window Green</li>
<li><strong>Pagrindinės plokštės:</strong></li>
</ul>
<ol>
<li>ASRock Fatal1ty H97 Killer (BIOS P1.40)</li>
<li>ASRock Fatal1ty Z97 Killer (BIOS P1.50)</li>
<li>ASRock Z87E-ITX (BIOS 1.21A)</li>
<li>ASRock Z97 Pro3 (BIOS P1.40)</li>
<li>ASRock Z97 Anniversary (BIOS P1.10)</li>
<li>MSI Z87 MPower (BIOS 1.9)</li>
<li>MSI Z87M Gaming (BIOS 1.2)</li>
</ol>
<p>Kiekvienas testas kartojamas tris kartus ir išvedamas vidurkis. Tarp testų sistema yra perkraunama, siekiant išvengti infromacijos įsiminimo (angl. caching). Energijos sąnaudos matuojamos visos sistemos, kuomet CPU branduoliai penkioms minutėms apkraunami „Prime95“ įrankiu. SATA prievado sparta matuota su „ATTO“ įrankiu ir 512 GB talpos „Crucial M550“ SSD kaupikliu.</p>
<p><u>Pastaba: </u></p>
<p>Su „Intel Core i7-4770K“ procesoriumi testuotos tik „Fatal1ty H97 Killer“ ir „Fatal1ty Z97 Killer“ pagrindinės plokštės. Likusių su „Core i7-4770K“ pratestuoti nespėta, todėl įtraukiami rezultatai gauti su „Intel Core i5-4570“. Norime priminti, kad dėl gamykliškai aktyvuotos „Multi Core Enhancement“ funkcijos „ASRock Z87E-ITX“ visus i5-4570K CPU branduolius priverčia veikti 3.6 GHz dažniu nepriklausomai nuo programos gijų išnaudojimo pobūdžio.</p>
<p>&nbsp;</p>
<p><strong>Rezultatai </strong></p>
<p style="text-align: center;"><img style="width: 519px; height: 290px;" src="http://technews.lt/userfiles/Fatal1ty7zip.png" alt="" /></p>
<p style="text-align: center;"><img style="width: 520px; height: 290px;" src="http://technews.lt/userfiles/Fatal1tycine.png" alt="" /></p>
<p style="text-align: center;"><img style="width: 520px; height: 290px;" src="http://technews.lt/userfiles/Fatal1tymemory.png" alt="" /></p>
<p style="text-align: center;"><img style="width: 520px; height: 290px;" src="http://technews.lt/userfiles/Fatal1tyFPU.png" alt="" /></p>
<p style="text-align: center;"><img style="width: 520px; height: 290px;" src="http://technews.lt/userfiles/Fatal1tyx264.png" alt="" /></p>
<p style="text-align: center;"><img style="width: 520px; height: 290px;" src="http://technews.lt/userfiles/Fatal1tytruecrypt.png" alt="" /></p>
<p>Z97 ir H97 mikroschemų rinkinių sparta iš esmės vienoda: užfiksuotos vienerios lygiosios (atminties pralaidumo testas), dvi pergalės Z97 naudai ir trys pergalės H97 naudai. Tiesa, tuose scenarijuose, kur pranašumas atitekdavo „Fatal1ty Z97 Killer“, ten pastarosios persvara būdavo ryškesnė („7- Zip“ ir „TrueCrypt“ testai).</p>
<p style="text-align: center;"><img style="width: 520px; height: 290px;" src="http://technews.lt/userfiles/Fatal1tyskc.png" alt="" /></p>
<p>Abiejų „Fatal1ty“ modelių pasirodymas su „WPrime“ teste neatrodo keistai, vis tik „Core i7-4770K“ yra spartesnis procesorius už i5-4570, tačiau žiūrėdami į „Hiper Pi“ matome keistokus rezultatus. Visos i5 procesorių naudojusios pagrindinės plokštės atsidūrė priekyje. Sparta su „Core i7-4770K“ šiame skaičiavimų teste nebuvo pastovi: vienas rezultatas palysdavo po dešimties sekundžių riba, tačiau kitas imdavo ir  viršydavo net 15 sekundžių.</p>
<p style="text-align: center;"><img style="width: 519px; height: 290px;" src="http://technews.lt/userfiles/Fatal1tygames.png" alt="" /></p>
<p style="text-align: center;"><img style="width: 519px; height: 290px;" src="http://technews.lt/userfiles/Fatal1tySATA(1).png" alt="" /></p>
<p>„Lost Planet rezultatai dėsningi: į priekį išsiveržia abi „Fatal1ty“ plokštės, iškart už jų sekant „ASRock Z87E-ITX“ ir išsidėstant likusiems produktams iš „ASRock“ ir MSI. Maksimali SATA sparta skaitant duomenis truputėlį nusileidžia „Z97 Pro 3“ ir „Z97 Anniversary“ modeliams. Rašant duomenis į „Crucial M550“ SSD kaupiklį H97 susikuria miniatiūrinę 1.2 MB/s persvarą.</p>
<p style="text-align: center;"><img style="width: 519px; height: 290px;" src="http://technews.lt/userfiles/Fatal1tyW.png" alt="" /></p>
<p>Savaime suprantama, kad „Core i7-4770K“ reikalauja daugiau energijos už „Core i5-4570“. Tai patvirtina gauti maksimalių energijos sąnaudų rezultatai. Nors abi „Fatal1ty“ pagrindinės plokštės parinko makismalią 1.148 v įtampą, tačiau modelis su H97 mikroschemų rinkiniu pasirodė besantis 11 W efektyvesnis.</p>
<p style="text-align: center;"><a href="http://technews.lt/userfiles/H97RMAAwodrivers2.png"><img style="width: 464px; height: 165px;" src="http://technews.lt/userfiles/H97RMAAwodrivers2.png" alt="" /></a></p>
<p style="text-align: center;"><a href="http://technews.lt/userfiles/z97rmaawodrivers.png"><img style="width: 464px; height: 164px;" src="http://technews.lt/userfiles/z97rmaawodrivers.png" alt="" /></a></p>
<p>„Fatal1ty H97 Killer“ parodo šiek tiek geresnius triukšmo ir dinaminio lygio rodmenis, tačiau yra pranokstama Z97 mikroschemų rinkinį naudojančio kito „Fatal1ty“ modelio matuojant harmoninį nuokrypį.</p>
<p>&nbsp;</p>
<p><strong>Išvados</strong></p>
<p>Pati „ASRock“ labai puikiai apibūdina šiandien mūsų apžvelgtas „Fatal1ty Z97 Killer“ ir „Fatal1ty H97 Killer“ motinines plokštes. Tai - vidutinės klasės produktai, kurie, savaime suprantama, neišvengia trūkumų. Net nereikia ginčytis, kad didžiausias abiejų „Fatal1ty“ plokščių trūkumas susijęs su SLI technologijos nepalaikymu. Ne tokie agresyvūs pralaidumo reikalavimai CrossFire technologijai leidžia pakliūti į palaikomų savybių sąrašą. Nors elektrinis PCI-Express 2.0 x16 pralaidumas siekia tik x4 lygį ir nėra idealus, tačiau „CrossFire“ režime sujungtų šiuolaikinių „Radeon“ vaizdo plokščių reikalavimai bus patenkinti ir spartos nuostolis bus minimalus. Tarp likusių netobulybių galima įtraukti labiau estetinio pobūdžio trūkumus. Jais tampa neoptimali dviejų 3-pin sisteminių ventiliatorių padėtis ant PCB ir 90 laipsnių kampu nepasukti SATA lizdai, tačiau turint galimybę rinktis tarp naujųjų M.2 ir SATA Express protokolų ir gaunant galimybę valdyti 3-pin tipo ventiliatorius šie trūkumai tiesiog nublanksta. Belieka palaukti ir pasižiūrėti, kuriai iš naujųjų sąsajų pirmenybę atiduos SSD gamintojai. Valdyti 3-pin ventiliatorius sugeba tikrai ne visos panašios klasės H97/Z97 pagrindinės ir šiuo išskirtiniu „Fatal1ty“ bruožu mes likome labai patenkinti, nepaisant to, kad 3-pin ir PWM CPU kanalai yra kontroliuojami išvien.</p>
<p>Džiugesys vėl pranyksta montuojant „Fatal1ty“ serijos pagrindines plokštes į korpusą. Taupymo sumetimais „ASRock“ iškepė itin plonas montažines plokštes, kurios ne tik kaip pašėlusios lenkiasi, bet ir braška. Kol internete neaptikome lūžio atvejų, tol su šis taupymo būdas pateisinamas. Po montavimo vėl grįžta šypsena. Gauname protingai parinktą ir išdėstytą jungčių konfigūraciją, „Realtek ALC1150“ kodeką ir puikiai išvystytą UEFI BIOS terpę. Jei prie UEFI BIOS nustatymų išdėstymo galima priprasti (turbūt pasąmonėje tai ir darome), tai funkcionalumas, jautrumas, apipavidalinimas ir unikali galimybė išimti UEFI BIOS talpinančius modulius iš montažinės plokštės lieka ta dalimi, kurios iš „ASRock“ neatimsi. Vienintelis asmeniškai mus liečiantis nepatinkantis dalykas – automatinis nustatymo iššaukimas netyčia užlipus su pelės kursoriumi, kuomet UEFI BIOS langas slenkamas aukštyn ar žemyn.</p>
<p>Išsiaiškinome, kad H97 ir Z97 „Fatal1ty“ šeimos nariai tarp savęs skiriasi ypač minimaliai. Vienintelis struktūrinis MOSFET tranzistorių skirtumas mažai kam rūpės, o skirtumas tarp Z97 ir H97 lustų rinkinių peraugo tik į tai, kad H97 neleis keisti BCLK magistralės ir operatyvios atminties dažnio. Taip, likote supratę teisingai. Praktiškai pilnavertis „Haswell“ spartinimas yra įmanomas ir su „Fatal1ty H97 Killer“. „ASRock“ labai sumaniai ir tyliai apėjo „Intel“ draudimą aktyvuoti spartinimą, kaip ir H97 apribojimą palaikant multi-GPU technologiją. Deja, bet iš greičiausiai prasto silicio drėbtas turimas „Intel Core i7-4770K“ neparodė stebuklingų skaičių ir pasiekė tik 4.4 GHz.</p>
<p>Programinei daliai, panašu, kad neturime didelių nusiskundimų. Tvarkyklių įrašymo programa „Easy Driver Installer“ suveikė be užsikirtimo ir gali būti rekomenduojama ne tiek neturintiems optinių diskų skaitytuvo, bet tiems, kurie viską, kas prieinama iš „ASRock“, turėtų vienoje vietoje. „F-Stream“ su unikaliomis „Fatal1ty“ funkcijomis taip pat veikė be problemų: pagaliau galėjome atsisakyti primityvaus „Mouserate“ įrankio ir lengvai suteikti „Logitech MX518“ pelei 1000 Hz. Daugiau funkcionalumo taip pat suteikia pridėtinei plokštei skirta Thunderbolt sąsaja bei „APP Charger“ įrankis, leidžiantis prie USB lizdo prijungtą įrenginį įkrauti greičiau.</p>
<p>Toks „Fatal1ty“ pagrininių plokščių pasirodymas nenustebino, tačiau daugelį gali nustebinti faktas, jog pažvelgus į konkurentų alternatyvas abi „Fatal1ty“ plokštės nepasižymi <a href="http://www.skytech.lt/search.php?keywords=97+Killer&amp;x=0&amp;y=0&amp;search_in_description=0"><em>mažiausiomis kainomis</em></a>. Galbūt „ASRock“ atėjo pats laikas atsikratyti „pigiausias iš visų panašių“ etiketės?</p>
<p style="text-align: center;"><img style="width: 200px; height: 200px;" src="http://technews.lt/userfiles/technewsaward_vectorized%285%29.png" alt="" /></p>
<p style="text-align: center;">„<em>Fatal1ty Z97 Killer</em>“</p>
<p style="text-align: center;"><img style="width: 200px; height: 200px;" src="http://technews.lt/userfiles/technews_vectorized.png" alt="" /></p>
<p style="text-align: center;">„<em>Fatal1ty H97 Killer</em>“</p>
