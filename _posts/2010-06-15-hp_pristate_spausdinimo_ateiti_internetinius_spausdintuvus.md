---
layout: post
status: publish
published: true
title: 'HP pristatė spausdinimo ateitį: internetinius spausdintuvus'
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4868
wordpress_url: http://localhost/site/new/hp_pristate_spausdinimo_ateiti_internetinius_spausdintuvus/
date: '2010-06-15 14:26:56 +0300'
date_gmt: '2010-06-15 14:26:56 +0300'
categories:
- Naujienos
---
<div class="imgright"><img src="http://www.part.lt/img/d696c70e475243310ae1fe5630f9ee1520.jpg"  /></div>
<p>HP pristatė naują kategoriją internetinių spausdinimo sprendimų, pritaikytų debesies kompiuterijos paslaugoms. Naudodamiesi jais vartotojai pirmą kartą galės spausdinti dokumentus iš bet kurios pasaulio vietos siųsdami el. laišką į HP spausdintuvą su ePrint technologija, taip pat juo pasiekti internetinėse saugyklose saugomus dokumentus ir juos išspausdinti ar įkelti naujus.</p>
<p>Be to, naujieji sprendimai pavers spausdintuvus informacijos pateikimo įrenginiais – partnerių sukurtos programėlės galės patiekti įvairų turinį, tokį kaip suasmenintos naujienos, tiesiai į spausdintuvą. Visoms šioms galimybėms valdyti HP sukūrė naują HP ePrint Center platformą.</p>
<p>Kartu HP pristatė ir visą rinkinį internetinių daugiafunkcinių spausdintuvų, skirtų namų vartotojams ir įmonėms, kurių kainos prasideda nuo 345 litų. Tai pirmieji spausdintuvai, kurie galės tiesiogiai prisijungti prie interneto ir pasiekti jame esantį turinį, tokį kaip HP dokumentų formos ar spalvinimo lapai.</p>
<p>„Mes dar kartą pradedame spausdinimo revoliuciją: internetinį, debesies kompiuterijai pritaikytą spausdinimą iškeliame kaip naują rinkos standartą, – teigė HP vaizdavimo ir spausdinimo grupės vykdantysis viceprezidentas Vyomeshas Joshis. – Žinome, kad mūsų klientai nori lengvai ir paprastai atspausdinti savo dokumentus, nuotraukas ir kitą turinį bet kur ir bet kada. Pavertėme tai realybe – žmonės dabar galės spausdinti iš bet kurio prie interneto jungiamo prietaiso: išmaniojo telefono, iPad, tinklo kompiuterio ir kitų bet kuriuo mūsų spausdintuvu, kainuojančiu nuo 99 eurų. Pasaulis pasikeitė.“</p>
<p>Serijos flagmanas, spausdintuvas HP Photosmart Premium e-All-in-One, gali prisijungti prie interneto belaidžiu ryšiu ir jį galima pritaikyti asmeniniams poreikiams, pasirenkant pageidaujamas spausdinimo programėles. Jame įmontuotas 10,9 cm įstrižainės HP TouchSmart ekranas su patobulinta jutikline technologija. Spausdintuvas gali sutaupyti iki 50 proc. popieriaus sąnaudų naudojant automatinį dvipusį spausdinimą. Šis spausdintuvas prekyboje turėtų pasirodyti spalio mėnesį ir kainuoti apie 687 litus.</p>
<p><img src="http://www.part.lt/img/28f1f32a70cd7fdda779a4df29f99a3b541.jpg" /></p>
<p>HP Photosmart Plus e-All-in-One spausdintuvas tinkamas spausdinti tiek fotolaboratorijos kokybės nuotraukas, tiek kasdienius dokumentus, kūrybos darbus. Juo galima spausdinti turinį iš interneto, tokį kaip spalvinimo puslapiai, HP Quick forms formas nenaudojant kompiuterio, o pasitelkiant spausdintuvo 8,9 cm įstrižainės HP TouchSmart jutiklinis ekraną. Šį spausdintuvą bus galima įsigyti nuo rugsėjo, jis kainuos apie 515 litų.</p>
<p>Spausdintuvu HP Photosmart Wireless e-All-in-One galima greitai išspausdinti informaciją  iš interneto naudojantis 6,1 cm įstrižainės ekranu su HP TouchSmart rėmeliu. Spausdintuvas, naudodamas atskirų spalvų rašalą ir nuotraukų pagerinimo funkcijas, padės nebrangiai sukurti įspūdingus nuotraukų atspaudus. Juo prekiauti bus pradėta jau liepos mėnesį, o jo kaina sieks apie 345 litus.</p>
<p>HP Photosmart Premium Fax e-All-in-One daugiafunkcinis spausdintuvas gali siųsti ir priimti faksogramas, skenuoti, kopijuoti naudojant automatinį dokumentų dvipusio padavimo mechanizmą. Juo taip pat paprasta spausdinti nuotraukas ir turinį iš interneto. Spausdintuve integruotos įvairios jungtys ir sąsajos, tarp jų – belaidė ir kabelinio tinklo sąsajos. Šis įrenginys parduotuvėse turėtų pasirodyti rugsėjo mėnesį ir kainuoti apie 860 litų.</p>
<p>Su naujaisiais spausdintuvais bus pateikiama ir nauja, nemokama HP Photo Creations programinė  įranga, padedanti kurti nuotraukų knygas, kalendorius ir kitus spaudinius. Visi pristatyti spausdintuvai atitinka energetinio efektyvumo Energy Star standarto reikalavimus ir įpakuojami naudojant krepšį, kurį galima vėliau panaudoti pirkiniams, tuo sumažinant įpakavimo atliekų kiekį.</p>
<p>Kiekvienas HP ePrint spausdintuvas turės unikalų ir paprastą el. pašto adresą. Spausdintinus dokumentus, vaizdus bus galima išspausdinti juos nusiuntus el. laišku šiuo adresu. Klientai taip pat gali naudotis ir „HP ePrint mobiliąja programa, skirta išmaniesiems telefonams, spausdindami dokumentus savo namų, biuro ar viešai prieinamais spausdintuvais. Su ePrint spausdinti galima Microsoft Office, Adobe PDF dokumentus, JPEG formato paveikslėlius, taip pat kituose failuose esančią informaciją.</p>
<p>Kartu pristatyta naujoji platforma HP ePrintCenter yra internetinis portalas HP klientams, kuriame jie gali valdyti savo spausdinimo paslaugas, registruoti gaminius, užsisakyti pageidaujamus atnaujinimus, konfigūruoti savo spausdinimo įrenginius, stebėti ePrint spausdinimo darbus, taip pat – peržiūrėti, pasirinkti spausdinimo programėles.</p>
<p>Kiek vėliau šiais metais bus pasiūlytos ir specialios spausdinimo programėlės, kurios susies spausdintuvus su tam tikromis internetinėmis paslaugomis. Klientai galės skenuoti dokumentus ir juos siųsti tiesiai į Google Docs saugyklą internete. Su Box.net bus galima skenuoti, dalintis, valdyti ir pasiekti verslo dokumentus internete. Programėlė iš Reuters leis spausdintuvu pasiekti ir spausdinti naujausias žinias. Naudojantis DocStoc ir Biztree programėlėmis, tiesiai iš spausdintuvo bus galima gauti įvairias verslui reikalingas sąskaitų, sutarčių, kvitų, sąrašų formas.</p>
<p>Be to, HP dirbs su programuotojais tobulindama programų kūrėjams skirtą rinkinį ir siekdama pasiūlyti dar daugiau naujų programėlių. Kūrėjai jau dabar gali užsisakyti jiems skirtą rinkinį HP ePrintCenter portale.</p>
<p>HP taip pat pateikė nemokamą HP iPrint Photo programą išmaniesiems telefonams su Android sistema. Ji naudojama prisijungti ir spausdinti spausdintuvais, prijungtais Wi-Fi ryšiu prie vietinio tinklo. Be Android sistemai skirtos HP iPrint Photo, jau yra šios programos versijos Symbian, Windows Mobile, iPad, iPhone ir iPod touch įrenginiams. Vasarą pasirodys ir Android sistemai skirta Snapfish by HP programėlė.</p>
