---
layout: post
status: publish
published: true
title: Nvidia stabdo DMI lustų rinkinių Intel procesoriams kūrimo darbus
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4134
wordpress_url: http://localhost/site/new/nvidia_stabdo_dmi_lustu_rinkiniu_intel_procesoriams_kurimo_darbus/
date: '2009-10-09 17:06:31 +0300'
date_gmt: '2009-10-09 17:06:31 +0300'
categories:
- Naujienos
---
<p><i>Nvidia</i> ir <i>Intel</i> konfliktas dėl teisės gaminti lustų rinkinius <i>Intel</i> procesoriams su integruotu atminties valdikliu iškilo į paviršių prieš daugiau nei metus, kai Intel ruošėsi pristatyti pirmuosius <i>Nehalem</i> architektūra paremtus centrinius procesorius. Tuomet <i>Nvidia</i> buvo pareiškusi, jog gamins naujus lustų rinkinius silpnesniems <i>Nehalem</i> procesoriams (<i>Lynnfield</i>), su kuriais komplektuojami lustų rinkiniai naudoja ne QPI, o DMI magistralę.</p>
<p>Visgi, jei prisimenate šių metų vasarį Intel iškėlė <a class="ns" href="http://www.technews.lt/tekstas/Nvidia_ir_Intel_ir_toliau_nesutaria_del_licenciju.html;;">ieškinį</a>, kuriame teigta, jog <i>Nvidia</i> apskritai neturi teisių gaminti lustų rinkinių naujiems Intel procesoriams. Visgi nuo to laiko aistros dėl šio nesutarimo buvo aprimusios. Internete netgi buvo pasirodžiusi <a class="ns" href="http://baltichw.com/tekstas/nvidia_is_planning_to_release_a_chipset_for_lga1156_cpus.html;;">informacija</a>, jog <i>Nvidia</i> ruošia lustų rinkinį <i>Nehalem</i> procesoriams, tačiau naujų <i>Nvidia</i> lustų rinkinių galime ir nesulaukti, arba sulaukti gerokai vėliau.</p>
<p>Kaip praneša <a class="ns" href="http://www.eetimes.com/news/latest/showArticle.jhtml;jsessionid=XXEMPZOIG01NDQE1GHPCKHWATMY32JVN?articleID=220400037">EETimes</a>, kol kitais metais nebus išnagrinėtas anksčiau minėtas ieškinys, <i>Nvidia</i> atideda bet kokį tolimesnį lustų rinkinių <i>Intel Nehalem</i> procesoriams vystymą. Tiesa, teigiama, kad <i>Nvidia</i> ir toliau ketina kurti lustų rinkinius LGA775 platformai.</p>
