---
layout: post
status: publish
published: true
title: AirTouch Flexible Keyboard - lankstu, kokybiška, patogu?
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 103
wordpress_url: http://localhost/site/new/airtouch_flexible_keyboard_-_lankstu__kokybiska__patogu/
date: '2009-01-24 00:29:48 +0200'
date_gmt: '2009-01-24 00:29:48 +0200'
categories:
- Periferija
- Apžvalgos
---
<p>Štai pagaliau į Technews apžvalgininkų rankas, o konkrečiau manąsias, šiandien pateko kiek įdomesnis produktas. Kaip jau spėjote suprasti iš pavadinimo tai nebus dar viena aušintuvo, termopastos ar kito termoreguliacinio gaminio apžvalga, o įspūdžiai apie itin įdomią, lanksčiąją <i>AirTouch</i> klaviatūrą. Gero Jums skaitymo!</p>
<p><b>Pakuotė ir komplektacija</b></p>
<p>Pirmą kartą į rankas paėmus <i>AirTouch Flexible Keyboard</i> pakuotę susidaro įspūdis, kad produkto gamintojas yra itin konservatyvus ir praktiškas. Klaviatūra įpakuota paprastoje, stačiakampio gretasienio formos, gaminio nuotrauka papuoštoje kartoninėje dėžutėje, kurios priekinėje, kairės pusės dalyje yra permatomas plastiko langelis su apskritimo formos išpjova – klaviatūra galite ne tik apžiūrėti, bet ir paliesti kelis jos klavišus. </p>
<p><img src=" http://www.technews.lt/upl/Failai/AirTouch%20Flexible_pack_front_(700px).jpg" /></p>
<p><img src=" http://www.technews.lt/upl/Failai/AirTouch%20Flexible_pack_feature_(700px).jpg" /></p>
<p>Galinėje pakuotės dalyje anglų, vokiečių ir prancūzų kalbomis yra parašyti klaviatūros privalumai, komplektacija, sisteminiai reikalavimai ir galiausiai pateiktos vaizdžios nuotraukos iliustruojančios žodžius. Atidarius pakuotę nustebino itin kuklus jos turinys – klaviatūra, PS2 adapteris bei brošiūra su gaminio eksploatavimo, prijungimo bei gamintojo kontaktine informacija – viskas kuklu ir standartiška. Kadangi svarbiausia ne įpakavimas, o jos turinys, ilgai nelaukęs pradėjau išsamiau apžiūrinėti pačią klaviatūrą. </p>
<p><img src=" http://www.technews.lt/upl/Failai/AirTouch%20Flexible_pack_back_(700px).jpg" /></p>
<p><img src=" http://www.technews.lt/upl/Failai/AirTouch%20Flexible_package_contents_(700px).jpg" /></p>
<p><b>Savybės, dizainas</b></p>
<p><i>AirTouch Flexible Keyboard</i> yra QWERTY tipo, 490 x 130 mm išmatavimus turinti pilno dydžio klaviatūra. Gaminys priklauso portatyvios periferijos įrenginių klasei, todėl yra itin lengvas bei plonas – svoris tesiekia 335 gramus, o storis tik – 1,2 milimetro. Gamintojas pagalvojo ir apie darbą mažo apšvietimo patalpose – visas baltos klaviatūros pagrindas yra apšviestas maloniai žydra spalva. Klaviatūra yra idealiai pritaikyta daug keliaujantiems žmonėms – galimybė ją tiesiog susivynioti bei įsimestus į krepšį nesivarginti dėl vietos stokos yra tikrai naudinga savybė. </p>
<p><img src=" http://www.technews.lt/upl/Failai/AirTouch%20Flexible_keys_(700px).jpg" /></p>
<p><img src=" http://www.technews.lt/upl/Failai/AirTouch%20Flexible_on_(700px).jpg" /></p>
<p>Kadangi produktas yra pagamintas iš patvarios bei lanksčios silikoninės medžiagos, jo veikimui nesukliudys beveik niekas – klaviatūra yra visiškai atspari dulkėms, vandeniui ar bet kokiems kitiems skysčiams. Taigi apliejus maigyklę kava, nereikia jaudintis - tereikia nuplauti ją po tekančiu vandeniu ir išdžiovinti. Išbandžiau tai praktiškai, bet ne su kava, o su limonadu – gamintojo žodžiai tikrai nebuvo iš piršto laužti ir klaviatūra po tokio išbandymo veikė kuo puikiausiai. </p>
<p>Kalbant apie pačią esminę klaviatūros savybę - lankstumą, ją galima paminėti tik teigiamais žodžiais. Kaip ir pateikta gamintojo nuotraukose, maigyklę galima suvynioti į ritinėlį tiek į plotį, tiek į ilgį. Tačiau įdėmiau pasiskaičius gaminio instrukciją radau informacijos, kad vis dėl to jos negalima perdaug tempti ar spausti iš viršaus – nors ir lanksti bei patvari šioji klaviatūra, tačiau visgi sunaikinama. </p>
<p><img src=" http://www.technews.lt/upl/Failai/AirTouch%20Flexible_crooked_(700px).jpg" /></p>
<p><img src=" http://www.technews.lt/upl/Failai/AirTouch%20Flexible_crooked2_(700px).jpg" /></p>
<p>Dešinėje pusėje, šalia skaičių zonos yra klaviatūros „šerdis“ – čia sueina kiekvieno klavišo kontaktinės gijos, taip pat pro silikoną galima įžvelgti tūnančią pagrindinę mikroschemą atsakingą už <i>Num/Caps/Scrool Lock</i> raudonos spalvos diodų veikimą bei visos klaviatūros darbą. Virš minėtųjų diodų dešiniame kampe pūpso galinio apšvietimo įjungimo/išjungimo mygtukas na, o pačiame viršuje išeina jungiamasis kabelis. </p>
<p><img src=" http://www.technews.lt/upl/Failai/AirTouch%20Flexible_keys2_(700px).jpg" /></p>
<p>Kitoje klaviatūros pusėje pro pusiau skaidrią silikoninę medžiagą galima pamatyti tarpusavyje susiraizgiusius klavišų kontaktines gijas, kas mano manymu suteikia papildomo žavesio. Apskritai klaviatūra su įjungtu apšvietimu atrodo puikiai, </p>
<p><b>Įspūdžiai</b></p>
<p>Pirmą kartą paspaudus klavišus maloniai nustebino itin tylus jų veikimas, tačiau nuvylė kitas dalykas - jie yra tolokai vienas nuo kito, o norint juos teisingai „nugnybti“ reikia spausti daug tvirčiau nei tipinius plastiko klavišus. Tai sukelia daug keblumų mėgstantiems mėtyti pirštus dideliu greičiu – dažnai parašius tekstą reikia jį peržvelgti ir taisyti praleistas raides, o spausdinti su ja taip greitai bei patogiai kaip su įprastine tikrai nepavyks. Tačiau darbas su ja nėra vienas vargas – ilgiau pasinaudojus galima priprasti, o atsižvelgus į tai, kad tai nešiojamas daiktas, ši neigiama savybė yra pateisinama. Pasėdėjus prie kompiuterio tamsoje, pastebėjau, kad pagrindo skleidžiama šviesa yra daugiau dizaino atributas nei pagalbinė priemonė – nors įžvelgti ką spaudai nebuvo itin sunku, tačiau apšvietus ir pačius simbolius ant mygtukų darbas taptų pastebimai lengvesnis. Kaip jau minėjau ankščiau skambūs gamintojo žodžiai, kad klaviatūra gali pakelti daug neigiamų aplinkos veiksnių yra tikra tiesa – nei limonadas, nei vanduo, netgi kritimas iš daugiau kaip trijų metrų aukščio nesugadino maigyklės ir nepažeidė apšvietimo kokybės ar intensyvumo. </p>
<p><b>Išvados ir verdiktas</b> </p>
<p>Teigiamos savybės:</p>
<p>•	Lankstumas, galimybė suvynioti<br />
<br />•	Atspari skysčiams bei dulkėms<br />
<br />•	Pilno dydžio, QWERTY standartas<br />
<br />•	Galinis apšvietimas<br />
<br />•	Puikus dizainas<br />
<br />•	Gera kaina (27 JAV doleriai)</p>
<p>Neigiamos savybės:</p>
<p>•	Sunkiai priprantamas darbas su klavišais<br />
<br />•	Per dideli tarpai tarp klavišų<br />
<br />•	Neapšviesti klavišų simboliai</p>
<p>Apibendrindamas <i>AirTouch Flexible</i> klaviatūrą galiu pasakyti, kad tai tipinė kitų lanksčiųjų klaviatūrų konkurentė, tačiau patvari konstrukcija, atsparumas skysčiams bei dulkėms, lankstumas, galinis apšvietimas ir galiausiai patraukli 27 JAV dolerių kaina suteikia savus pranašumus. Kita vertus pagrindinė kiekvienos klaviatūros funkcija – rašymas, yra sunkiai įsisavinimas, tad patogiai naudotis ja iš karto tikrai nepavyks. Asmeniškai rekomenduoju kiekvienam daug keliaujančiam žmogui, kuriam neužtenka nešiojamojo kompiuterio klaviatūros teikiamų galimybių.</p>
<p>Dėkojame <a class="ns" href="http://www.usbgeek.com/">USB Geek</a> už suteiktą galimybę testuoti šią klaviatūrą.</p>
<p></p>
