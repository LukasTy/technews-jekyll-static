---
layout: post
status: publish
published: true
title: '512 GB „Crucial M550“: naujasis „bang for litas“ karalius?'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8189
wordpress_url: http://localhost/site/new/512_gb_crucial_m550_naujasis_bang_for_litas/
date: '2014-07-02 20:23:50 +0300'
date_gmt: '2014-07-02 20:23:50 +0300'
categories:
- Duomenų kaupikliai
- Apžvalgos
---
<p>Paskutiniais mėnesiais dažnai kainų korekcijų sulaukę „Crucial M500“ serijos SSD kaupikliai signalizavo, kad „Crucial“ ruošia kažką naujo. Tokiu būdu buvo sukurta niša aukštesnės klasės M550 kaupiklių serijai, kuri su nedideliu kainos prieaugiu užėmė M500 vietą. „Crucial“ neišradinėjo naujo dviračio: pasirinko vos šiek tiek atnaujintą „Marvell“ valdiklį, išlaikė papildomų savybių paketą ir tą pačią 20 nm MLC NAND atmintį. Tačiau dėl pakeisto NAND lustų dydžio, kuris įtakoja paralelizmą tarp sumontuotos atminties ir valdiklio, M550 ne tik įgavo kelioliką daugiau gigabaitų, bet ir paspartėjo.</p>
<p>&nbsp;</p>
<p><img class="aligncenter" style="width: 520px; height: 312px;" src="http://technews.lt/userfiles/Crucial-M550-SSD-512GB-Package-and-SSD.png" alt="" /></p>
<p>&nbsp;</p>
<p>&nbsp;</p>
<ul>
<li><strong>Apie </strong>„<strong>Crucial</strong>“</li>
<li><strong>Pakuotė ir komplektacija </strong></li>
<li><strong>Specifikacijos</strong></li>
<li><strong>Testavimas </strong></li>
<li><strong>Rezultatai</strong></li>
<li><strong>Išvados</strong></li>
</ul>
<p>&nbsp;</p>
<p><strong>Apie </strong>„<strong>Crucial</strong>“</p>
<p style="text-align: justify;">„Crucial“ yra 1978 metais įkurtos kompanijos „Micron Technology“ prekinis ženklas. Amerikiečių įmonė geriausiai žinoma kaip įvairių įrenginių, naudojančių puslaidininkus, gamintoja, pradedant DRAM, SDRAM ir baigiant SSD. Atnaujintais duomenimis, „Micron Technology“ šiuo metu patenka į didžiausių operatyvios atminties modulių gamintojų penketuką. Kartu su „Intel“ 2006 metais „Micron Technology“ įkūrė bendrą vienetą IMFT („IM Flash Technologies“), kuriam patikėtas NAND flash atminties gaminimas. Amerikiečių kompanijai priklauso dar viena dukterinė įmonė – „Lexar Media“, po kurios ženklu pardavinėjamos SD, Compact Flash kortelės ir kiti panašaus tipo gaminiai.</p>
<p style="text-align: justify;">
<p style="text-align: justify;"><strong>Pakuotė ir komplektacija </strong></p>
<p style="text-align: justify;">„Crucial“ nemėgsta ant pakuotės talpinti populiariausių testų rezultatų ar kitų SSD spartos skaičiukų. Vietoje to gamintojas informuoja apie SSD kaupiklio talpą, palaikomą aparatinio lygmens šifravimą, apsaugą nuo perkaitimo ir aukštą patikimumo lygį, kurį turėtų garantuoti kompanijos vardas ir suteikiama trijų metų garantija. Į komplektaciją įtraukiamas vienintelis 7 -&gt; 9 mm aukščio tarpiklis.</p>
<p style="text-align: center;"><strong><a href="http://technews.lt/userfiles/SAM_1234.jpg"><img style="width: 232px; height: 155px;" src="http://technews.lt/userfiles/SAM_1234.jpg" alt="" /></a><a href="http://technews.lt/userfiles/SAM_1235.jpg"><img style="width: 232px; height: 155px;" src="http://technews.lt/userfiles/SAM_1235.jpg" alt="" /></a></strong></p>
<p style="text-align: center;"><strong><a href="http://technews.lt/userfiles/SAM_1238.jpg"><img style="width: 232px; height: 155px;" src="http://technews.lt/userfiles/SAM_1238.jpg" alt="" /></a><a href="http://technews.lt/userfiles/SAM_1240.jpg"><img style="width: 232px; height: 155px;" src="http://technews.lt/userfiles/SAM_1240.jpg" alt="" /></a></strong></p>
<p style="text-align: justify;">
<p>&nbsp;</p>
<p><strong>Specifikacijos</strong></p>
<p>Lyginant su seniau apžvelgtu M500 nariu, visa M550 serija naudoja nebe „Marvell 88SS9187“ valdiklį, o 88SS9189 variantą. Tiesa, esminio skirtumo tarp šių valdiklių nėra (apie tai galima spręsti iš nežymiai pakitusio žymėjimo). „Marvell 88SS9189“ nuo šiol palaiko LPDDR atmintį ir subtiliau palaiko DevSleep režimą. Būtent paskutinė „naujovė” leidžia tikėtis padidinti nešiojamų įrenginių darbo laiką, kurie naudoja „Windows 8“ operacinę sistemą su aktyvuotu budėjimo režimu.</p>
<p style="text-align: center;"><a href="http://technews.lt/userfiles/SAM_1242.jpg"><img style="width: 232px; height: 155px;" src="http://technews.lt/userfiles/SAM_1242.jpg" alt="" /></a><a href="http://technews.lt/userfiles/SAM_1243.jpg"><img style="width: 232px; height: 155px;" src="http://technews.lt/userfiles/SAM_1243.jpg" alt="" /></a></p>
<p style="text-align: center;"><a href="http://technews.lt/userfiles/SAM_1241.jpg"><img style="width: 232px; height: 155px;" src="http://technews.lt/userfiles/SAM_1241.jpg" alt="" /></a><a href="http://technews.lt/userfiles/SAM_1244.jpg"><img style="width: 232px; height: 155px;" src="http://technews.lt/userfiles/SAM_1244.jpg" alt="" /></a></p>
<p style="text-align: center;"><span style="font-size: 11px;">2,5" M550 su metaliniu 7 mm aukščio korpusu sveria ~70 gramų.</span></p>
<p>Visgi didžiausi pokyčiai buvo atlikti panaudotos NAND atminties kategorijoje. Šiuo metu NAND gamintojai SSD kaupiklius kuriančioms kompanijoms tiekia 64 arba 128 Gbit talpos atmintį, tačiau dėl kaštų mažinimo ir galutinės kainos abi pusės suinteresuotos didesnės talpos atmintimi. Visi „Crucial M500“ serijos modeliai naudojo būtent 128 Gbit atmintį, tačiau masyvios NAND šerdys 120 ir 240 GB M550 modeliuose nesugebėjo patenkinti „Marvell“ valdiklio poreikių. Entuziastams artimos spartos buvo galima tikėtis tik iš didesnio nei 480 GB modelio, kur jau atsirado pakankamas paralelizmas tarp valdiklio turimų kanalų ir NAND atminties. Būtent 128 Gbit atmintis tapo mažesnės talpos M500 modelių nedidelės siūlomos spartos priežastimi. Atsižvelgdama, kad mažieji modeliai galbūt nukentėjo per daug, o paralelizmą programiniu būdu stebuklingai padidinti nėra galimybių, „Crucial“ nusprendė susigrąžinti 64 Gbit NAND atmintį. 128 ir 256 GB talpos M550 SSD kaupikliai naudoja būtent 64 Gbit NAND lustus, tuo tarpu 128 Gbit rezervuoti 512 ir 1024 GB variantams. Smulkesnės talpos NAND atmintis 128 GB modeliui leido sparta aplenkti 240 GB M500-ąjį, o 256 ir 512 GB modeliai siūlo kone identišką spartą, skirtingai nei 240 ir 480 GB M500-ųjų atveju, kai pastarojo atotrūkis buvo labai akivaizdus.</p>
<p style="text-align: center;"><a href="http://technews.lt/userfiles/SAM_1251.jpg"><img style="width: 232px; height: 155px;" src="http://technews.lt/userfiles/SAM_1251.jpg" alt="" /></a><a href="http://technews.lt/userfiles/SAM_1252.jpg"><img style="width: 232px; height: 155px;" src="http://technews.lt/userfiles/SAM_1252.jpg" alt="" /></a></p>
<p>Kadangi M550 serija naudoja tą pačią 20 nm techprocesu paremtą NAND atmintį, „Crucial“ pasijautė susipažinę su ja pakankamai, todėl sušvelnino RAIN technologijos algoritmą (nuo 15:1 iki 127:1). Atidėjiniams nuo šiol skirta mažiau bendros SSD kaupiklio vietos: M500 240 GB modelyje RAIN technologijai buvo priskirti 17 GB, dabar M550 256 GB kaupiklyje atidėjiniams skirta vieta sumažinta iki 2 GB. Identišku skirtumu gali pasidžiaugti ir vartotojas, kuris OS aplinkoje vietoje 223 GB gauna 238 GB. M550 taip pat išlaikė termo reguliacinį režimą, kuris mažina SSD kaupiklio aktyvumą viršyjus kritinę 70 °C temperatūrą. Savybė, kuri aktuali prasčiau aušinamiems nešiojamiems kompiuteriams ar itin mažiems staliniams.</p>
<p>M550 iš M500 perėmė viską, kas buvo įmanoma. 256 bitų AES šifravimas vyksta aparatiniu lygmeniu, visi M550 modeliai palaiko TCG Opal 2.0 ir IEEE-1667, kurie būtini „Microsoft eDrive“ šifravimui. Jį galima aktyvuoti pasitelkiant „BitLocker įrankį. Papildomi kondensatoriai netikėto elektros dingimo atveju turi garantuoti pakankamą energijos tiekimą sėkmingam rašymo operacijos užbaigimui ir SSD kaupiklio išsijungimui. „Crucial“ papildomai giriasi, kad dėl papildomos technologijos, kuri atsirado NAND atminties lygmenyje, M550 tapo dar atsparesnis prieš netikėtus elektros energijos dingimus. Tiek pat nedaug „Crucial“ gali pasakyti ir apie „Native write acceleration“ technologiją. Pastaroji M550 narius M500-ųjų atžvilgiu dar labiau pastumia į priekį (pagal spartą), tačiau kaip tai vyksta sunku pasakyti. Aišku tik tai, kad ši technologija nesukurta nei buferių sukūrimu NAND atminties lygmenyje, nei spartinančios atminties aktyvavimu pasitelkiant sistemos operatyviąją atmintį. Galima įtarti, kad būtent ši technologija ir optimizuota programinė įranga leidžia M550 pasigirti didesne sparta prieš M500, lyginant didžiuosius modelius, kuriems būdingos 128 Gbit NAND šerdys.</p>
<p>Lyginant su 480 GB M500 versija, pusės terabaito M550 linijinis skaitymo greitis pakilo nuo 500 MB/s iki 550 MB/s, o linijinis rašymo net nuo 400 MB/s iki 500 MB/s. Šioks toks pasistūmėjimas į priekį (ant popieriaus) matomas ir lyginant įvesties/išvesties operacijų per sekundę skaičių: atsitiktinių 4 KB failų maksimalus skaitymas padidėjęs nuo 80 000 iki 95 000 IOPS, o rašymo - nuo 80 000 iki 85 000 IOPS.</p>
<p style="text-align: center;"><img style="width: 508px; height: 230px;" src="http://technews.lt/userfiles/M550512GBspecs.png" alt="" /></p>
<p>&nbsp;</p>
<p><strong>Testavimas </strong></p>
<p style="text-align: justify;">Testavimas buvo atliekamas jungiant „Crucial M550“ SSD prie vieno iš „Gigabyte MA-990XA-UD3“ pagrindinės plokštės SATA III 6 Gb/s lizdų. SATA AHCI tvarkyklės – AMD 1.2.1.331. Norėdami objektyviau įvertinti  SSD spartą, testavimui parinkome ne tik sintetinių, bet ir realesnę SSD spartą atspindinčių testų rinkinį. CrystalDiskMark ir FutureMark PCMark 7 testai buvo atlikti SSD diskams esant šviežios būsenos, o likusieji testai buvo atlikti kaupikliams perėjus į labiau nusistovėjusią būseną. Ji buvo pasiekta pilnai pripildžius kaupiklius duomenimis ir juos ištrynus esant aktyviai TRIM funkcijai. Testavimo metodika nėra ideali ir atspindi daugmaž tokią situaciją: SSD yra sisteminis diskas (OS užima &lt; 15 % SSD talpos), kuris buvo užpildytas duomenimis (žaidimais, sunkiasvorėmis programomis) ir tuomet nutarta kaupiklį išvalyti. Informacija buvo ištrinta ir palikta tik operacinė sistema. Realaus naudojimosi testai kartojami du kartus ir išvedamas vidurkis. Po kievieno testo kompiuteris perkraunamas, siekiant išvengti bet kokio galimo informacijos įsiminimo (angl. caching).</p>
<ul>
<li><strong>Procesorius:</strong>AMD Phenom II X4 955 BE @4.263GHz (203x21) 1.504v/ CPU NB @ 2.842GHz 1.325v</li>
<li><strong>Pagrindinė plokštė: </strong>Gigabyte GA-990XA-UD3 (F12)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Kietasis diskas </strong></li>
<li><strong>WD RE3 </strong>(1 TB / 7200 RPM / SATA II)</li>
<li><strong>SSD kaupikliai: </strong></li>
</ul>
<ol>
<li>Crucial M550 512 GB (FW MU01), read 550 MB/s / write 500 MB/s</li>
<li>Crucial M500 480 GB (FW MU02), read 500 MB/s / write 400 MB/s</li>
<li>Corsair Force LS 240 GB (FW S8FM06.5) read 560 MB/s / write 535 MB/s</li>
<li>Kingston KC300 240 GB (FW 507KC4), read 525 MB/s / 500 MB/s</li>
<li>OCZ Vertex 450 (FW 1.0), read 540 MB/s / write 530 MB/s</li>
</ol>
<p>&nbsp;</p>
<p><strong>Rezultatai</strong></p>
<p style="text-align: justify;">ATTO v2.47 – sintetinis testas, naudojantis spūdžius duomenis, kurio pagalba nustatomi visų „SandForce“ valdiklį turinčių SSD linijinė įrašymo/nuskaitymo sparta, o gauti rezultatai panaudojami kaip oficialūs maksimalūs greičiai.</p>
<p style="text-align: center;"><img style="width: 479px; height: 612px;" src="http://technews.lt/userfiles/M550512GBatto(1).png" alt="" /></p>
<p>Magiški 10 MB/s: tiek viršyjamas gamintojo deklaruojamas linijinis skaitymo greitis ir tiek pat pritrūksta prie oficialaus linijinės rašymo spartos.</p>
<p>HD Tune Pro 5.00 - kur kas realesnius linijinius greičius parodantis testas, tikrinantis visą SSD paviršių ir eliminuojantis proveržinę spartą.</p>
<p><img style="width: 520px; height: 455px;" src="http://technews.lt/userfiles/M550512GBhdtuneread(1).png" alt="" /></p>
<p style="text-align: center;"><img style="width: 519px; height: 290px;" src="http://technews.lt/userfiles/M550512GBhdtuneread.png" alt="" /></p>
<p>Kaip ir buvo galima tikėtis prisiminus M500 ir M550 linijinės skaitymo spartos charakteristikas, naujasis Crucial produktas patobulėjo nedaug: skirtumas, vertinant visas spartos išraiškas, įsiterpia tarp 30 - 40 MB/s.</p>
<p><img style="width: 520px; height: 455px;" src="http://technews.lt/userfiles/M550512GBhdtunewrite(1).png" alt="" /></p>
<p style="text-align: center;"><img style="width: 519px; height: 290px;" src="http://technews.lt/userfiles/M550512GBhdtunewrite.png" alt="" /></p>
<p>Į M500 duomenys vis dar rašomi eratiškai, tačiau rašymo sparta padidėjusi labai apčiuopiamai. Skirtumas, vertinant maksimalų greitį, nėra didelis (~50 MB/s), bet minimalus ir vidutinis skirtumai viršyja 100 MB/s. Kone tiek linijinė rašymo sparta skiriasi ir ant popieriaus.</p>
<p>CrystalDiskMark (CDM) v3.0.1c – sintetinis testas, fiksuojantis tiek linijinę, tiek atsitiktinę skaitymo/rašymo spartą. Testavimo įrankis geba dirbti tiek su spūdžiais, tiek ir su ne spūdžiais duomenimis.</p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBCDM.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBCDM(1).png" alt="" /></p>
<p>Dar kartą matome (tik naudojant kitą įrankį), kad M550 labiausiai pasistūmėjo į priekį su linijine rašymo, o ne skaitymo sparta. Tiesa, iki lyderio Vertex 450 dar trūksta, bet atstumas sumažėjęs visu 50 MB/s.</p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBCDM(2).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBCDM(3).png" alt="" /></p>
<p>„Crucial M550“ lygiuojasi su „Kingston KC300“ serijos kaupikliu, fiksuodamas ~32 MB/s 4 KB blokų skaitymo spartą. M500 lieka už nugaros taip pat ir rašant identiškos apimties duomenis.</p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBCDM(4).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBCDM(5).png" alt="" /></p>
<p>Padidinus užklausų skaičių tendencijos nėra linkusios keistis: M550 išlieka priekyje M500. Vienintelė išimtis - nespūdžių 4 KB blokų rašymas, kuomet M500 fiksuoja kiek daugiau nei 25 MB/s geresnį rezultatą.</p>
<p>Sekantis testas leidžia susidaryti vaizdą, kaip veikia ypač svarbi TRIM funkcija, atstatanti SSD kaupiklio spartą po jo užpildymo. Visi trys SSD kaupikliai pilnai užpildomi informacija ir ji ištrinama esant aktyviai TRIM funkcijai. Testuojama tik įrašymo sparta, nes skaitymo sparta po disko užpildymo ir ištrynimo lieka nepakitusi.</p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBTRIM(1).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBTRIM(2).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBTRIM(3).png" alt="" /></p>
<p>Labai trumpai: M550 po iššauktos TRIM komandos nerodo jokių spartos sumenkėjimo požymių.</p>
<p>Futuremark PCMark 7 – daugiau realią SSD spartą reprezentuojantis įrankis, parodantis ne tik bendrą informacijos kaupiklio spartą, bet ir jo spartą (MB/s) tam tikrose užduotyse. Disko kreipties komandos vykdomos ne ištisiniu, bet kartkartėmis nutrūkstančiu srautu, dėl vis „išlendančio“ duomenų apdorojimo.</p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBPCMark7.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBPCMark7(1).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBPCMark7(2).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBPCMark7(3).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBPCMark7(4).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBPCMark7(5).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBPCMark7(6).png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBPCMark7(7).png" alt="" /></p>
<p>512 GB talpos M550 tapo absoliučiu PCMark 7 rekordininku, antroje vietoje likusį Vertex 450 aplenkęs 179 taškais. Kaip visuometm testo nugalėtoją apsprendžia „Starting applications“ subtestas. M550 šiek tiek nusileidžia „Video Editing“ ir „Windows Media Center“ subtestuose tiek Vertex 450, tiek KC300 kaupikliams, tačiau galutiniui rezultatui tai stipriai įtakos nedaro.</p>
<p>Toliau pasižiūrėsime, kaip abiems kaupikliams sekasi susitvarkyti su kasdieninėmis užduotimis. Pasirinkome 8,16 GB talpos papkę, talpinančią beveik 1300 ivairaus dydžio failų (1 KB – 250 MB) ir praskenavome ją su „Bitdefender Total Security 2011” antivirusine programa. Vėliau tas pats skirsnis, pasitelkus į pagalbą „Microsoft RichCopy“ kopijavimo įrankį, buvo iškeltas iš vienos direktorijos į kitą, arba tiesiog dubliuojamas. 3.47 GB ISO failo kopijavimas vyko įprastiniu būdu.</p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBbitdefender.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBrichcopy.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBISOcopy.png" alt="" /></p>
<p>Skanuojant failus, labai netikėtai M550 nukrenta į dalyvių sąrašo apačią, sugaišdamas mažiau laiko tik už Corsair Force LS. M500 užduotį atlieka net 19 sekundžių greičiau. M550 iškart reabilituojasi ir trapia persvara baigia priekyje M500-ojo sekančią užduotį. Tiesa, vėl nusileidžiama kopijuojant ISO failą, tik atsilikimas nėra toks akivaizdus.</p>
<p>Itin dažna namų kompiuteriuose naudojama užduotis – išarchyvavimas, todėl šiai užduočiai parinkome 8,66 GB sveriantį archyvą, kuriame tilpo beveik 5000 failų ( dydis 1 KB – 350 MB). Nepamiršome ir archyvavimo užduoties. SSD kaupikliai turėjo sukurti 391 MB archyvą.</p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBarch.png" alt="" /> <img style="width: 520px; height: 291px;" src="http://technews.lt/userfiles/M550512GBisarch(1).png" alt="" /></p>
<p>Koja kojon ir pirmosios lygiosios išarchyvuojant duomenis, abiems „Crucial“ atstovams užtrunkant 2 minutes ir 37 sekundes. Vertex 450 liko nepavytas su trimis sekundėmis geresniu rezultatu.</p>
<p>„Dragon Age 2“ bei „Crysis 2“ žaidimų diegimas, atnaujinimas, krovimas.</p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBDA2.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBcrysis2.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBcrysis2update.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBcrysis2load.png" alt="" /></p>
<p>Be išimties visuose keturiuose testuose M550 užtruko trumpiau nei M500. Atnaujinant „Crysis 2“ ir kraunant vieną iš jo lygių, M550 net tampa absoliučiu lyderiu, aišku pajausti tą lyderiavimą labai sudėtinga, net neįmanoma.</p>
<p style="text-align: center;"><img style="width: 520px; height: 336px;" src="http://technews.lt/userfiles/M550512GBIOPSread.png" alt="" /></p>
<p>Nors užklausų skaičiui esant didesniam nei keturi M550 lenkia M500-ąjį modelį 3000 - 4000 IOPS, reikšmingiausia persvarą galėtume įvardinti kuomet QD buvo lygus dviems. Čia skirtumas siekia kiek daugiau nei 2000 IOPS.</p>
<p style="text-align: center;"><img style="width: 520px; height: 336px;" src="http://technews.lt/userfiles/M550512GBIOPSwrite.png" alt="" /></p>
<p>Didžiausias skirtumas tarp M500 ir M550 išryškėjo vertinant IOPS spartą rašant 4K duomenis, kuris viršyjo 10 000 IOPS (QD=2). Padidėjus užklausų skaičiui, skirtumas sumažėjo iki ~ 5000 IOPS.</p>
<p style="text-align: center;"><img style="width: 520px; height: 336px;" src="http://technews.lt/userfiles/M550512GBIOPSmixed.png" alt="" /></p>
<p>Apie penkių tūkstančių IOPS skirtumas stebimas ir pakeitus apkrovą į kombinuotą skaitymo/rašymo. Grįžus prie realiam naudojimuii artimesnių QD 1 ir 2, M500 sušvelnino atsilikimą iki 1900 IOPS.</p>
<p>Vienu svarbiausių SSD spartos rodiklių yra gaišties laikai, kurie nusako kaupiklio reakciją ir tuo pačiu greitumą naudojimosi metu. Gaišties laikai matuojami užklausų skaičiui esant 1-am (QD1). Kuo mažesni gaišties laikai, tuo SSD kaupiklis greičiau pasiekia ar įrašo vartotojui reikiamą informaciją, tačiau nereikia pamiršti, kad vidutinis gaišties laikas negali būti didesnis už maksimalų, tai indikuotų potencialią valdiklio problemą.</p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBlatencymax.png" alt="" /></p>
<p style="text-align: center;"><img style="width: 520px; height: 291px;" src="http://technews.lt/userfiles/M550512GBlatencyvid.png" alt="" /></p>
<p>Trimis iš keturių atvejų M550 išsiveržia priekin M500-ojo. Liko pagerinti abu skaitymo (maksimalus ir vidutinis) bei vidutinė vėlinimo vertė rašant. Nežymiai nusileista tik fiksuojant maksimalų rašymo gaišties laiką, kuris buvo beveik lygus „Corsair Force LS“ parodytam rezultatui, kuomet šis dirbo su spūdžiais duomenimis.</p>
<p>&nbsp;</p>
<p><strong>Išvados</strong></p>
<p>Didžiausias dėmesys viso testavimo metu krypo kiek gi M550 pajėgė paspartėti lyginant su M500. Kaip ir buvo galima tikėtis žvelgiant į skaičiukų skirtumus tarp šių dviejų SSD kaupiklių ant popieriaus, M550 labiausiai patobulėjo matuojant linijinio rašymo spartą. HD Tune Pro įrankis parodė, kad vidutinė ir minimali rašymo sparta padidėjo apie 50 %, tačiau realaus gyvenimo užduotyse tokio milžiniško atotrūkio neužfiksavome: M550 daugeliu atvejų pavyko atkirpti tik 1-4 sekundes, neišvengiant keletos scenarijų, kuriuose M500 liko priekyje M550-ojo. Vienas iš jų – failų skanavimo užduotis, kuri buvo pakartota pora papildomų kartų, siekiant išsiaiškinti, jog neįsivėlė testavimo klaida. Pastebimas žingsnis į priekį buvo žengtas didinant IOPS spartą. Užklausų skaičiui neviršyjant du, M550 parodė nuo 600 iki 10 000 IOPS didesnę spartą priklausomai nuo apkrovos tipo. „Crucial“ taip pat sugebėjo sumažinti ir vidutinį skaitymo/rašymo vėlinimą, kurio reikšmės tapo mažiausios tarp visų į palyginimą įtrauktų SSD kaupiklių. Tiesa, visa tai paversti namų vartotojui apčiuopiamu skirtumu per daug sudėtinga, todėl turbūt tiksliausia M550 laikyti M500-ojo evoliucija, bent lyginant solidžios apimties SSD kaupiklius, ką mes ir padarėme.</p>
<p>Ar verta įsigyti 512 GB M550 vietoje 480 GB talpos M500? Įvertinus, kad 999 namų vartotojai iš 1000 nepajus skirtumo savo vykdomose kasdienėse užduotyse kuris SSD kaupiklis yra kuris, o dėl pakeisto RAIN technologijos algoritmo gauname tik 15 GB daugiau savo reikmėms, dabartinis 100 litų skirtumas neatrodo vertas didesnių investicijų. Mūsų nuomone, konkrečiai 480 GB versija šiai dienai išlaiko kiek patrauklesnį spartos + talpos per kainą santykį, tačiau tokia išvada negali būti taikoma mažesnės talpos M500 ir M550 dvikovoms.</p>
<p>Bet visgi jei nežymus spartos prieaugis kažkam atrodo patrauklus? Vienintelį potencialų M550 varžovą šiai dienai matome „Samsung 840 EVO“ modelį. Negalime įvertinti spartos skirtumo (tikime, kad jis vėlgi nežymus į kažkurio pusę), tačiau „Crucial“ stovykla turi du labai aiškius kozirius: M550 naudoja rašymo streso mažiau bijančią MLC atmintį, tuo tarpu 840 EVO savyje talpina TLC NAND lustus. Nereikia pamiršti ir absoliučiai rinkoje geriausio savybių paketo (taip, „Samsung 850 Pro“ turbūt jį vakar pagerino), į kurį patenka „Microsoft eDrive“ šifravimo palaikymas, apsauga nuo perkaitimo ir rašomų duomenų apsaugojimas dingstant elektrai. „Samsung“ sugebėjo EVO kartai įskiepyti „Microsoft eDrive“ palaikymą su programiniu atnaujinimu, tačiau šiuo metu mažesnė M550 kaina (lyginant kainas Skytech.lt salone), turimos papildomos savybės ir patikimesnė MLC atmintis priverčia manyti, kad tai geresnis pasirinkimas.</p>
<p style="text-align: center;"><img style="width: 200px; height: 200px;" src="http://technews.lt/userfiles/phantom630award_vectorized.png" alt="" /></p>
