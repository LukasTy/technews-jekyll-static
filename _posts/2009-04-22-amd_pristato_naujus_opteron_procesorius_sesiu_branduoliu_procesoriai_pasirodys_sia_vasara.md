---
layout: post
status: publish
published: true
title: AMD pristato naujus Opteron procesorius. Šešių branduolių procesoriai pasirodys
  šią vasarą
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3440
wordpress_url: http://localhost/site/new/amd_pristato_naujus_opteron_procesorius_sesiu_branduoliu_procesoriai_pasirodys_sia_vasara/
date: '2009-04-22 22:17:28 +0300'
date_gmt: '2009-04-22 22:17:28 +0300'
categories:
- Naujienos
---
<p>Neatsitiktinai <i>AMD</i> pasirinko būtent šiandieną naujų savo procesorių pristatymui. Žemės dieną gamintojas nori atkreipti dėmesį į serverių energijos sąnaudas ir pristato procesorių modelius su 40 W ACP reitingu.</p>
<p>Iš tiesų tik du iš naujai <a class="ns" href="http://www.amd.com/us-en/Corporate/VirtualPressRoom/0,,51_104_543_15944~131087,00.html">pristatytų</a> keturių branduolių procesorių yra gavę 40 W ACP reitingą - 2,1 GHz <i>2373 EE</i> bei 2,3 GHz <i>2377 EE</i>. Kiti procesoriai veikia kiek didesniais dažniais, todėl jų suvartojamos energijos kiekis taip pat didesnis. <i>Opteron 2379 HE</i> (2,4 GHz; 450 dolerių) bei <i>2381 HE</i> (2,5 GHz; 575 doleriai) vartos 55 W, o 2387 (2,8 GHz; 873 doleriai) bei 2389 (2,9 GHz; 873 doleriai) modeliai - 75 W. Pats sparčiausias ir taip pat „karščiausias“ naujasis <i>Opteron 2393 SE</i> procesorius (105 W; 1165 doleriai) veiks 3,1 GHz dažniu.</p>
<p>Visi nauji procesoriai, kaip ir ankstesni modeliai, naudoja keturių branduolių 45 nm <i>Shanghai</i> šerdį ir yra suderinami su <i>Socket F</i> platforma. Visgi keturių branduolių procesoriais <i>AMD</i> nesitenkina ir anksčiau nei buvo planuota, dar šią vasarą, ketina pristatyti ir šešių branduolių <a class="ns" href="http://www.technews.lt/tekstas/AMD_pademonstravo_sesiu_branduoliu_procesoriu.html;;"><i>Istanbul</i></a>.</p>
<p>Kaip skelbiama <a class="ns" href="http://www.pcper.com/#NewsID-7062"><i>PCPerspective</i></a> tinklapyje, dar šių metų birželio mėnesį pirmieji šešių branduolių <i>AMD</i> procesoriai jau turėtų pasiekti pardavėjus. <i>AMD</i> su šių procesorių pasirodymu žada 30 procentų daugiau spartos nei dabartiniai <i>Opteron</i>, išlaikant tas pačias energijos sąnaudas.</p>
