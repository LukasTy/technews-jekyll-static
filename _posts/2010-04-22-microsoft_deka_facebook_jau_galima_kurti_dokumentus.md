---
layout: post
status: publish
published: true
title: Microsoft dėka Facebook jau galima kurti ir dokumentus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4760
wordpress_url: http://localhost/site/new/microsoft_deka_facebook_jau_galima_kurti_dokumentus/
date: '2010-04-22 17:55:24 +0300'
date_gmt: '2010-04-22 17:55:24 +0300'
categories:
- Naujienos
---
<div class="imgright"><img src="http://t0.gstatic.com/images?q=tbn:8Eyw802DJKsolM:http://www.dividendtraining.co.uk/pgi/images/0_office2003_01.jpg"  /></div>
<p>Programinės  įrangos kūrėja bendrovė Microsoft pristatė Facebook skirtą aplikaciją Docs, su kuria vartotojai socialiniame tinkle Facebook gali kurti ir dalintis Microsoft Office dokumentais. Specialiai Facebook sukurtas įskiepis Docs bus įdiegtas ir naujausioje biuro programinės įrangos pakete Microsoft Office 2010.</p>
<p>Įskiepį Docs kuria Microsoft Future Social Experiences Lab (FUSE) padalinys. Docs kūrimas, nuo idėjos iki pristatymo, truko trumpiau nei keturis mėnesius, prie įskiepio kūrimo dirbo nuolatinė penkių žmonių komanda. Visi norintys išbandyti Docs gali jį pasiekti per Facebook puslapį <a class="ns" href="http://www.facebook.com/docs">čia</a> arba per tinklalapį <a class="ns" href="http://www.docs.com/">čia</a>.</p>
<p>Dokumentus Word,  Excel ar PowerPoint formatu galima sukurti tiesiai Docs aplikacijoje arba įkrauti iš savo kompiuterio. Pradėjus kurti dokumentą galima prie jo pakviesti prisijungti draugus, taip pat yra galimybė dokumentą padaryti viešą visai Facebook bendruomenei. Dokumentus redaguoti galima tiesiai interneto naršyklėje arba su Microsoft Office programomis, veikiančiose Windows ar Mac operacinėse sistemose. </p>
<p>Šiuo metu Facebook turi daugiau nei 400 mln. vartotojų, kurie dalinasi nuotraukomis, vaizdo medžiaga ar nuorodomis su šeima, draugais ar bendradarbiais. Su Docs  įskiepiu vartotojai dabar galės kurti ir dalintis dokumentais naudodami jau gerai pažįstamus Office programinės įrangos įrankius. Office programine įranga naudojasi daugiau nei 500 mln. vartotojų visame pasaulyje.</p>
