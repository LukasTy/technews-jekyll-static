---
layout: post
status: publish
published: true
title: nVidia GeForce GT 220 ir 210 pasirodė mažmeninėje prekyboje
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4144
wordpress_url: http://localhost/site/new/nvidia_geforce_gt_220_ir_210_pasirode_mazmenineje_prekyboje/
date: '2009-10-12 19:56:44 +0300'
date_gmt: '2009-10-12 19:56:44 +0300'
categories:
- Naujienos
---
<p>Kaip mes pranešėme praėjusią savaitę, naujieji žemos klasės nVidia vaizdo posistemiai, taip pat pirmieji 40nm technologiniu procesu pagaminti produktai staliniams kompiuteriams, GeForce GT 220 ir 210, iš tiesų pasirodė šiandien, spalio 12 dieną.</p>
<p>Nuo šiol šie vaizdo posistemiai galimi ir mažmeninėje prekyboje, nors asmeninių kompiuterių gamintojai jų sulaukė kiek ankščiau. Galime priminti, kad GT210 yra varomas 40nm technologiniu procesu pagaminto GT218 lusto pagrindu, kuris turi 24 apdorojimo branduolius (angl. processing cores), 64 bitų magistralę ir 512MB darbinę atmintį, kuri dirba 800MHz dažniu. Branduolio ir „šešėlinių vienetų“ dažniai atitinkamai yra 600 ir 1425 MHz. </p>
<p>GT216 lustu grįstas GT220 yra kiek spartesnis, nes turi 48 apdorojimo branduolius ir 128 bitų magistralę. Darbinės atminties kiekis gali svyruoti tarp 512MB/1GB, o šios dažnis siekia 1580MHz. Branduolys dirba 615MHz dažniu, o „šešėliniai vienetai“ – 1335MHz. GeForce GT210 ir GT220 atitinkamai Europoje kainuoja apie 50 ir 80 eurų bei turi D-Sub, DVI ir HDMI išvestis.</p>
<p>Ir pabaigai pastebėjimas. Pagaliau lyg „cunamis“ nVidia savo išskirtiniams partneriams pristatė GeForce vaizdo plokštes pagamintas 40nm technologiniu pagrindu ir prašo kuo greičiau įšokti į pradėjusį judėti traukinį. Tiesa, pastarasis yra gana lėtas ir nemenkai aprūdijęs, palyginus jį su AMD 40nm greituoliu, tačiau jis bent jau juda!</p>
<p><img src="http://www.tcmagazine.com/images/news/Hardware/Nvidia/GeForce_GT_220_01.jpg" /></p>
