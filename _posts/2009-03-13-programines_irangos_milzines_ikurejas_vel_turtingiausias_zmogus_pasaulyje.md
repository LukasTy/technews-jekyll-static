---
layout: post
status: publish
published: true
title: Programinės įrangos milžinės įkūrėjas vėl turtingiausias žmogus pasaulyje
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3266
wordpress_url: http://localhost/site/new/programines_irangos_milzines_ikurejas_vel_turtingiausias_zmogus_pasaulyje/
date: '2009-03-13 14:46:44 +0200'
date_gmt: '2009-03-13 14:46:44 +0200'
categories:
- Naujienos
---
<div class="imgright"><img src="http://tbn3.google.com/images?q=tbn:SaiT-Qy1QziU3M:http://www.richterscale.org/images/20070107-CES-BillGates-400.jpg" border="1" /></div>
<p>Verslo ir ekonomikos žurnalas <i>Forbes</i> eilinį kartą sudarė turtingiausių žmonių sąrašą. Pasak jo, milijardierių pasaulyje sumažėjo net 332, o praėjusiais metais praradęs turtingiausio žmogaus titulą, <i>Microsoft</i> įkūrėjas Bilas Gatesas jį ir vėl susigrąžino.</p>
<p>Tiesa, tai B. Gatesui pavyko pasiekti, nes per praėjusius metus jis prarado „tik“ 18 milijardų JAV dolerių, tad šiuo metu jo turtas vertinamas 40 milijardų JAV dolerių. Antroje vietoje atsidūrė finansininkas Varenas Bufetas (Warren Buffet), kuris prarado 25 milijardus JAV dolerių, o jo turtas šiuo metu siekia 37 milijardus JAV dolerių. Praėjusiais metais pirmas buvęs telekomunikacijų magnatas Karlosas Slimas Helu taip pat prarado 25 milijardus JAV dolerių, tačiau jo turtas vertinimas „vos“ 35 milijardais JAV dolerių – kaip supratote, iš pirmos vietos jis smuktelėjo į trečiąją.</p>
<p>Ekonominė krizė paveikė visus, ypač tai pasijautė Rusijoje, kur praėjusiais metais milijardierių buvo 87, šiemet liko tik 32. Rusai net nepateko į turtingiausiųjų dešimtuką, jame puikuojasi JAV, Meksikos, Indijos, Vokietijos ir Ispanijos milijardieriai. Daugiausiai jų turi JAV, antroje vietoje Didžioji Britanija.</p>
