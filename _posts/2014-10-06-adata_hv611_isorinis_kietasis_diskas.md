---
layout: post
status: publish
published: true
title: "„A-DATA HV611“ išorinis kietasis diskas"
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8255
wordpress_url: http://localhost/site/new/adata_hv611_isorinis_kietasis_diskas/
date: '2014-10-06 22:00:58 +0300'
date_gmt: '2014-10-06 22:00:58 +0300'
categories:
- Duomenų kaupikliai
- Apžvalgos
---
<p>Dažnai tenka sulaukti paklausimų dėl naujo išorinio HDD pasirinkimo. Objektyvios pagalbos sulaukti gana sunku ir tam yra priežastis – mažas tokio tipo produkto apžvalgų skaičius. Greičiausiai todėl šaukiantis pagalbos greitis (skirtumas tarp įvairių USB 3.0 modelių) lieka neįvardintu reikalavimu ir labiau atsižvelgiama į patikimumą bei kainą. Šios dienos apžvalgoje turėsime aplenkti būtent žodį patikimumas ir koncentruosimės į USB 3.0 protokoją naudojančio 1 TB talpos „A-DATA HV611“ spartą ir dizainą.</p>
<p style="text-align: center;"><img style="width: 520px; height: 383px;" src="http://technews.lt/userfiles/HV611family.jpg" alt="" /></p>
<p><strong>Pakuotė ir komplektacija</strong></p>
<p>„A-DATA“ kalba tik apie tas HV611 specifikacijas, kaip svoris, matmenys ir darbinė temperatūra. Vartotojui svarbiausia informacija, t.y. konkretūs išorinio disko greičiai, nėra pateikiami. Gamintojas tik nurodo, kad HV611 yra suderinamas tiek su USB 3.0, tiek su USB 2.0 sąsajomis, akcentuojant maksimalius jų greičius, atitinkamai 5 Gb/s ir 480 Mb/s.</p>
<p style="text-align: center;"><a href="http://technews.lt/userfiles/SAM_2271.jpg"><img style="width: 232px; height: 155px;" src="http://technews.lt/userfiles/SAM_2271.jpg" alt="" /></a><a href="http://technews.lt/userfiles/SAM_2273.jpg"><img style="width: 232px; height: 155px;" src="http://technews.lt/userfiles/SAM_2273.jpg" alt="" /></a></p>
<p>Kartu su išoriniu disku į tą patį plastmasnį dėklą įdėtas 32 cm ilgio USB 3.0 duomenų perdavimo kabelis ir trumpas vartotojo gidas, pagrinde parodantis kaip prijungti išorinį diską prie kompiuterio.</p>
<p style="text-align: center;"><a href="http://technews.lt/userfiles/SAM_2274.jpg"><img style="width: 464px; height: 309px;" src="http://technews.lt/userfiles/SAM_2274.jpg" alt="" /></a></p>
<p>&nbsp;</p>
<p><strong>Žvilgsnis iš arčiau</strong></p>
<p>„A-DATA HV611“ dizainas atrodo žaismingai. Tai akcentuoja ir pats gamintojas – lively design. Juoda apdaila tą žaismingumą įstato į tam tikrus rėmus, tačiau reikėtų pabandyti įsivaizduoti ar blizgi rožinės spalvos dėlionės imitacija neatrodytų per daug žaismingai. Greičiausiai, kad būtų būtent šitaip. Pats kietasis diskas įspraustas į plastmasinį korpusą. Paspaudos jo centrą, jis šiek tiek deformuojasi ir, panašu, kad leidžia paliesti patį įrenginį. Tai reiškia, jog HV611 nenaudoja jokių įmantrių būdų, apsaugančių diskasukį nuo išorinių mechaninių pažeidimų.</p>
<p style="text-align: center;"><a href="http://technews.lt/userfiles/SAM_2277.jpg"><img style="width: 232px; height: 155px;" src="http://technews.lt/userfiles/SAM_2277.jpg" alt="" /></a><a href="http://technews.lt/userfiles/SAM_2282.jpg"><img style="width: 232px; height: 155px;" src="http://technews.lt/userfiles/SAM_2282.jpg" alt="" /></a></p>
<p>Išoriniai kietieji diskai tikrai nepasižymi jungčių gausa, todėl visai nestebina, kad HV611 turi vienintelę USB 3.0 jungtį. Papildomai galima aptikti šviesos diodą, kuris, pajungus HV611, sušvinta gana ryškia mėlyna spalva ir parodo, kad HDD tikrai veikia.</p>
<p style="text-align: center;"><a href="http://technews.lt/userfiles/SAM_2280.jpg"><img style="width: 232px; height: 155px;" src="http://technews.lt/userfiles/SAM_2280.jpg" alt="" /></a><a href="http://technews.lt/userfiles/SAM_2281.jpg"><img style="width: 232px; height: 155px;" src="http://technews.lt/userfiles/SAM_2281.jpg" alt="" /></a></p>
<p>&nbsp;</p>
<p><strong>Programinė įranga</strong></p>
<p>HV611 kietajam diskui priklauso programinės įrangos paketas, sudarytas iš dviejų nuosavų „A-DATA“ aplikacijų: „OStoGO“ ir „HDDtoGO“. „OStoGO“ leidžia iš išorinės laikmenos įrašyti operacinę sistemą, o „HDDtoGO“ jau atlieka daugiau funkcijų. Būtent ji pasirodė verta pabandymo. Su šia programine įranga leidžiama naršyti po internetinę erdvę nepaliekant jokių istorijos įrašų naudojant palaikomas tvarkykles, sukurti pavyzdžiui pašto dėžutėje esančių laiškų atsargines kopijas, užfišruoti duomenis ar sinchronizuoti HV611 su vidiniu HDD. Sinhronizacija nėra pačio aukščiausio laipsnio: duomenys atsiranda abiejuose mechaniniuose diskuose, jei buvo sukurti nors viename iš jų, tačiau programinė įranga nemoka tų duomenų trinti. jei iš HV611 išorinio disko buvo ištrintas filmas, jo ištrynimas nėra įvykdomas vidiniame sisteminiame diske.</p>
<p style="text-align: center;"><a href="http://technews.lt/userfiles/hddtogo.png"><img style="width: 232px; height: 174px;" src="http://technews.lt/userfiles/hddtogo.png" alt="" /></a><a href="http://technews.lt/userfiles/hddtogo2.png"><img style="width: 232px; height: 174px;" src="http://technews.lt/userfiles/hddtogo2.png" alt="" /></a></p>
<p style="text-align: center;"><a href="http://technews.lt/userfiles/hddtogo3.png"><img style="width: 232px; height: 174px;" src="http://technews.lt/userfiles/hddtogo3.png" alt="" /></a><a href="http://technews.lt/userfiles/hddtogo5.png"><img style="width: 232px; height: 174px;" src="http://technews.lt/userfiles/hddtogo5.png" alt="" /></a></p>
<p>&nbsp;</p>
<p><strong>Testavimas</strong></p>
<p>„A-DATA HV611“ išorinis diskas jungiamas prie „ASRock Z87E-ITX“ USB 3.0 arba USB 2.0 lizdų, kurie valdomi „Intel Z97 mikroschemų rinkinio. Testavimui pasirinkti „ATTO“ ir „CrystalDiskMark“ sintetiniai testai. Jų pagalba bus nustatyti maksimalūs HV611 linijiniai skaitymo ir rašymo greičiai.</p>
<p style="text-align: center;"><img style="width: 464px; height: 309px;" src="http://technews.lt/userfiles/SAM_2469.jpg" alt="" /></p>
<p>&nbsp;</p>
<p><strong>Rezultatai </strong></p>
<p>„CrystalDiskMark“ įrankis atskleidė, kad HV611 viduje dirba „Toshiba“ gamybos kietasis diskas, kuriam būdingas 5400 RPM apsisukimai ir 8 MB dydžio spartinančioji atmintis.</p>
<p style="text-align: center;"><img style="width: 464px; height: 318px;" src="http://technews.lt/userfiles/HV611shizuku.png" alt="" /></p>
<p>Linijinė skaitymo ir rašymo sparta prijungus HV611 prie USB 2.0 lizdo kone identiška ir siekia 44 – 43 MB/s. Be abejonės, čia susiduriame su USB 2.0 sąsajos limitais.</p>
<p style="text-align: center;"><img style="width: 478px; height: 611px;" src="http://technews.lt/userfiles/HV611USB2.png" alt="" /></p>
<p style="text-align: center;"><img style="width: 464px; height: 397px;" src="http://technews.lt/userfiles/HV611USB2(2)(1).png" alt="" /></p>
<p>USB 3.0 protokolas „ATTO“ teste leidžia HV611 pasigirti 117 MB/s viršyjančiu rašymo greičiu ir beveik 120 MB/s linijiniu skaitymo greičiu. Maksimalią savo spartą išorinis diskas pasiekia jau pradedant 32 KB dydžio failais. Su „CrystalDiskMark“ gauti rezultatai labai panašus. Vos pastebimiau (~ 1 MB/s) sumažėjęs tik skaitymo greitis.</p>
<p style="text-align: center;"><img style="width: 478px; height: 610px;" src="http://technews.lt/userfiles/HV611USB3.png" alt="" /></p>
<p style="text-align: center;"><img style="width: 464px; height: 397px;" src="http://technews.lt/userfiles/HV611USB3(2).png" alt="" /></p>
<p>&nbsp;</p>
<p><strong>Išvados</strong></p>
<p>„A-DATA HV611“ spartą dėl konkurentų stokos vertinti gana sunku. Beveik 120 MB/s pasiektus linijinius skaitymo ir rašymo greičius geriausiai įvertins tie, kas jau turi išorinius kietuosius diskus arba tie, kuriems pavyks surasti konkurentų apžvalgas. Jei greitis galbūt ir nėra stipriausia HV611 dalis, tai tokia dalimi įsivaizduojame nemokamai pridedamą „HDDtoGO“ programinę įrangą, kuri gali tapti naudinga norintiems turėti sinchronizuotai veikiančias savo vidines ir išorines duomenų talpyklas.</p>
<p>Išskirtinis HV611 dizainas gali patikti ne kiekvienam, bet baltos ir juodos spalvos modeliai atrodo tikrai neprastai, sirtingai nei mėlynos ir rožinės spalvos modeliai, kurių žaismingumas veržiasi pro kraštus. Panašu, kad „A-DATA“ pasirinktas gamybos dizainas, kuriam svetimos smūgius absorbuojančios medžiagos, ne itin tiks tiems vartotojams, kurie nepratę su išoriniu disku elgtis atsargiau. Dėl tos pačios priežasties HV611 gali ir nebūti pačiu tyliausiu produktu išorinių kietųjų diskų rinkoje ar pačiu švariausiu, nes mechaninį diską gaubiantis plastikas linkęs traukti pirštų atspaudus. Kiek tai svarbu konkrečiam pirkėjui – sunku pasakyti. Jei tai ypač stipriai neskaudina galvos HV611 su trijų metų garantiniu laikotarpiu gali būti kandidatu naujam USB 3.0 išoriniam diskui.</p>
<p style="text-align: center;"><img style="width: 200px; height: 200px;" src="http://technews.lt/userfiles/technews9%281%29.png" alt="" /></p>
