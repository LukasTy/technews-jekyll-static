---
layout: post
status: publish
published: true
title: Lenovo oficialiai pristato 11.6” ThinkPad nešiojamąjį
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4461
wordpress_url: http://localhost/site/new/lenovo_oficialiai_pristato_116_thinkpad_nesiojamaji/
date: '2010-01-04 19:34:46 +0200'
date_gmt: '2010-01-04 19:34:46 +0200'
categories:
- Naujienos
---
<div class="imgright"><img src="http://www.part.lt/img/343560bceb80fe9023fe81252443ce68888.jpg"  /></div>
<p>Naujuosius metus nešiojamųjų kompiuterių gamintojas Lenovo pradeda su naujovėmis – pirmuoju jų nešiojamuoju iki 500 JAV dolerių bei tuo pačiu metu pirmuoju ThinkPad‘u su AMD procesoriumi. Mes kalbame apie artėjantį Lenovo ThinkPad X100e.</p>
<p>Technikos blogai ir kiti interneto šaltiniai jau kiek ankščiau pranešė apie šios sistemos egzistavimą, tačiau Lenovo šiai dienai parengė oficialų spaudos pranešimą. ThinkPad X100e bazinė versija kainuos tik 450 JAV dolerių ir turės 11,6 colio 1366x768 rezoliucijos ekraną su AMD Athlon Neo MV-40 procesoriumi. Lenovo paėmė kai kuriuos akivaizdžius dizaino pavyzdžius iš bendros ThinkPad produktų linijos, įskaitant ir sekimo tašką (angl. trackpoint) bei daugiajutiminį lietimui jautrų langelį (angl. touchpad). </p>
<p>Nepaisant to, pakeitimų yra. Vienas iš jų yra iššokusi, atskira klaviatūra, kuri tokia panaudota pirmą kartą ThinkPad produktų serijoje. Nešiojamojo išvaizda taip pat gali skirtis atsižvelgiant į modelį – juodas su baltais elementais ar juodas su raudonais šonų atspalviais. Mes taipogi nematome jokių griozdiškų metalinių vyrių ar metalinių panelių.</p>
<p>Naujasis ThinkPad šeimos atstovas ne tik naudos AMD centrinį procesorių, tačiau ir AMD grafinę plokštę, tiksliau Radeon HD 3200. Nešiojamajame bus galima turėti iki 4GB RAM, 160GB ar 320GB įprastą mechaninį kietąjį diską bei Wi-Fi bevielę technologiją. Už papildomą kainą bus siūlomos ir Bluetooth bei 3G bevielio ryšio technologijos.</p>
<p>Su trijų celių baterija kompiuteris svers apie 1,35 kilogramo, tuo tarpu su šešių celių – apie 1,5 kilogramo. Pasak spaudos pranešimo, nešiojamąjį bus galima įsigyti jau netrukus, o kitos jo versijos su galingesniais Athlon Neo ir Turion procesoriais pasirodys kiek vėliau šiame ketvirtyje.</p>
<p><img src="http://www.part.lt/img/2082c20ba2540dae03da48a5858e3b8b206.jpg" /></p>
