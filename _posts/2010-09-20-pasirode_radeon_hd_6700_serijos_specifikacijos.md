---
layout: post
status: publish
published: true
title: Pasirodė Radeon HD 6700 serijos specifikacijos
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5098
wordpress_url: http://localhost/site/new/pasirode_radeon_hd_6700_serijos_specifikacijos/
date: '2010-09-20 15:17:12 +0300'
date_gmt: '2010-09-20 15:17:12 +0300'
categories:
- Naujienos
---
<div class="imgright"><img src="http://www.part.lt/img/801f70a6a086cd9275a5cfb431572d2b34.jpg"  /></div>
<p>Šį mėnesį į internetą nutekėjo AMD Radeon HD 6700 serijos vaizdo plokščių prototipų nuotraukos ir nereikėjo ilgai laukti, kol pasirodė informacija ir apie specifikacijas. Apie kodiniu vardu žinomą Barts lustą mes šioje naujienoje ir pakalbėsime.</p>
<p>Kaip žinia, naujieji Barts lustai bus Juniper įpėdiniai. Pastarasis lustas yra naudojamas vidutinės klasės AMD Radeon HD 5750 ir HD 5770 vaizdo posistemiuose. Nutekėjusiose prototipo fotografijose mes matome, kad vaizdo posistemis atrodo fiziškai didesnis, tačiau tai tėra tik nežymus faktorius, kuris naująjį lustą skirs nuo praėjusios kartos lusto.</p>
<p>Visų pirmiausia vaizdo plokštės su Barts lustu turės jau nebe 128 bitų magistralę, kaip buvo įprasta vidutinės klasės gaminiams, tačiau 256 bitų. Barts Pro ir XT Versijos pasižymės atitinkamai 1000MHz ir 1200MHz darbinės atminties dažniais.</p>
<p>Pasikeitimai matomi ir kalbant apie „srovių“ procesorius, kurių šiuo atveju daugiau 20%, nei jų buvo AMD Juniper. Barts XT turės 960 vienetų, tuo tarpu Pro versija 800. ROP vienetų skaičius buvo padvigubintas iki 32 vienetų, o TMU vienetai lieka 40 Pro ir 48 XT versijoms.</p>
<p>Vaizdo plokštės yra suprojektuotos gana paprastai. AMD Juniper lustu pagrįstos vaizdo plokštės ar taip, ar taip turi 8 atminties lustus, kurie turi bendrą rinkoje paplitusią 1GB talpą ir yra rinkoje labai paplitę 1 Gbits GDDR5 lustai, tad kodėl jų tiesiog nesujungus su 256 bitų atminties magistrale ir taip dvigubai padidinti darbinės atminties pralaidą?</p>
<p>AMD taip ir padarė, padidino ROP ir „srovių“ procesorių vienetus, o tai AMD Barts lustu pagrįstoms vaizdo plokštėms suteiks postūmį, kurio reikės įveikti visai neseniai pasirodžiusias dvejas GeForce GTX 460 vaizdo plokštės versijas su 768MB ir 1GB darbine atmintimi.<br /></p>
