---
layout: post
status: publish
published: true
title: Core i7 920XM ir 620M - sparčiausi nešiojamiesiems skirti Intel procesoriai
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 3959
wordpress_url: http://localhost/site/new/core_i7_920xm_ir_core_i7_620m__sparciausi_nesiojamiesiems_skirti_intel_procesoriai/
date: '2009-08-24 16:09:10 +0300'
date_gmt: '2009-08-24 16:09:10 +0300'
categories:
- Naujienos
---
<div class="imgright"><img src="http://tbn1.google.com/images?q=tbn:Tgz99uyFzKqS1M:http://www.transcapitalist.com/storage/intel.jpg"  /></div>
<p>Kaip žinia, naujus 32 nm Clarkdale procesorius Intel ruošia pristatyti ne tik staliniams kompiuteriams, bet ir nešiojamiesiems.<br />
<br />Be keturių branduolių Clarkdale, kompanija yra paruošusi ir silpnesnius dviejų branduolių Arrandale procesorius. Kaip bebūtų keista, Intel pasiryžusi suteikti abiem variantams Core i7 žymėjimą, o tai tikrai nesuteiks pirkėjams aiškumo perkant.</p>
<p>Sparčiausias ir net 999$ kainuosiantis Core i7 920XM (Clarkdale) dirbs 2.0 GHz dažniu. TurboBoost technologija vienos gijos programose padidins branduolio dažnį iki 3.2 GHz, o HyperThreading leis praplėst gijų skaičių iki aštuonių. Procesorius turės 8 MB L3 atmintį ir galės dirbt su DDR3 1333 atmintimi. Išskiriamos šilumos kiekis (TDP) siekia 55 W.</p>
<p>Tuo tarpu sparčiausias Core i7 620M (Arrandale) procesorius dirbs 2.66 GHz dažniu, tačiau TurboBoost leis padidint branduolio dažnį iki 3.33 GHz. Arrandale luste integruotas grafinis posistemis veiks 500 MHz, kas yra kur kas mažiau lyginant su 900 MHz staliniams kompiuteriams skirtuose Clarkdale procesoriuose. Core i7 620M turės 4 MB L3 atminties, galės dirbt su DDR3 1066 atmintimi, o HyperThreading leis padidinti gijų skaičių iki keturių. Šis sparčiausias Arrandale modelis išskirs iki 35 W šilumos.</p>
<p>Intel Core i7 920XM prekyboje pasirodys jau rugsėjo pabaigoje, o 620M - pirmajame 2010-ųjų ketvirtyje.</p>
