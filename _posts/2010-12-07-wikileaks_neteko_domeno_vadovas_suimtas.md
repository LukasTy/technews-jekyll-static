---
layout: post
status: publish
published: true
title: WikiLeaks neteko domeno, vadovas suimtas
author:
  display_name: ZigZag
  login: ZigZag
  email: edmundas.v@hotmail.lt
  url: ''
author_login: ZigZag
author_email: edmundas.v@hotmail.lt
wordpress_id: 5301
wordpress_url: http://localhost/site/new/wikileaks_neteko_domeno_vadovas_suimtas/
date: '2010-12-07 18:54:03 +0200'
date_gmt: '2010-12-07 18:54:03 +0200'
categories:
- Naujienos
---
<div class="imgright"><img src="http://www.part.lt/img/8c53a67d64d23eac71cb155e20a64eb0893.jpg"  /></div>
<p>Dar vakar rašėme, kad WikiLeaks vadovas Julian Assange bando išvengti teisėsaugos, grasindamas paviešinti atkodavimo raktą, kuris atvertų kelią visiems matyti necenzūruotus JAV valstybės dokumentus. Tačiau panašu, kad WikiLeaks bėdos tik prasideda.</p>
<p>Vakar WikiLeaks puslapyje atsirado nauja informacija, tiksliau dokumentų kopijos apie JAV esančius objektus, kurių puolimas labiausiai pakenktų valstybės nacionaliniam saugumui. Panašu, jog tai perpildė vyriausybės kantrybės taurę. WikiLeaks sąskaita Šveicarijos banke buvo uždaryta. Oficiali to priežastis buvo tokia, jog WikiLeaks vadovas banko dokumentuose pamelavo, kad gyveno Šveicarijoje. </p>
<p>Tuo WikiLeaks problemos nesibaigė. DNS kompanija, kuri davė teises naudotis WikiLeaks domenu, nutraukė savo paslaugas. Tai reiškia, kad daugiau WikiLeaks pasiekti įprastu adresu neišeis. Taip pat puslapis neteko talpinimo paslaugų tiekėjo ir buvo perkeltas į keletą serverių Šveicarijoje bei Prancūzijoje. Tačiau Prancūzijos valdžia jau paskelbė, kad pašalins puslapį iš serverių, esančių jų šalyje. Tuo puslapio problemos nesibaigė. WikiLeaks puslapis buvo atakuojamas programišiaus, pasivadinusio The Jester arba th3 j35t3r vardu. Ankščiau jo atakos viršijo kuklius 2 – 4 Gbps, tačiau antradienį suaktyvėjo ir pasiekė 10 Gbps. Savo Twitter puslapyje The Jester paraše: "TANGO DOWN - for attempting to endanger the lives of our troops, 'other assets' & foreign relations".</p>
<p>Taip pat bėdų neišvengė ir pats WikiLeaks vadovas. Jis buvo suimtas Didžiojoje Britanijoje dėl jam pateiktų kaltinimų Švedijoje, išprievartavimo byloje. Julian perspėjo, kad jei jam kas nors nutiks, kol bus suimtas, jo bendražygiai paskelbs raktą, kurio dėka visi galės matyti necenzūruotus ir dar nepaskelbtus slaptus dokumentus. Kuo baigsis ši istorija, turėtume pamatyti jau artimiausiu metu.<br /></p>
