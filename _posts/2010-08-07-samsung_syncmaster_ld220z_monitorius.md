---
layout: post
status: publish
published: true
title: Samsung SyncMaster LD220Z monitorius
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5016
wordpress_url: http://localhost/site/new/samsung_syncmaster_ld220z_monitorius/
date: '2010-08-07 17:02:57 +0300'
date_gmt: '2010-08-07 17:02:57 +0300'
categories:
- Multimedia įrenginiai
- Apžvalgos
---
<p>Mūsų testavimo poligone pasirodė gana keistas svečias – monitorius, tačiau ne įprastas, o su lietimui jautriu ekranu. Kompanija Samsung mums pristatė mažai Vakarų Europai žinomą SyncMaster LD220Z modelį, o mes visą dėmesį sutelksime ne tik į jo lietimui jautrų ekraną, bet ir pirmą kartą plačiau pažiūrėsime, ką mums siūlo Windows 7 operacinės sistemos ir tokio monitoriaus derinys.</p>
<p>TURINYS:<br />
<br />>Šiek tiek apie Samsung<br />
<br />>Pakuotė<br />
<br />>Produkto dizainas ir jungtys<br />
<br />>Windows 7 ir prisilietimui jautraus ekrano derinys<br />
<br />>Išvada </p>
<p><b>Šiek tiek apie Samsung</b></p>
<p>Samsung Electronics – pasaulyje pirmaujanti kompanija, vystanti puslaidininkių, telekomunikacijų, skaitmeninių priemonių ir skaitmeninės daugialypės terpės technologijas. 2009 m. konsoliduotieji pardavimai sudarė 116.7 milijardus JAV dolerių. Kompaniją, kurioje dirba apie 157 700 žmonių 185 biuruose 65 valstybėse, sudaro septyni nepriklausomai veikiantys verslo padaliniai: Vaizdo displėjų, Mobiliųjų komunikacijų, Telekomunikacijų sistemų, Skaitmeninių priemonių, IT sprendimų, Puslaidininkių ir LCD. Pripažintas vienu iš greičiausiai augančių pasaulinių prekės ženklų „Samsung Electronics“ yra pirmaujantis skaitmeninių televizorių, atminties lustų, mobiliųjų telefonų ir TFT-LCD matricų gamintojas. </p>
<p><b>Pakuotė</b></p>
<p>Kaip nekeista lietuvių padaliniams, į mūsų testavimo poligoną atkeliavo gana apdaužyta mažmeninė produkto pakuotė, o pats ekranas buvo baisiai nupirštuotas ankščiau jį testavusių asmenų, kurie jį patingėjo nuvalyti. Bet kokiu atveju kalbant apie pačia pakuotę, nieko netikėto – kartotinė dėžė ant kurios nurodomos bendros specifikacijos – 21,5 colio įstrižainė, prisilietimui jautrus ekranas, garsiakalbiai, HDMI jungtis ir pilna palaikoma Full HD rezoliucija.</p>
<p><a class="ns" href="http://sb.technews.lt/Samsung%20SyncMaster%20LD220Z/Dideles/2.JPG">
<div class="imgright"><img src="http://sb.technews.lt/Samsung%20SyncMaster%20LD220Z/Mazos/2.jpg"  /></div>
<p></a><a class="ns" href="http://sb.technews.lt/Samsung%20SyncMaster%20LD220Z/Dideles/1.JPG"><br /><img src="http://sb.technews.lt/Samsung%20SyncMaster%20LD220Z/Mazos/1.jpg" /><br /></a></p>
<p>Sunku pasakyti, ar mes gavome pilną pakuotę, tačiau spėju, kad taip. Ją sudaro VGA kabelis, specialus tušinukas valdyti ekraną, nes šis yra paspaudimui jautrus, popierizmas, iš kurio jokios vertės, nes jis parašytas nesuprantamomis kalbomis, bei specialus USB kabelis. Kompaktinių tvarkyklių diską mes taipogi radome, tačiau tai tebuvo įprastas diskas, kurį galite įsigyti bet kurioje parduotuvėje, su tiesiog įrašytomis tvarkyklėmis. Spėju, kad originalusis diskas buvo kažkur pradangintas.</p>
<p><a class="ns" href="http://sb.technews.lt/Samsung%20SyncMaster%20LD220Z/Dideles/4.JPG">
<div class="imgright"><img src="http://sb.technews.lt/Samsung%20SyncMaster%20LD220Z/Mazos/4.jpg"  /></div>
<p></a><a class="ns" href="http://sb.technews.lt/Samsung%20SyncMaster%20LD220Z/Dideles/3.JPG"><br /><img src="http://sb.technews.lt/Samsung%20SyncMaster%20LD220Z/Mazos/3.jpg" /><br /></a></p>
<p>Kas nepatiko, tai afišuojama HDMI jungtis, tačiau kabelio nebūvimas pakuotėje. Nežinau, apie ką galvoja Samsung ,ar tie patys Sony, kurie tiesiog rėkia apie šios jungties palaikymą, tačiau reikiamos įrangos nepateikia. Jie veikiausiai galvoja, kad mums HDMI kabelis yra tarsi šakutė, o jų pas mus namuose yra begalės ir įdėti papildomą į pakuotę nėra jokios prasmės. Leiskite papildomus pinigus, mielieji.</p>
<p><b>Produkto dizainas ir jungtys</b></p>
<p>Monitorius iš priekio atrodo stilingai, nes jo kraštai gražiai užapvalinti, tad LD220Z negalime laikyti bjauriu gaminiu. Visas produkto paviršius yra iš plastmasės, kuri yra juoda ir gana blizgi. Nors galėtų atrodyti, kad tai bus didelė bėda dėl to, jog toks paviršius traukte trauks pirštų antspaudus, tačiau mes turėjome dar didesnių bėdų, apie kurias kiek vėliau.</p>
<p>Labai didelė bėda yra stovo nebuvimas, o vietoje jo įmontuota kojelė, kuri neatrodo ypatingai tvirta. Monitorius yra gana sunkus, tad atrodo, kad kojelė neatlaikys ir kada nors sulūš. Prie viso šito pasitikėjimo neprideda ir tas faktas, kad aš jį norėsiu liesti ir galvoti, ar ne per stipriai jį nuspausiu, nes šis kitu atveju nuvirs ar ką nors netyčiom sulaužysiu.</p>
<p><a class="ns" href="http://sb.technews.lt/Samsung%20SyncMaster%20LD220Z/Dideles/6.JPG">
<div class="imgright"><img src="http://sb.technews.lt/Samsung%20SyncMaster%20LD220Z/Mazos/6.jpg"  /></div>
<p></a><a class="ns" href="http://sb.technews.lt/Samsung%20SyncMaster%20LD220Z/Dideles/5.JPG"><br /><img src="http://sb.technews.lt/Samsung%20SyncMaster%20LD220Z/Mazos/5.jpg" /><br /></a></p>
<p>Čia Samsung pateikė vieną sprendimą. Apačioje yra ratukai, kurie yra skirti tam, jog per stipriai nuspaudus į ekraną šis nenuvirstų. Viso testavimo metu, tenka pripažinti, elgiausi gana atsargiai, tačiau ir su stipresniu paspaudimu monitorius laikėsi tvirtai ir nei karto nenuvirto. Nors tokio tvirtinimo prie stalo mechanizmo negalime vadinti idealu, bendro vaizdo jis negadina. Kiek erzino tai, jog ekrano negalima pastatyti tiesiai, nes jam nelieka jokios tvirtos atramos, tad jis viską laiką turi būti šiek tiek pasviręs.</p>
<p>Kalbant apie monitoriaus jungtis, pateikiama įprasta VGA, HDMI, USB šakotuvas ir jungtis kolonėlėms. Tiesa, norėdami pasinaudoti pastaraisiais dvejais, jums į kompiuterį reikės prijungti specialių USB kabelį, kuris yra pateikiamas pakuotėje. Vienintelis dalykas, kurio truko, yra DVI jungtis, o trumpai nusakius kolonėlių kokybę, ji nėra ideali, tačiau mes geros iš monitoriaus tikrai nesitikėjome. Klausytis muzikos ar girdėti žaidimų garsus galima, tačiau geriau panaudoti atskirą kokybišką aparatūrą.</p>
<p><a class="ns" href="http://sb.technews.lt/Samsung%20SyncMaster%20LD220Z/Dideles/8.JPG">
<div class="imgright"><img src="http://sb.technews.lt/Samsung%20SyncMaster%20LD220Z/Mazos/8.jpg"  /></div>
<p></a><a class="ns" href="http://sb.technews.lt/Samsung%20SyncMaster%20LD220Z/Dideles/7.JPG"><br /><img src="http://sb.technews.lt/Samsung%20SyncMaster%20LD220Z/Mazos/7.jpg" /><br /></a></p>
<p>Pabaigai būtų galima pasakyti, kad kaip ir visiems lietimui jautriems ekranams, didžiausia problema bus ekrano valymas, nes jis be galo puikiai traukia pirštų antspaudus. Nors Samsung mums pakuotėje pateikė servetėlę, tačiau ji menkai kuo padėjo. Reikės išleisti šiek tiek papildomų pinigų valymo pakuotei. Monitoriaus dizainas atrodo gražiai, tačiau tvirtinimo mechanizmas nežavi, kaip ir DVI jungties nebūvimas. Bendrai paėmus viskas atrodo gana neblogai, tačiau taisyti yra tikrai ką.</p>
<p><b>Windows 7 ir prisilietimui jautraus ekrano derinys</b></p>
<p>Kaip bebūtų keista, ar ne, daugiausiai šioje apžvalgoje pakalbėsime ne apie patį monitorių, jo galimybę atvaizduoti Full HD rezoliuciją ar kitas jo specifikacijas, tačiau apie Samsung SyncMaster LD220Z ir Windows 7 derinį. Nieko keisto, nes, pasak Microsoft, Windows 7 operacinė sistema yra puikiai pritaikyta tokiems monitoriams, tad pažiūrėkime ką gauname ir ar galime dirbti be pelės ir klaviatūros.</p>
<p>Teoriškai taip, dirbti be klaviatūros ir pelės su šiuo monitoriumi galima, tačiau tai nėra be galo patogu. Specialus rašiklis ar pirštas mums atstoja ne tik pelę, tačiau ir klaviatūrą, nes maigyti privalome virtualią. 21,5 colio ekranas čia tikrai pagelbėja, virtuali klaviatūra didžiulė, tačiau ja spaudyti nėra smagu dėl gana paprasto dalyko – tam naudoti dvi rankas nėra patogu, o tokio milžino ant kelių nepasidėsi. Nepaisant dydžio, greičiau įvairias komandas man pavyksta atlikti tiek Apple iPad, tiek Dell Streak planšetuose, kurie turi žymiai mažesnius ekranus. Juose galima dirbti abejomis rankomis ir laikant patogiai, ne kaip Samsung LD220Z monitorių.</p>
<p>Prašnekus apie pačius Windows 7 ir jų galimybes ties lietimui jautriais ekranais, čia atsiranda smulkios bėdos, kurias būtų galima ištaisyti, tačiau operacinė sistema turi ir daugybe įvairių naudingų funkcijų, kurios padės greičiau dirbti be pelės ir klaviatūros. Viena iš jų yra Flickrs Training, kuri mus moko akimirksniu pasinaudoti tokiomis funkcijomis kaip kopijavimas, įklijavimas, ištrynimas ir panašiai. Tai leidžia sutaupyti laiko ir viską atlikti greičiau. Klaviatūroje mes esame įpratę naudoti „karštuosius mygtukus“, tad šią funkciją čia galime pavadinti „karštaisiais paspaudimais“. Juos galima keisti, visaip redaguoti, tad parinkti sau tinkamus.</p>
<p><a class="ns" href="http://sb.technews.lt/Samsung%20SyncMaster%20LD220Z/Dideles/10.png">
<div class="imgright"><img src="http://sb.technews.lt/Samsung%20SyncMaster%20LD220Z/Mazos/10.jpg"  /></div>
<p></a><a class="ns" href=" http://sb.technews.lt/Samsung%20SyncMaster%20LD220Z/Dideles/9.png"><br /><img src="http://sb.technews.lt/Samsung%20SyncMaster%20LD220Z/Mazos/9.jpg" /><br /></a><br />
<br /><a class="ns" href="http://sb.technews.lt/Samsung%20SyncMaster%20LD220Z/Dideles/12.png">
<div class="imgright"><img src="http://sb.technews.lt/Samsung%20SyncMaster%20LD220Z/Mazos/12.jpg"  /></div>
<p></a><a class="ns" href="http://sb.technews.lt/Samsung%20SyncMaster%20LD220Z/Dideles/11.png"><br /><img src="http://sb.technews.lt/Samsung%20SyncMaster%20LD220Z/Mazos/11.jpg" /><br /></a></p>
<p>Virtuali klaviatūra yra keleto tipų, tad galime pasirinkti sau tinkamą. Mes taip pat galime pasijungti žodžių spėliojimo funkciją, tačiau ji galima tik su angliškais žodžiais. Iškviesti klaviatūrą yra gana sudėtinga, nes jos ikona būna užslėpta kairėje pusėje, o ją ištraukti, ypač su Samsung LD220Z, yra tikra kankynė. Gelbėja tai, kad nuspaudus ant teksto iššoka dar viena ikona, kurią nuspaudus atsiveria virtuali klaviatūra. Tekstą galima ir rašyti, tačiau iš manęs rašytojas ne koks, tad sistema ne visada suprasdavo, ką aš norėdavau parašyti, tačiau pasitreniravus šia funkcija naudotis tikrai galima.</p>
<p><a class="ns" href="http://sb.technews.lt/Samsung%20SyncMaster%20LD220Z/Dideles/14.png">
<div class="imgright"><img src="http://sb.technews.lt/Samsung%20SyncMaster%20LD220Z/Mazos/14.jpg"  /></div>
<p></a><a class="ns" href="http://sb.technews.lt/Samsung%20SyncMaster%20LD220Z/Dideles/13.png"><br /><img src="http://sb.technews.lt/Samsung%20SyncMaster%20LD220Z/Mazos/13.jpg" /><br /></a><br />
<br /><a class="ns" href="http://sb.technews.lt/Samsung%20SyncMaster%20LD220Z/Dideles/16.png">
<div class="imgright"><img src="http://sb.technews.lt/Samsung%20SyncMaster%20LD220Z/Mazos/16.jpg"  /></div>
<p></a><a class="ns" href="http://sb.technews.lt/Samsung%20SyncMaster%20LD220Z/Dideles/15.png"><br /><img src="http://sb.technews.lt/Samsung%20SyncMaster%20LD220Z/Mazos/15.jpg" /><br /></a></p>
<p>Naršant internete ypač padeda Flickrs funkcijos. Štai pažymėjus tekstą ir atlikus tam tikrą staigų judesį, kuris reiškia vieną ar kitą Flickrs komandą, jums tekstas nusikopijuos ir panašiai. Kaip žinia, paprastas paspaudimas yra lygus kairiajam pelės mygtukui, tad jums turbūt kyla klausimas, o kaip čia pasinaudoti dešiniuoju? Tiesiog ilgiau palaikyti nuspaudus vienoje vietoje ir jūsų veiksmas pavirs į dešinį pelės paspaudimą. Tai ypač gelbėja norint nuorodą atidaryti kita lange ar kažką pažymėjus.</p>
<p><a class="ns" href="http://sb.technews.lt/Samsung%20SyncMaster%20LD220Z/Dideles/18.png">
<div class="imgright"><img src="http://sb.technews.lt/Samsung%20SyncMaster%20LD220Z/Mazos/18.jpg"  /></div>
<p></a><a class="ns" href="http://sb.technews.lt/Samsung%20SyncMaster%20LD220Z/Dideles/17.png"><br /><img src="http://sb.technews.lt/Samsung%20SyncMaster%20LD220Z/Mazos/17.jpg" /><br /></a></p>
<p>Labai patiko pačios Microsoft siūlomas pasižaidimo įrankių rinkinys Surface Touch Pack, kuris leidžia išmėginti visas lietimui jautrių ekranų teikiamas galimybes. Įrankių rinkinį sudaro Globe, Collage ir Lagoon programinė įranga, kuri yra visiškai pritaikyta prisilietimui jautriems ekranams. Štai su Globe savo piršto ar specialaus rašiklio pagalba galite naršyti po pasaulio žemėlapį 3D vaizde, Collage leidžia įvairiai tvarkyti fotografijas, o Lagoon yra ekrano užsklanda, kurioje plaukioja žuvytės. Palieskite bet kur ekrane ir „gyvi“ padarai reaguos į šį prisilietimą, o vanduo banguos. Visose aplikacijose taip pat puikiai veikia daugiajutiminis rėžimas. Puikus paketas išbandyti galimybes, bet nieko daugiau iš jo ir nereikėtų tikėtis.</p>
<p><object width="600" height="350"><param name="movie" value="http://www.youtube.com/v/aL_qmc-BFb0&hl=en_GB&fs=1"></param><param name="allowFullScreen" value="true"></param><param name="allowscriptaccess" value="always"></param><embed src="http://www.youtube.com/v/aL_qmc-BFb0&hl=en_GB&fs=1" type="application/x-shockwave-flash" allowscriptaccess="always" allowfullscreen="true" width="600" height="350"></embed></object></p>
<p><b>Išvada</b></p>
<p>Samsung SyncMaster LD220Z yra vienas iš pirmųjų lietimui jautrių monitorių pasirodęs Lietuvos rinkoje ir aš net neabejoju, kad nekantriausieji jį jau įsigijo. Tenka pripažinti, kad monitorių patiko išbandyti ir man, tačiau tai viskas. Mums, paprastiems vartotojams, trūksta programinės įrangos, kuri leistų išnaudoti tokių monitorių privalumus, o esama greitai pabosta arba skirta tiesiog pasižaisti.</p>
<p>Ar verta mokėti apie 1100 litų už šį monitorių? Tvirtai galiu pasakyti, kad ne. Prisilietimui jautrūs ekranai nėra būtinybė šiuo metu ir kitaip, nei tai yra išmaniuosiuose telefonuose, staliniams kompiuteriams neduoda jokios naudos. Technikos entuziastus suprantu, jie nori visko, kas blizga, yra nauja ir gražu, tačiau protingas vartotojas gerai pagalvos, ar mokėti papildomai už šią galimybę, ar tiesiog už tą pačią sumą įsigyti žymiai kokybiškesnį įprastą monitorių, nei toks yra SyncMaster LD220Z. </p>
<p>Nepaisant to, kad prisilietimui jautrus ekranas šiuo metu nėra būtinybė, ir pats Samsung SyncMaster LD220Z nėra idealus monitorius, jo dizainas galbūt ir nėra blogas, tačiau kitos detalės nežavi. Mes tikimės, kad kiti serijos monitoriai bus geresnis, per artimiausius kelerius metus atsiras daugiau programinės įrangos, kuri leis išnaudoti tokių monitorių galimybes, o jų kainos nukris. Dabar tai tiesiog tokios sumos nevertas gaminys.<br /></p>
