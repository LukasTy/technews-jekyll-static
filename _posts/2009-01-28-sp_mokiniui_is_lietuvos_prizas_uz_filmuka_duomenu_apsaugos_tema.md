---
layout: post
status: publish
published: true
title: "(SP) Mokiniui iš Lietuvos prizas už filmuką duomenų apsaugos tema"
author:
  display_name: Tomas
  login: Tomas
  email: tomas@technews.lt
  url: ''
author_login: Tomas
author_email: tomas@technews.lt
wordpress_id: 207
wordpress_url: http://localhost/site/new/sp_mokiniui_is_lietuvos_prizas_uz_filmuka_duomenu_apsaugos_tema/
date: '2009-01-28 18:15:50 +0200'
date_gmt: '2009-01-28 18:15:50 +0200'
categories:
- Naujienos
---
<p>Sukūrę smagų filmuką „Neapsaugoti duomenys“ Lietuvos ir Graikijos moksleiviai apdovanoti specialiu prizu už bendrą darbą tarptautiniame moksleivių konkurse tema „Naršyk tinkle – galvok apie privatumą“. Trumpame filmuke pieštuku piešiami žmogeliukai susiduria su kompiuteriniais pavojais ir įvertina grėsmes savo privatumui. Šį konkursą Duomenų apsaugos dienai paminėti remia informacinių technologijų kompanija <i>Microsoft</i> ir Europos mokyklų tinklas. Jame kviečiami dalyvauti 15-19 metų jaunimas iš ES valstybių-narių.</p>
<p>„Šiandien internetas, socialiniai tinklai ar internetiniai dienoraščiai siurbte siurbia privačią asmens informaciją. Džiaugiamės, kad tokie konkursai dar kartą primena apie asmens duomenų apsaugą internete, informuoja, kaip priimti tinkamus sprendimus ir save apsaugoti“, – sakė <i>Microsoft Lietuva</i> generalinis direktorius Mindaugas Glodas. </p>
<p>Jo teigimu, internetui tapus neatsiejama žmogaus dalimi kasdieniame gyvenime, jis tapo ir viliojančiu masalu įvairiems sukčiams bei apgavikams. Tarptautinė kompanija <i>Microsoft</i> ne tik jaučia atsakomybę už patikimą naršymą, bet ir įvairiomis iniciatyvomis visame pasaulyje skatina saugaus interneto plėtrą, šviečia vartotojus apie internetines grėsmes. </p>
<p>„Viskas, ką anksčiau galėdavai padaryti akis į akį, persikėlė į virtualią erdvę, tačiau, deja, dar ne visi suvokia, kad ten grėsmės – lygiai tokios pačios kaip realybėje. Džiugu, kad mūsų pastangos žaismingai pažvelgti į tikrai aktualią duomenų apsaugos problemą, buvo taip palankiai įvertintos“, – džiaugėsi auklėtinio pasiekimais fizikos mokytojas Vaidotas Špokauskas.</p>
<p>Kelmės vidurinės mokyklos <i>Aukuras</i> mokinio Manto Kaspučio kartu su kolegomis kurtą filmuką galima pamatyti internete galite <a class="ns" href="http://www.dataprotectionday.eu/jury/swf/playerVideo.swf?video=/Jury/video/unprotected">čia</a>.</p>
<p>Filmukų iki pusantros minutės trukmės konkurse dalyvavo 16 ES valstybių-narių moksleiviai. Konkursui iš viso buvo pateikti 77 trumpi filmukai. Jo prizininkais tapo moksleiviai iš Bulgarijos, Rumunijos ir Portugalijos. Specialiais piniginiais prizais ir kompiuterinių žaidimų konsolėmis jie<br />
<br />apdovanoti per Duomenų apsaugos dienos minėjimą Europos Parlamente, Briuselyje.</p>
<p>ES valstybėse-narėse sausio 28 diena kaip Duomenų apsaugos diena minima jau nuo 2005 metų. Visoje Europoje šią dieną yra organizuojami renginiai, skirti ES piliečių suvokimui apie duomenų apsaugą skatinti, privatumo politikai formuoti ir interneto vartotojų teisėms bei įsipareigojimams priminti. 2008 m. balandžio mėnesį paskelbta Eurobarometro apklausa apie duomenų apsaugą atskleidė, kad net 82 proc. ES piliečių jaučiasi nesaugiai internetu pateikdami savo asmeninius duomenis, nors specialias apsaugines priemones – ugniasienes ar slapukų filtrą – naudoja vos kas penktas  interneto vartotojas.</p>
