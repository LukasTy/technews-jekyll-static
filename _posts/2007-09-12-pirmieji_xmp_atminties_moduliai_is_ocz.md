---
layout: post
status: publish
published: true
title: Pirmieji XMP atminties moduliai iš OCZ
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 413
wordpress_url: http://localhost/site/new/pirmieji_xmp_atminties_moduliai_is_ocz/
date: '2007-09-12 16:32:26 +0300'
date_gmt: '2007-09-12 16:32:26 +0300'
categories:
- Naujienos
---
<p>Kompiuterių atminties gamintoja OCZ pirmadienį pirmoji pristatė atminties modulius, palaikančius XMP (Extreme Memory Profile) technologiją, kurie platformose su naujos kartos Intel lustų rinkiniais galės veikti didesne nei oficialiai deklaruojama sparta.<br />
<br><br />
<br>XMP yra į SPD (Serial Presence Detect) lustą, esantį ant atminties modulio, įrašyti nustatymai, kurie aktyvuojami, kai atmintis įdedama į tam pritaikytą pagrindinę plokštę. Dėl XMP atminties moduliai veiks didesniu dažniu bei mažesniais gaišties laikais. XMP palaikys pagrindinės plokštės su Intel x38 lustų rinkiniu, kuris, kompanijos teigimu, bus labai mėgstamas spartintojų ir žaidimų mėgėjų.<br />
<br><br />
<br>Nors atminties spartinimas nėra naujiena jau daugelį metų, tačiau lustų rinkinių gamintojai to neskatindavo, kadangi atminties spartinimas taip pat apkraudavo ir pagrindines plokštes bei atminties valdiklius, dėl ko galėdavo kilti kompiuterio veikimo stabilumo problemų. Tačiau nesiliaujant kovai dėl vietos po saule, kiekvienas lustų rinkinių gamintojas ieško būdų, kaip galėtų padidinti savo gaminio našumą ir pritraukti kompiuterių entuziastų dėmesį.<br />
<br><br />
<br>OCZ technologijų vystymo skyriaus vice prezidentas Dr. Michael'as Schuette teigia, kad palaikymas iš Intel pusės spartinant kompiuterius yra svarbus firmos žingsnis į priekį. Pasak jo, naujoji OCZ DDR3 atmintis, palaikant XMP technologiją, leis vartotojui išnaudoti atminties potencialą, pasirenkant vieną iš XMP profilių ir ilgą laiką nesikrapštant prie daugybės RAM delsimo laikų, dažnių,  įtampos reguliavimo bei testavimo. OCZ atstovo teigimu į XMP profilius taip pat bus įtraukti nustatymai, kurių reguliuoti negali dauguma pagrindinių plokščių BIOS programų.<br />
<br><br />
<br><br><img src="http://www.ocztechnology.com/images/products/memory/b/z3titaniumB.jpg"><br><br />
<br><br />
<br>Pirmieji XMP palaikantys produktai iš OCZ bus Titanium serijos OCZ DDR3 PC3-12800 moduliai, kurie galės veikti 1600MHz dažniu su 8-8-8-27 gaišties laikais, arba 7-6-6 gaišties laikais prie 1.8V įtampos. XMP profiliai nuo standartinio x38 mikroschemų rinkinio palaikomo 1333MHz dažnio atminčiai leis veikti 20% didesniu dažniu su geresniais gaišties laikais.<br />
<br><br />
<br>Naująją OCZ DDR3 PC3-12800 atmintį bus galima įsigyti 1GB arba 2x1GB atminties moduliuose. Kaina kol kas neskelbiama.</p>
