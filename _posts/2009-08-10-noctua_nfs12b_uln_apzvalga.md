---
layout: post
status: publish
published: true
title: Noctua NF-S12B ULN apžvalga
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3876
wordpress_url: http://localhost/site/new/noctua_nfs12b_uln_apzvalga/
date: '2009-08-10 22:57:46 +0300'
date_gmt: '2009-08-10 22:57:46 +0300'
categories:
- Aušinimas
- Apžvalgos
---
<p>
<br />Dar visai neseniai mes apžvelgėme <i>Noctua  NF-S12B FLX </i> <a class="ns" href=" http://technews.lt/naujiena/n/a/noctua_nfs12b_flx_ventiliatoriaus_apzvalga.html">ventiliatorių</a>. Šiandien išbandėme jo mažąjį, tiksliau žemesnėmis apsukomis veikiantį, brolį dvynį – <i>ULN</i>. Šis vardas yra <i>Ultra Low Noise </i>sutrumpinimas, kas, be abejo, reiškia itin mažą sukeliamą triukšmo lygį.</p>
<p><b>Apie <i>Noctua</i></b><br />
<br /><b>Pakuotė ir komplektacija</b><br />
<br /><b>Specifikacijos</b><br />
<br /><b>Ventiliatoriaus konstrukcija</b><br />
<br /> <b>Testai</b><br />
<br /><b>Išvados</b></p>
<p><b>Apie <i>Noctua</i></b></p>
<p><i>Noctua</i> tai graikų deivės Atėnės mažoji pelėda. Atėnų miesto įkūrėja ir karo dievybė simbolizuoja išmintį, mokslą ir strategiją, o kompanija orientuojasi į tas pačias savybes. <i>Rascom </i>ir taivaniečių <i>Kolink </i>yra <i>Noctua</i> įkūrėjai, kartu plėtojantys veiklą ir po <i>Coolink </i>prekiniu vardu. Kompanija specializuojasi oro aušinime ir jo plėtojimui skiria didelę dalį savo investicijų. Taip pat galime tvirtinti, kad <i>Noctua</i> yra viena tų kompanijų, aktyviai ieškančių naujų galimybių pristatyti savo gaminius apžvalgose.</p>
<p><b>Pakuotė ir komplektacija</b></p>
<p><i>NF-S12B ULN</i> pakuotė yra praktiškai identiška <i>NF-P12</i> ir kitiems kompanijos ventiliatoriams. Spalvų gama yra bendra visiems <i>Noctua</i> produktams, todėl jie išsiskiria iš konkurentų pasiūlymų. Priekinėje dalyje yra nemažas permatomo plastiko langelis, pro kurį galima apžiūrėti dalį ventiliatoriaus ir vieną iš guminių montavimo elementų. Šioje pusėje kompanija pateikia keletą ventiliatoriaus savybių bei veikimo spartos rodiklius.</p>
<p><a class="ns" href="http://akuba.technews.lt/ULN/1.jpg">
<div class="imgright"><img src="http://akuba.technews.lt/ULN/mazos/1.jpg"  /></div>
<p></a><a class="ns" href="http://akuba.technews.lt/ULN/2.jpg"><br /><img src="http://akuba.technews.lt/ULN/mazos/2.jpg" /><br /></a></p>
<p>Kitoje pusėje – informacija įvairiomis kalbomis, ventiliatoriaus specifikacijų lentelė, pakuotės viduje esančių komponentų sąrašas bei keturios plačiau aprašytos <i>NF-S12B ULN</i> savybės. Kaip ir <i>NF-P12</i> pakuotėje, šiandien apžvelgiamo ventiliatoriaus įpakavimo galinė dalis taip pat yra atverčiama. Joje rasime platesnį <i>NF-S12B ULN</i> sparnelių savybių aprašymą su paaiškinimais ir grafikais. Kaip jau įprasta – rasime ir blokelį su apdovanojimų logotipais iš įvairių portalų, informaciją apie <i>U.L.N.A </i>adapterius ir ventiliatoriaus montavimą.</p>
<p><a class="ns" href="http://akuba.technews.lt/ULN/3.jpg">
<div class="imgright"><img src="http://akuba.technews.lt/ULN/mazos/3.jpg"  /></div>
<p></a><a class="ns" href="http://akuba.technews.lt/ULN/4.jpg"><br /><img src="http://akuba.technews.lt/ULN/mazos/4.jpg" /><br /></a></p>
<p>Šonuose pateikiama informacija apie kitus dabar <i>Noctua</i> parduodamus ventiliatorius. Atidarę dėžutę randame <i>NF-S12B ULN</i> ventiliatorių, keturis silikoninius montavimo elementus, keturis varžtus, <i>U.L.N.A </i>adapterį bei trijų kontaktų ventiliatoriaus maitinimo adapterį į <i>Molex </i>tipo jungtį. Komplekte yra viskas ko reikia ir daugiau – tai, kas galbūt būtų patogiau vartotojui.</p>
<p><b>Specifikacijos</b></p>
<p><img src="http://akuba.technews.lt/ULN/specifikacijos.PNG" /></p>
<p><b>Ventiliatoriaus konstrukcija</b></p>
<p>12 cm dydžio <i>NF-S12B ULN</i> turi septynias menteles skirtas sukurti oro srautui. Spalvų gama yra įprasta – ventiliatoriaus tvirtinimo dalis yra pagaminta iš švelnios persikinės spalvos plastiko, o mentelės ir guolį gaubianti dalis – iš rudos, kiek tamsesnės nei matėme <i>NF-P12</i>, plastmasės. Mentelės yra šiek tiek palenktos ir pakreiptos maždaug 45 laipsnių kampu. Jų galuose matome išpjovimus, kurie, pasak <i>Noctua</i>, turėtų gerinti ventiliatoriaus savybes. Visa kita yra identiška standartiniams 12 cm aušintuvams, todėl <i>NF-S12B ULN </i>yra suderinamas tiek su dauguma procesorių aušintuvų ir visai korpusai, kuriuose įrengta vieta šio tipo ventiliatoriams.</p>
<p><a class="ns" href="http://akuba.technews.lt/ULN/5.jpg">
<div class="imgright"><img src="http://akuba.technews.lt/ULN/mazos/5.jpg"  /></div>
<p></a><a class="ns" href="http://akuba.technews.lt/ULN/6.jpg"><br /><img src="http://akuba.technews.lt/ULN/mazos/6.jpg" /><br /></a></p>
<p><a class="ns" href="http://akuba.technews.lt/ULN/7.jpg">
<div class="imgright"><img src="http://akuba.technews.lt/ULN/mazos/7.jpg"  /></div>
<p></a><a class="ns" href="http://akuba.technews.lt/ULN/8.jpg"><br /><img src="http://akuba.technews.lt/ULN/mazos/8.jpg" /><br /></a></p>
<p><i>Noctua</i> labai daug dėmesio skiria savo ventiliatorių dizainui, stengdamiesi jį optimizuoti kuo aukštesniam oro srautui ir mažesniam triukšmo lygiui. <i>NF-S12B </i>turi naujas meteles, kurios skiriasi nuo senojo <i>NF-S12</i>. <i>NF-S12B </i>ventiliatoriaus menčių galai tapo ilgesni, jų kraštai - nuožulnūs bei "laiptuoti", o atstumas iki rėmo - mažesnis. Tokias meteles jau matėme <i>NF-B9</i> 92 mm ventiliatoriuje. Dėl didesnio mentelių ploto ventiliatorius sukuria didesnį oro srautą ir statinį slėgį. Deja, tai taip pat padidina ir sukeliamo triukšmo lygį. Būtent kampuoti nuožulnūs metelių kraštai ir padeda išspręsti šią problemą. Padidėjus atstumui tarp ventiliatoriaus korpuso ir labiausiai nuo jo nutolusios mentelės dalies, sumažėja rotoriaus ir statoriaus sąveika. Taigi <i>NF-S12B </i>pasiekia iki 10 procentų geresnius oro srauto/triukšmo lygio bei statinio slėgio/triukšmo lygio santykius, lyginant su <i>NF-S12</i>.</p>
<p><img src="http://www.noctua.at/images/feature_graphs/nf_s12b_blade_geometry.jpg" /></p>
<p> <b>Testai</b></p>
<p>Testams buvo naudojama ta pati sistema, kaip įprasta, sistemą matote apačioje. Kaip visada rezultatams jokios įtakos neturėjo jokie pašaliniai veiksniai. Korpusas viso testavimo metu buvo uždarytas. Triukšmo lygis yra nustatomas 0,5 m atstumu nuo korpuso laikant matuoklį kurį laiką, kol rodiklis nusistovi. Testuojant, procesorius apkrautas maksimaliai, ventiliatoriai veikia didžiausiomis apsukomis.</p>
<p>CPU: <i> Core 2 Duo E6550</i> 1,5 V 3150 MHz (450 MHz x7)<br />
<br />MB: <i>AsRock 4Core1600Twins-P35</i><br />
<br />VGA: <i>XFX HD4850 XXX</i> 512 MB<br />
<br />RAM: <i>Corsair TWIN2X2048-6400C4</i> 2 GB<br />
<br />Case: <i>Chieftec CH-07B-B</i><br />
<br />HDD: <i>Samsung HD403LJ; WD SE16</i><br />
<br />PSU: <i>Chieftec</i> 350 W<br />
<br />ODD: <i>Samsung DVD±R/RW Writemaster SH-S162A</i></p>
<p>Procesoriaus apkrovimui naudota <i>Prime 95v 25.3</i>, o temperatūrų nustatymui <i>RealTemp 3.00</i> bei <i>RivaTuner v2.24 </i>programos. Apkrovos metu procesorius buvo pilnai apkrautas 15 min. Į korpusą buvo sumontuoti trys NF-S12B ULN ventiliatoriai – vienas priekyje traukiantys orą į vidų ir du išpučiantys viršuje. Tai identiška standartiniams korpuso ventiliatoriams, kurie veikia maždaug 1400 RPM sparta. Šoninis 22 cm ventiliatorius buvo išjungtas.</p>
<p><img src="http://akuba.technews.lt/ULN/rezultatai.PNG" /></p>
<p>Įdomu tai, kad dvigubai mažesnėmis apsukomis veikiantys ULN ventiliatoriai geba rodyti praktiškai identišką aušinimo efektyvumą standartiniams Chieftec aušintuvams parduodamiems kartu su korpuso. Naudojant U.L.N.A adapterius situacija kiek prastesnė, nes rezultatas jau maždaug trimis laipsniais blogesnis. Kalbant apie keliamą triukšmą, turiu pasakyti, kad ULN ventiliatoriai net ir be adapterių yra tokie tylūs, kad jų sukeliamo garso už 0,5 m visiškai nesigirdėjo, todėl neturime ir duomenų. </p>
<p><b>Išvados</b></p>
<p>Atvirai pasakius, nesitikėjau tokių rezultatų iš 700 aps./min sparta veikiančio ventiliatoriaus. Efektyvumu trys <i>NF-S12B ULN </i>prilygo dvigubai spartesniems standartiniams Chieftec aušintuvams ir buvo tokie neįtikėtinai tylūs, kad kelis kartus mane užklupo mintis, kad sistema apskritai nustojo veikusi. <i>U.L.N.A </i>adapteris nėra naudingas, nes ventiliatoriai neskleidžia praktiškai jokio triukšmo veikdami standartiniu 700 aps./min greičiu, o efektyvumą sumažina gana apčiuopiamai. Visgi aš pasilieku prie nuomonės, kad <i>FLX </i>modelis įprastam entuziastui yra geresnis pasirinkimas, nes suteikia didesnę laisvę. <i>ULN </i>modelį turėtų rinktis nepakenčiantys jokio papildomo triukšmo žmonės, kuriems šis aspektas yra svarbesnis už aušinimo efektyvumą. <i>NF-S12B ULN </i>kaina yra identiška FLX ir siekia apie 20 eurų.<br /></p>
