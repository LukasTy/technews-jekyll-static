---
layout: post
status: publish
published: true
title: RIM akcijų vertė krito net 19 procentų
author:
  display_name: LaurynasCe
  login: LaurynasCe
  email: LaurynasCe@gmail.com
  url: ''
author_login: LaurynasCe
author_email: LaurynasCe@gmail.com
wordpress_id: 5945
wordpress_url: http://localhost/site/new/rim_akciju_verte_krito_net_19_procentu/
date: '2011-09-17 16:22:19 +0300'
date_gmt: '2011-09-17 16:22:19 +0300'
categories:
- Naujienos
---
<p>Akcijų rinkai ši savaitė buvo pelninga visas penkias dienas, tačiau Research in Motion ji nebuvo tokia sėkminga. Bloomberg praneša, jog penktadienį kompanijos akcijų kaina krito net 19 proc., po to kai RIM pranešė apie drastišką savo pelno sumažėjimą ir vos 200 000 Playbook planšečių pardavimą per praėjusį ketvirtį. </p>
<p>Tiesą sakant, RIM vadovai Jim Balsillie ir Mike Lazaridis nebėra milijardieriai. Jų valdomų RIM akcijų kaina per šiuos metus krito 50 procentų. Analitikai yra sunerimę dėl prastų finansinių bendrovės rezultatų. Matthew Thornton, Avian Securities LLC analitikas Bostone, sakė, kad "Kompanija labai pavėlavo su naujausiais savo produktais. Ji apsiriko su savo prognozėmis ir nepadarė nieko, kad nuramintų žiniasklaidą tuo, kad ketina sudaryti kur kas rimtesnę konkurenciją Apple firmos bei Android naudojantiems produktams."</p>
<p>Kompanijai dar galintis padėti variantas, tai pagerėsiantys Playbook pardavimai. Jim Balsillie teigė, jog RIM greitai nuolaidų būdu sumažins planšetės kainą. Jis neužsiminė, nei kada tai žadama padaryti, nei kiek realios naudos planuojama gauti. Galbūt RIM padėtų tiesiog eilinis kainos sumažinimas, kaip kad pasielgė HP išparduodama jau nebegaminamas TouchPad planšetes.</p>
