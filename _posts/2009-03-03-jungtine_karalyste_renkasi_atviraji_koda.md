---
layout: post
status: publish
published: true
title: Jungtinė Karalystė renkasi atvirąjį kodą
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3173
wordpress_url: http://localhost/site/new/jungtine_karalyste_renkasi_atviraji_koda/
date: '2009-03-03 04:13:21 +0200'
date_gmt: '2009-03-03 04:13:21 +0200'
categories:
- Naujienos
---
<div class="imgright"><img src="http://ezx.technews.lt/images/Illustrations/linux_bird_small.jpg" border="1" /></div>
<p>Jungtinės Karalystės Vyriausybė prieš kelias dienas oficialiai pranešė artimiausiu metu ketinanti valstybinėse įstaigose bei institucijose pradėti diegti vis daugiau atvirojo kodo programinės įrangos. Šios reformos vyriausybė ėmėsi siekiant sumažinti valstybinių įstaigų išlaidas firminės programinės įrangos licencijoms pirkti. Kitaip tariant JK ėmė vykdyti naudojamų informacinių technologijų optimizavimo darbus, kuriuos tikriausiai paskatino ekonominis sunkmetis.</p>
<p>Ketinimas atsisveikinti su <i>Microsoft</i> bei kitų stambių programinės įrangos gamintojų brangiai licencijuojama produkcija, šalies valdžiai per metus leistų sutaupyti apie 600 milijonų svarų sterlingų, tikino atvirojo kodo šalininkai.</p>
<p>„Atvirojo kodo projektai – tai vienas iš ne daugelio įdomiausių kultūrinių kūrybinių procesų susiformavusių per pastaruosius du dešimtmečius tiek informacinių technologijų sferoje, tiek už jos ribų. Šie projektai parodė, kad asmenys dirbdami drauge per internetą sukuria produktus, kurie prilygsta, o kartais net aplenkia stambių korporacijų gaminius“ – su žiniasklaida mintimis dalinosi Tomas Vatsonas (Tom Watson), JK technologijų plėtros ministras.</p>
<p>Galimas daiktas, kad kai kurie Jungtinės Karalystės biurai perėjimą prie naujo tipo programinės įrangos pradės lėtu tempu. Pavyzdžiui neplanuojama per vieną dieną <i>Windows</i> operacinę sistemą pakeisti <i>Linux</i> alternatyva, tačiau <i>Microsoft Office</i> raštvedybos programų paketą pakeisti nemokamu <i>OpenOffice</i> yra planuojama jau artimiausiu metu. Maža to, vyriausybė mini galimybę diegiant atvirojo kodo programas, atnaujinti net dokumentų vadybos bei duomenų bazių infrastruktūrą. Žinoma ketinamos naudoti programinės įrangos pavadinimo paminėta nebuvo.</p>
<p>Atrodo pasaulinė ekonominė krizė turėtų tapti atvirojo kodo programų „aukso amžiumi“, kadangi panašius projektus ketina įgyvendinti ir daugelis kitų Europos bei trečiojo pasaulio šalių.</p>
