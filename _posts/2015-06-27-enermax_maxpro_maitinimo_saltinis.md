---
layout: post
status: publish
published: true
title: '500 W „biudžetukas“ kiekvienam: „Enermax MaxPro“ maitinimo šaltinis'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8736
wordpress_url: http://localhost/site/new/enermax_maxpro_maitinimo_saltinis/
date: '2015-06-27 21:04:20 +0300'
date_gmt: '2015-06-27 18:04:20 +0300'
categories:
- Maitinimo šaltiniai
- Apžvalgos
---
<p style="text-align: justify;">Nėra ko slėpti – maitinimo šaltinių gamintojai vengia testams duoti biudžetinės klasės produkciją tam, kad jis nesugadintų aukštesniuose sektoriuose ilgai kurto kompanijos vardo. Atviraujame toliau. Gerbiamas „Enermax“ atstovas sakė, kad mes pernelyg profesionalūs ir jau norėjo atiduoti testavimo pavyzdį kitam lietuviškam portalui. Teko įtikinėti, kad mūsų lankytojai yra ištroškę būtent panašaus kalibro produkto apžvalgų (atleiskite, tokius, kaip matote, gauti nėra lengva), taip pat teko pažadėti, kad maitinimo šaltiniui neteks susidurti su kryžmine apkrova (angl. cross-load), ko mes, tiesą pasakius, niekada į testavimą ir neįtraukdavome. Galiausiai buvo sutarta dėl 500 W galios naujai iškepto „biudžetuko“ MaxPro.</p>
<p style="text-align: justify;"><img class="aligncenter" style="width: 520px; height: 390px;" src="http://technews.lt/userfiles/maxprologo.png" alt="" /></p>
<p style="text-align: justify;"><strong>Pakuotė ir komplektacija </strong></p>
<p style="text-align: justify;">Išorėje – jokių blizgučių. Nebent savotišku blizgučiu galima būtų pavadinti 80 Plus įspaudą. Deja, kalbant apie 230V tinklą 80 Plus tiek ir tereiškia, kad mes galime tikėtis didesnio nei 80 % efektyvumo. Iš ant dėžės šono atspausdintos lentelės sužinome, kad mūsų 500 W agregatas +12 V linijoje yra sukaupęs 91,2 % visos savo galios, kas atitinka 456 W. Be šios lentelės kartoninė dėžė daugiau jokios naudingos informacijos kaip ir nesuteikia.</p>
<p style="text-align: center;"><a href="http://technews.lt/userfiles/SAM_3936.jpg"><img style="width: 232px; height: 155px;" src="http://technews.lt/userfiles/SAM_3936.jpg" alt="" /></a><a href="http://technews.lt/userfiles/SAM_3937.jpg"><img style="width: 232px; height: 155px;" src="http://technews.lt/userfiles/SAM_3937.jpg" alt="" /></a></p>
<p style="text-align: justify;">Komplektacija – aukštesnio lygio. Negauname laidų surišėjų, tačiau pridedamas ne tik vartotojo gidas su tvirtinimo varžteliais, bet ir AC laidas. Apsauga nuo pažeidimų grąžina maitinimo šaltinį į biudžetinį lygį. Kitą vertus, tokį patį maišelį savo „Straight Power“ serijai, kuri kyla aukščiau vidutinės klasės, naudoja „Listan“ (Be Quiet!).</p>
<p style="text-align: center;"><a href="http://technews.lt/userfiles/SAM_3938.jpg"><img style="width: 232px; height: 155px;" src="http://technews.lt/userfiles/SAM_3938.jpg" alt="" /></a><a href="http://technews.lt/userfiles/SAM_3940.jpg"><img style="width: 232px; height: 155px;" src="http://technews.lt/userfiles/SAM_3940.jpg" alt="" /></a></p>
<p>&nbsp;</p>
<p><strong>Specifikacijos</strong></p>
<p style="text-align: justify;">„Enermax“ teigia, kad vos 80+ sertifikatą turintis MaxPro 230V tinkle gali pasiekti 87 % efektyvumą. Vertinant 50 % apkrovą tai yra pusiaukelė tarp 80+ Bronze ir 80+ Silver. Su „Intel Haswell“ procesoriais pilnai suderinamas 500 W MaxPro visa savo galią geba atiduoti aplinkos temperatūrai esant 40 °C, tačiau esant palankioms sąlygoms momentinė galia šešiasdešimčiai sekundžių gali pasiekti ir 550 W.</p>
<p style="text-align: justify;">Kaip jau spėjome paminėti, mūsų agregatas +12 V linijoje nešasi 38 A arba 456 vatus. Mažųjų linijų (+5 V – 18 A / +3.3 V – 18 A) kombinuota galia siekia 110 W. Pasak „Enermax“, apsaugų paketą sudaro SCP, OVP, OCP, OPP ir SIP. Trūksta UVP bei OTP. Nežinome kodėl „Enermax“ neprirašė UVP, nors į maitblokį už apsaugas integruotos IC gamintojas nurodo, kad jų produktas UVP palaiko įgimtu būdu.</p>
<p style="text-align: center;"><img style="width: 511px; height: 171px;" src="http://technews.lt/userfiles/MaxPro500specs.png" alt="" /></p>
<p style="text-align: justify;">Visi MaxPro kabeliai įvilkti į medžiagines rankoves, bet, kaip ir buvo galima tikėtis, jie jose plaukioja. Savo reikmėms turime penkias SATA jungtis, kurios paskirstytos ant dviejų skirtingo ilgio kabelių, keturias molex ir vieną kabelį su dviem PCI-E 6+2-pin jungtimis. Pagrindinių kabelių ilgį, geriausiu atveju, galima laikyti vidutiniu. „Enermax“ periferijai skirtų kabelių ilgių nenurodo, bet iš pažiūros abejojame, ar jie galėtų būti per trumpi.</p>
<p style="text-align: center;"><a href="http://technews.lt/userfiles/SAM_3941.jpg"><img style="width: 232px; height: 155px;" src="http://technews.lt/userfiles/SAM_3941.jpg" alt="" /></a><a href="http://technews.lt/userfiles/SAM_3942.jpg"><img style="width: 232px; height: 155px;" src="http://technews.lt/userfiles/SAM_3942.jpg" alt="" /></a></p>
<p style="text-align: center;"><img style="width: 509px; height: 127px;" src="http://technews.lt/userfiles/MaxPro500cables.png" alt="" /></p>
<p>&nbsp;</p>
<p><strong>Išorinis dizainas </strong></p>
<p style="text-align: justify;">500 W galios MaxPro korpuso bazės ilgis vos 140 mm. Ant šiek tiek pašiaušto paviršiaus iš vienos pusės turime ne tik baltą serijos pavadinimą, bet ir „Enermax“ vardą.</p>
<p style="text-align: center;"><a href="http://technews.lt/userfiles/SAM_3946.jpg"><img style="width: 232px; height: 155px;" src="http://technews.lt/userfiles/SAM_3946.jpg" alt="" /></a><a href="http://technews.lt/userfiles/SAM_3947.jpg"><img style="width: 232px; height: 155px;" src="http://technews.lt/userfiles/SAM_3947.jpg" alt="" /></a></p>
<p style="text-align: justify;">Pro įprastos formos groteles lengva išsiaiškinti, kad šis maitinimo šaltinis aušinamas 120 mm skersmens ventiliatoriumi. Ant priešingos pusės matome elektrinių specifikacijų lipduką.</p>
<p style="text-align: center;"><a href="http://technews.lt/userfiles/SAM_3944.jpg"><img style="width: 232px; height: 155px;" src="http://technews.lt/userfiles/SAM_3944.jpg" alt="" /></a><a href="http://technews.lt/userfiles/SAM_3945.jpg"><img style="width: 232px; height: 155px;" src="http://technews.lt/userfiles/SAM_3945.jpg" alt="" /></a></p>
<p style="text-align: justify;">Viskas paprasta iš kitose dvejose korpuso dalyse: AC lizdas, srovės įjungimo/išjungimo mygtukas ir plastmasine įvore pridengta vieta, iš kurios išeina neatjungiami kabeliai.</p>
<p style="text-align: center;"><a href="http://technews.lt/userfiles/SAM_3949.jpg"><img style="width: 232px; height: 155px;" src="http://technews.lt/userfiles/SAM_3949.jpg" alt="" /></a><a href="http://technews.lt/userfiles/SAM_3948.jpg"><img style="width: 232px; height: 155px;" src="http://technews.lt/userfiles/SAM_3948.jpg" alt="" /></a></p>
<p>&nbsp;</p>
<p><strong>Po gaubtu</strong></p>
<p style="text-align: justify;">Tiesiog negalėjome susilaikyti nepažiūrėję į MaxPro vidų. Čia neaptikome išskirtinių OEM gamintojo CWT (Chanell Well Technology) bruožų, tačiau turime patvirtinimą, kad tai būtent CWT viduriai.</p>
<p style="text-align: center;"><a href="http://technews.lt/userfiles/SAM_3953.jpg"><img style="width: 468px; height: 312px;" src="http://technews.lt/userfiles/SAM_3953.jpg" alt="" /></a></p>
<p style="text-align: justify;">Už AC lizdo turime du Y ir vieną X kondensatorių. Ant pagrindinės montažinės plokštės randame dar tokią pačią šių kondensatorių kombinaciją, dvi CM rites ir metalo oksido varistorių. Tai atitinka minimalius pirminio filtarvimo zonai keliamus tarptautinius reikalavimus.</p>
<p style="text-align: center;"><a href="http://technews.lt/userfiles/SAM_3954.jpg"><img style="width: 232px; height: 155px;" src="http://technews.lt/userfiles/SAM_3954.jpg" alt="" /></a><a href="http://technews.lt/userfiles/SAM_3955.jpg"><img style="width: 232px; height: 155px;" src="http://technews.lt/userfiles/SAM_3955.jpg" alt="" /></a></p>
<p style="text-align: justify;">KMR serijos „Nippon Chemi-Con“ (330 uF, 400 V, 105 °C). kondensatorius? Ką jis veikia šiame biudžetinės klasės maitinimo šaltinyje? Pasirodo, „Enermax“ oficialioje svetainėje skambiai pažymi, kad pirminis kondensatorius yra japoniškos kilmės. Na, ką gi, „Enermax“ tikrai nemeluoja. Viengubas diodų tiltelis aušinamas vien ventiliatoriaus sukuriamu oro srautu.</p>
<p style="text-align: center;"><a href="http://technews.lt/userfiles/SAM_3957.jpg"><img style="width: 232px; height: 155px;" src="http://technews.lt/userfiles/SAM_3957.jpg" alt="" /></a><a href="http://technews.lt/userfiles/SAM_3956.jpg"><img style="width: 232px; height: 155px;" src="http://technews.lt/userfiles/SAM_3956.jpg" alt="" /></a></p>
<p style="text-align: justify;">Antrinėje zonoje rastos dvi ritės labai aiškiai pasako, kad šiame maitinimo šaltinyje panaudotas grupinio reguliavimo metodas, kuris nemėgsta kryžminės apkrovos. Štai kodėl iš anksto su „Enermax“ buvo aptarta, kad netikėtai nebūtų atliktas testavimas, pasitelkiant kryžminę apkrovą. Kaip visuomet didesnių gabaritų ritė skirta 12 V/5 V reguliacijai, o mažesnioji - +3 V. Kondensatorių pasirinkimas antrinėje zonoje nebėra toks džiuginantis, tačiau čia visiškai normalu sutikti 105 °C sertifikuotą „CapXon“ ir „Su‘scon“ mišinį. Už apsaugas atsakinga „Sytronix ST9S429-PQ14“ mikroschema, kuri nepalaiko OTP apsaugos. Kitokiu būdu OTP įdiegta nebuvo, nes ant radiatorių neradome jokių termistorių.</p>
<p style="text-align: center;"><a href="http://technews.lt/userfiles/SAM_3960.jpg"><img style="width: 232px; height: 155px;" src="http://technews.lt/userfiles/SAM_3960.jpg" alt="" /></a><a href="http://technews.lt/userfiles/SAM_3963.jpg"><img style="width: 232px; height: 155px;" src="http://technews.lt/userfiles/SAM_3963.jpg" alt="" /></a></p>
<p style="text-align: justify;">Aušinimui panaudotas pačios „Enermax“ sukurtas 12 cm skersmens ventiliatorius (12 V, 0.30 A). Jam būdingos modifikuotos formos mentelės ir „Twister“ guoliai, kuriais bandoma apjungti rutulinių guolių ilgaamžiškumą ir slydimo guoliams būdingą tylą. „Enermax“ taip pat pasirūpino, kad išjungus sistemą PSU komponentai būtų papildomai aušinami dar 30 - 60 sekundžių.</p>
<p style="text-align: center;"><a href="http://technews.lt/userfiles/SAM_3951.jpg"><img style="width: 468px; height: 312px;" src="http://technews.lt/userfiles/SAM_3951.jpg" alt="" /></a></p>
<p>&nbsp;</p>
<p><strong>Testavimas </strong></p>
<p style="text-align: justify;">Maitinimo šaltinis testuotas įprastomis sąlygomis, ~40 laipsnių aplinkos temperatūroje, apkraunant jį 10, 20, 50, 75 ir 100 % numatytos jo galios. Testuojant matuotos linijų įtampos, triukšmo lygis (5 cm. atstumu nuo šaltinio), maitinimo šaltinio temperatūra, apskaičiuotas naudingumo koeficientas. Papildomai matuotos pulsacijos maitinimo šaltinio linijose.</p>
<p><strong>Rezultatai</strong></p>
<p style="text-align: justify;">Maksimalų efektyvumą MaxPro rodo kuomet pasiekiama 75 % apkrova (85,5 %). Apkrovai siekiant 20 ir 100 % MaxPro pasiektas efektyvumas viršyja 80+ Bronze reikalavimus (230 V tinkle), tačiau atiduodant pusę galios pritrūksta 1 %. MaxPro negali pasigirti džiuginančiu efektyvumu kai apkrova labai nedidelė (vos 77,7 %), tačiau tai mūsų nestebina.</p>
<p style="text-align: justify;">+12 V reguliacija iškrenta iš 2 % ribų tik maitinimo šaltiniui pradėjus dirbti „dugnais“. Vis dėlto vidutinė reguliacija yra pagirtina ir nežymiai viršyja 1 % (1,17 %). Nors ir netaikome kryžminės apkrovos, kaip ir buvo galima tikėtis, mažųjų linijų reguliacija mažiau solidi. Maksimalus nuokrypis siekė 3 % arba šiek tiek daugiau, tačiau išvedus vidurkį tiek +5 V, tiek +3.3 V palindo po 2 % žyma, attinkamai 1,6 % ir 1,88 %.</p>
<p style="text-align: justify;">Ventiliatorius pradėjo intensyviau suktis tik kuomet buvo sugeneruota 75 % apkrova. Toliau didinant apkrovą 120 mm skersmens aušinimo įrenginys ėmė suktis dar intensyviau, tačiau tikrai nepretendavo į triukšmingiausio mūsų sutikto ventiliatoriaus titulą.</p>
<p><strong><img class="aligncenter" style="width: 520px; height: 336px;" src="http://technews.lt/userfiles/MaxPro500results.png" alt="" /></strong></p>
<p style="text-align: justify;">Bangavimų slopinimas visose trijose linijose pranoksta mūsų lūkesčius. Pabandžius išpešti iš MaxPro daugiau +12 V bangavimas išaugo iki 37,5 mV, o įtampa nukrito iki 11,67 A, tačiau tai nestrugdė maitinimo šaltiniui sėkmingai ilgesnį laiką atiduoti beveik 550 W.</p>
<p><img class="aligncenter" style="width: 520px; height: 72px;" src="http://technews.lt/userfiles/MaxPro500ripple+3_3.png" alt="" /></p>
<p style="text-align: center;"><em>+3.3 V </em></p>
<p><img class="aligncenter" style="width: 520px; height: 72px;" src="http://technews.lt/userfiles/MaxPro500ripple+5.png" alt="" /></p>
<p style="text-align: center;"><em><em><em>+5 V</em></em></em></p>
<p><em><em><em><img class="aligncenter" style="width: 520px; height: 75px;" src="http://technews.lt/userfiles/MaxPro500ripple+12.png" alt="" /></em></em></em></p>
<p style="text-align: center;"><em><em><em><em><em><em><em><em><em><em>+12 V </em></em></em></em></em></em></em></em></em></em></p>
<p><strong>Išvados</strong></p>
<p style="text-align: justify;">Greitai peržvelgęs Suvirintojo atsiųstus testavimo rezultatus parašiau „visai neprastai kaip biudžetiniui“. „Jo. Mane irgi maloniai nustebino“, - pritarė kolega. Labiau panagrinėjęs testų lentelę ir MaxPro padėtį mūsų rinkoje galiu drąsiai savo žodžius pakeisti į visai gerai kaip biudžetiniui. Galima būti nepatenkintu, kad +3.3 V linijos reguliacija buvo nukritusi šiek tiek virš 3 proc. žymos, maitinimo šaltinis neturi apsaugos nuo perkaitimo, arba kad maksimalus efektyvumas nepasiekė 87 %, apie kuriuos „Enermax“ gana drąsiai kalba, nors MaxPro serija viso labo teturi 80 Plus sertifikatą.</p>
<p style="text-align: justify;">Nepaisant to, mes šiuo produktu galime tik džiaugtis. Vidutinis +12 V linijos reguliacijos nuokrypis siekia tik 1,17 %, o bangavimas 25 mV. Pastarasis rezultatas daugiau nei dvigubai geresnis už paskutiniu metu testuotą Revolution X‘t, kuris yra kur kas brangesnis ir užima aukštesnę poziciją rinkoje. MaxPro sėkmingai viršyjo 80+ Bronze reikalavimus, kai apkrova siekė 20 ir 100 % bei nebuvo jau taip ir toli iki reikalingų 85 %, kai apkrova lygi pusei maitinimo šaltinio galios.</p>
<p style="text-align: justify;">Prisipažinsiu, likau maloniai šokiruotas, išvydęs pagrindinį kondensatorių, pagamintą japonų kompanijos „Nippon Chemi-Con“. Tai tikrai nėra įprastas reiškinys biudžetinės klasės maitinimo šaltiniams. „Enermax“ taip pat atsisakė minties apie trečios šalies ventiliatorių su slydimo tipo guoliais ir sugebėjo pridėti 100 000 valandų gyvenimo trukmę turintį savo nuosavą ventiliatorių, kuris pasiekus 50  % apkrovą vis dar garantavo virtualią tylą, o blogiausiu scenarijumi nepriminė reaktyvinio lėktuvo garso.</p>
<p style="text-align: justify;">500 W galios MaxPro kainuoja <a href="http://www.skytech.lt/search.php?keywords=maxpro&amp;x=0&amp;y=0&amp;search_in_description=0"><em>55 eurus</em></a>. Tai yra labai konkurencinga kaina, kuri leidžia varžytis su tokiais produktais, kaip „Corsair VS“ serija ar FSP Hexa+. Nežinome, kaip penkiais eurais pigesnis 500 W galios Hexa+ elgtųsi prikabintas prie Anatolijaus, tačiau tikrai žinome, kad jo pagrindinis kondensatorius ne japoniškas, ventiliatorius su slydimo guoliais, apsaugų skaičius siekia vos tris (neturi nei OTP, nei OPP), o +12 V linijos galia siekia tik 432 W. Aprobuojame, kad 500 W MaxPro turi visus atvirus kelius į taupias (kalbame apie maitblokiui neskiriančius didelių sumų) komplektacijas su GTX 970/980. Mūsų nuomone, tai pirmoji situacija, kada galime produktui priskirti naują advonojimą „aprobuotas“ (angl. approved).</p>
<p style="text-align: justify;"><em>Privalumai: </em></p>
<ol>
<li>Konkurencinga kaina;</li>
<li>Solidi +12 V reguliacija;</li>
<li>Vidutinė mažųjų linijų reguliacijos nuokrypio vertė pakankamai maža (kaip grupinio reguliavimo maitblokiui);</li>
<li>Gerai slopinami bangavimai visose trijose linijose;</li>
<li>Labai tylus iki pat 75 % apkrovos;</li>
<li>Beveik attinka 80+ Bronze reikalavimus;</li>
<li>Pagrindinis kondensatorius - japoniškas;</li>
<li>Panaudotas patikimas ventiliatorius;</li>
<li>Solidus jungčių pasirinkimas;</li>
<li>Gali atiduoti daugiau nei 500 W;</li>
<li>Į medžiagines rankoves įvilkti kabeliai;</li>
<li>Pilnas suderinamumas su „Haswell“ procesoriais (pasak gamintojo);</li>
<li>Gerai išpildyta komplektacija</li>
</ol>
<p><em>Vidutiniška:</em></p>
<ol>
<li>Maksimalus mažųjų linijų reguliacijos nuokrypis siekė/viršyjo 3 %;</li>
<li>Mažas efektyvumas prie silpnų apkrovų;</li>
<li>Kinietiški kondensatoriai antrinėje zonoje, bet ko daugiau tikėtis?;</li>
<li>+12 V linijoje ne visi 500 W</li>
</ol>
<p><em>Trūkumai: </em></p>
<ol>
<li>Neturi OTP apsaugos</li>
</ol>
<p style="text-align: center;"><img style="width: 200px; height: 200px;" src="http://technews.lt/userfiles/maxproaward_vectorized.png" alt="" /><img style="width: 200px; height: 200px;" src="http://technews.lt/userfiles/maxproaward2_vectorized.png" alt="" /></p>
