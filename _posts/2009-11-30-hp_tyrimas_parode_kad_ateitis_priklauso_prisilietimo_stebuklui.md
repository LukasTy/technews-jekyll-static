---
layout: post
status: publish
published: true
title: HP tyrimas parodė, kad ateitis priklauso prisilietimo stebuklui
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4320
wordpress_url: http://localhost/site/new/hp_tyrimas_parode_kad_ateitis_priklauso_prisilietimo_stebuklui/
date: '2009-11-30 14:43:46 +0200'
date_gmt: '2009-11-30 14:43:46 +0200'
categories:
- Naujienos
---
<p>Olandijoje HP atlikta apklausa parodė, kad liečiamų ekranų technologija ateityje populiarės. 64 proc. apklausoje dalyvavusių olandų jau naudoja įrenginius su liečiamais ekranais, dažniausiai mobiliuosius telefonus arba navigacinius įrenginius. Itin pozityviai šiuo klausimu nusiteikęs jaunimas, teigiantis, kad šia technologija ateityje naudosis dar dažniau: 59 proc. jaunesnių nei 30 metų žmonių mano, kad ji labai patogi ir ateityje norėtų lietimo technologija naudotis dažniau. </p>
<p>Olandų futuristas ir naujausių  tendencijų stebėtojas Erwinas Van Lunas sako, kad pamažu technologijos vis labiau prisitaiko prie žmonių, o ne atvirkščiai. „Anksčiau, norėdami priversti kompiuterį vykdyti mūsų komandą, turėdavome į tam tikrą eilutę ekrane įrašyti sudėtingą kodą, - neseną praeitį primena E. Van Lunas. – Vėliau galėjome tai padaryti paspaudę pelės klavišą. Dabar jau diktuojame įrenginiui nurodymus paprasčiausiu piršto bakstelėjimu. Lietimo technologija plinta žaibiškai ir netrukus pakeis nuotolinio valdymo pultelius, kompiuterines peles, o tolimesnėje ateityje – netgi klaviatūras. Ateis laikas, kai nebereikės netgi prisiliesti: ekranas pradės suprasti komandas iš mūsų veido išraiškos.“</p>
<p><img src="http://www.part.lt/img/ce33b5896724d7c887ab7978e5db771c870.jpg" /></p>
<p>50 proc. apklausoje dalyvavusių jaunesnių nei 30 metų žmonių pažymėjo, kad ateityje norėtų įsigyti dar daugiau įrenginių su lietimo technologijomis. Jaunimas pažymi, kad prietaisais, turinčiais liečiamus ekranus, lengviau naudotis.</p>
<p>Apie 40 proc. dalyvavusiųjų  tyrime tvirtina, kad įrenginiai su liečiamais ekranais palengvina jų kasdienį gyvenimą. Jaunimo tarpe teigiančių, kad turint prietaisus su liečiamais ekranais gyventi patogiau, buvo dar daugiau: 64 proc.</p>
<p>Lietimui jautria technologija patogu naudotis įvairaus amžiaus žmonėms: 68 proc. tyrimo dalyvių teigia, kad liečiami ekranai patogūs visiems šeimos nariams.</p>
<p>Pristatydama naują Photosmart  spausdintuvų su liečiamais ekranais seriją HP pateisino vartotojų lūkesčius: 50 proc. tyrimo dalyvių teigė, kad spausdintuvai su liečiamais ekranais yra patogesni nei tokios technologijos neturintys.</p>
<p>Lietimo technologija įdiegta HP spausdintuvuose, skirtuose namų vartotojams: Photosmart C4680,  Photosmart with Wireless, Photosmart Plus, Photosmart Premium bei Photosmart A646 Compact. </p>
<p>Olandijoje HP atliktoje apklausoje dalyvavo penki šimtai 25-60 m. amžiaus žmonių.</p>
