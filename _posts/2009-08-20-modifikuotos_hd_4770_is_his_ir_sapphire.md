---
layout: post
status: publish
published: true
title: Modifikuotos HD 4770 iš HIS ir Sapphire
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 3935
wordpress_url: http://localhost/site/new/modifikuotos_hd_4770_is_his_ir_sapphire/
date: '2009-08-20 16:30:08 +0300'
date_gmt: '2009-08-20 16:30:08 +0300'
categories:
- Naujienos
---
<p>
<br />AMD partneriai HIS bei Sapphire anonsuoja savaip modifikuotus Radeon HD 4770 vaizdo akseleratorius.</p>
<p>HIS variantas naudoja pačio gamintojo modifikuotą mėlyną montažinę plokštę (PCB) bei iCooler III aušintuvą. Aušinimo sistema, susidedanti iš aliumininio radiatoriaus bei nuo jo išsišakojančiomis to pačio metalo plokštelėmis, uždengta juodo plastiko gaubtu, kurio viduryje sumontuotas 92mm ventiliatorius.</p>
<p>Po aušintuvu besislepiantis RV740 branduolys dirba standartiniu 750 MHz taktiniu dažniu. Tokiu pačiu dažniu veikia ir 640 "stream" procesoriai. Plokštėje įdiegta 512 MB GDDR5 tipo atmintinė, kuri veikdama 3200 MHz dažniu sugeba pasiekti 51.2 Gb/s pralaidumą.<br />
<br />Vaizdo plokštėje sumontuotos D-Sub, DVI bei HDMI išvestys bei vienas 6pin maitinimo lizdas.</p>
<p><img src="http://www.part.lt/img/3966ba83052d423d38929837c45dc4f9807.jpg" /></p>
<p>Sapphire, kaip ir HIS naudoja mėlynos spalvos PCB, tačiau sumontuotas Accelero L2 aušintuvas yra gamintas ne pačių Sapphire, o Arctic Cooling. Skirtingai nei HIS, Sapphire inžinieriai sumontavo elektros tiekimo sistemai (VRM) aušinti skirtą radiatorių. Kompanija nesiėmė drastiškų veiksmų, ir nusprendė palikti standartinius dažnius, kurie siekia tuos pačius 750/750/3200 MHz. Branduolys su 512 MB GDDR5 atmintimi jungiamas 128bit magistrale.<br />
<br />Kaip ir HIS HD 4770 iCooler III, Sapphire variantas turi tas pačias išvestis: po vieną D-Sub, DVI bei HDMI.</p>
<p><img src="http://www.part.lt/img/1f92c6e4a58871923984313e7256787b383.jpg" /></p>
<p>Šios abi modifikuotos HD 4770 versijos turėtų kainuot panašiai kaip ir standartiniai HD 4770 modeliai, t.y. ~110$.</p>
