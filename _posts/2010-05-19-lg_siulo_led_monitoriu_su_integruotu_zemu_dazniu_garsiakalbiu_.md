---
layout: post
status: publish
published: true
title: LG siūlo LED monitorių su integruotu žemų dažnių garsiakalbiu
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4814
wordpress_url: http://localhost/site/new/lg_siulo_led_monitoriu_su_integruotu_zemu_dazniu_garsiakalbiu_/
date: '2010-05-19 16:53:10 +0300'
date_gmt: '2010-05-19 16:53:10 +0300'
categories:
- Naujienos
---
<div class="imgright"><img src="http://www.part.lt/img/96cfe63b44a60e471f682303acc94644657.JPG"  /></div>
<p>Viena iš verslo sprendimų lyderių LG Electronics praneša apie LED monitorių serijos M80 prekybos pradžią bei pristato M80DF –  pirmąjį monitorių rinkoje su integruotu žemų dažnių garsiakalbiu. Aukštos kokybės erdvinį garsą suteikiantis M80DF Lietuvoje bus pristatytas birželio mėnesį.  </p>
<p>„Vis daugiau naudotojų nori namuose turėti daugiafunkcinę įrangą, skirtą įvairaus turinio skaitmeninėms pramogoms. M80 serijos monitoriuje integruotas žemų dažnių garsiakalbis, USB jungtis bei žaidimų funkcijos atitiks kiekvieno lūkesčius. Naujasis monitorius suteikia itin aukštą garso ir vaizdo kokybę, praplečia namų pramogų galimybes.“, - sako Brian Kwon, LG Electronics Business Solutions Company viceprezidentas.  </p>
<p>Naujasis monitorius yra pritaikytas tiek televizijos žiūrėjimui, tiek muzikos klausymui ar kitoms pramogoms. M80DF yra pirmasis monitorius su žemų dažnių garsiakalbiu, suteikiančiu dar kokybiškesnį erdvinį garsą nei iki šiol. Monitoriuje integruotas naujojo mobiliosios skaitmeninės televizijos standarto DTV imtuvas suteikia pilną HD vaizdą, didelis kontrasto santykis išlaiko spalvų ryškumą bei aiškesnį vaizdą nepriklausomai nuo patalpos apšvietimo. M80 yra nebloga platforma vaizdo žaidimams ir filmų peržiūrai, monitorius lengvai prijungiamas prie kitų skaitmeninių prietaisų – vaizdo kamerų, skaitmeninių fotoaparatų.  </p>
<p>M80 serija išskiria dizainu – glotnių formų, itin siauro rėmelio, vos 16,5 mm storio korpuso monitorius tiks bet kurioje namų erdvėje. Kuriant M80 seriją nebuvo pamiršta ir ekologija. Naujajame monitoriuje atsisakyta kenksmingų elementų – gyvsidabrio ir halogenų. M80DF yra vienas iš mažiausiai elektros energijos sunaudojančių monitorių rinkoje.</p>
<p>Atsižvelgiant į vis didėjantį skaitmeninės televizijos poreikį, naujasis M80DF su LED technologija puikiai atstoja tiek kompiuterio monitorių, tiek ir televizorių, pasižymi bemaž visomis naudotojų poreikius tenkinančiomis savybėmis.</p>
