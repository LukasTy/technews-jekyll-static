---
layout: post
status: publish
published: true
title: "(SP) Lietuviams telefonas tapo atributu prieš užmiegant"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 1646
wordpress_url: http://localhost/site/new/sp_lietuviams_telefonas_tapo_atributu_pries_uzmiegant/
date: '2008-04-16 15:54:13 +0300'
date_gmt: '2008-04-16 15:54:13 +0300'
categories:
- Naujienos
---
<div class="imgright"><img src="http://img182.imageshack.us/img182/7849/mobilephoneei7.png" border="1"></div>
<p><br>Per dešimtį metų iš įrankio skambinti, mobilusis telefonas, lietuviams tapo vieta saugoti įamžintus jausmus ir malonius prisiminimus bei artimu intymios erdvės atributu, parodė Lietuvos mobiliųjų telekomunikacijų lyderės „Omnitel“ 2008 metų mobilumo tendencijų tyrimas.<br />
<br><br />
<br>„Mobilusis internetas ir telefonas suteikia daugiau įvairių būdų bendrauti bei galimybių dažniau bendrauti su įvairiais žmonėmis, daro mus atviresnius naujai patirčiai. Mobilusis ryšys tapo mūsų visaverčio socialinio gyvenimo būtinybe“, - sakė „Omnitel“ komunikacijos vadovas Darius Maikštėnas.<br />
<br><br />
<br>Beveik trečdaliui tyrimo metu apklaustų lietuvių mobilusis telefonas yra tapęs vieta saugoti jausmus ir malonius prisiminimus – 29 proc. respondentų iš visų telefone saugomų duomenų labiausiai gaila būtų netekti tam tikrų SMS žinučių. Jaunimui (18-22 metų) kai kurios trumposios žinutės itin brangios – jų labiausiai nenorėtų netekti beveik 40 proc. jaunuolių. Didžioji dalis (76 proc.) respondentų telefone labiausiai saugo kontaktus.<br />
<br><br />
<br>Mobilusis telefonas trečdaliui (33 proc.) apklaustųjų tapo daiktu, kurį paskutinį jie paliečia prieš miegą, nes nusistato jame žadintuvą. Šis veiksmas tapo paskutiniu dienos ritualu 47,7 proc. jaunų (iki 22 metų amžiaus) žmonių. Mobilumo tendencijų tyrimas parodė, kad 54 proc. lietuvių į klausimą, be kurio iš išvardytų dalykų jaustųsi nuogi, atsakė - be mobiliojo telefono. Tuo tarpu be apatinių nuogi jaustųsi 27 proc. apklaustųjų, dar mažiau žmonių taip pasigenda laikrodžio, akinių ar piniginės.<br />
<br><br />
<br>Pasak šeimos psichoterapijos specialisto dr. Gedimino Navaičio, mobiliosios technologijos tapo viena iš priemonių, dažniausiai naudojamų santykiams kurti. „Mobiliosios technologijos suteikia galimybę greičiau pažinti kitą žmogų, nuotoliniu būdu pamatyti, kaip jis atrodo, aktyviai bendrauti net nebūnant šalia. Todėl jos ypač svarbios santykių užmezgimo pradžioje“, - kalbėjo dr. G. Navaitis.</p>
