---
layout: post
status: publish
published: true
title: GP104 gali turėti dvi atminties konfigūracijas
author:
  display_name: Mindaugas Klumbis
  login: Katonas
  email: katonasf1@yahoo.com
  url: ''
author_login: Katonas
author_email: katonasf1@yahoo.com
wordpress_id: 19574
wordpress_url: http://www.technews.lt/portal/?p=19574
date: '2016-04-12 09:42:07 +0300'
date_gmt: '2016-04-12 06:42:07 +0300'
categories:
- Naujienos
---
<p>Gandų malūnai sugebėjo pateikti dar vieną gandą, susijusį su „nVidia“ GP104 grafikos procesoriumi. Pasak <a href="http://www.bitsandchips.it/9-hardware/6854-nvidia-gp104-con-due-pcb-reference-base-gddr5-e-premium-gddr5x" target="_blank">„Bitsandchips“</a> tinklapio, GP104 lustas bus siūlomas su dviem atminties standartais, t.y. sulauksime vaizdo plokščių su GDDR5 ir GDDR5X atmintimi.</p>
<p>Manoma, kad „nVidia“ kuria du montažinių plokščių variantus: vienas bus pritaikytas GDDR5 atminčiai, kitas - GDDR5X. To reikia, nes atmintis nors ir yra technologiškai labai panaši, bet kiekvienas standartas turi kitokį kontaktų išdėstymą. Todėl norint panaudoti vieną iš atminties standartų reikia tam pritaikytos montažinės plokštės.</p>
<p>Natūralu, kad su greitesne GDDR5X atmintimi bus poruojamas pilnai įgalintas GP104-400 grafikos procesorius, kol kas šią vaizdo plokštę galime vadinti „GeForce GTX 1080“. Kiek apkarpyta lusto versija, GP104-200, neva gaus mums įprastą GDDR5 atmintį, o tokia vaizdo plokštė galėtų vadintis „GeForce GTX 1070“.</p>
<p>Ši informacija nėra oficiali, tad ją vertinkite kiekvienas asmeniškai.</p>
<p style="text-align: center;"><a href="http://www.technews.lt/portal/wp-content/uploads/2016/04/Pascal1-roudmap.png"><img class="alignnone wp-image-10528 size-full" src="http://www.technews.lt/portal/wp-content/uploads/2016/04/Pascal1-roudmap.png" alt="Pascal1 roudmap" width="1683" height="587" /></a></p>
