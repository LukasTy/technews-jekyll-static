---
layout: post
status: publish
published: true
title: Pasirodė galimos GeForce GTX 680 vaizdo plokštės specifikacijos
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 6350
wordpress_url: http://localhost/site/new/nenustoja_suktis_gandai_apie_geforce_gtx_680/
date: '2012-02-10 18:43:07 +0200'
date_gmt: '2012-02-10 18:43:07 +0200'
categories:
- Naujienos
---
<p>Internetinėje erdvėje vis labiau plinta įvairūs gandai susiję su „GeForce GTX 680“ bei kitomis, „Nvidia Kepler“ architektūra grįstomis vaizdo plokštėmis – labiausiai spekuliuojamas produkto aspektas žinoma yra techninės charakteristikos. Kiek daugiau aiškumo siekia suteikti IT naujienų portalas 3DCenter.org, kuris, remdamasis jau ištrinto tinklaraščio nutekėjusiais duomenimis, paskelbė šūsnį naujų skaičiukų apie būsimus produktus.</p>
<p>Pasak <a class="ns" href="http://www.3dcenter.org/news/die-aktuellen-spezifikationen-zum-gk104-kepler-performance-chip">3DCenter.org</a>, „GeForce GTX 680“ naudos „GK104“ lustą, talpinantį 1536 CUDA branduolius, kurie po 96 vienetus bus suskirstyti į 16 šešėlinių blokų. Vaizdo plokštėje darbuosis 128 tekstūros apdorojimo (angl. TMUs) bei 32 rasterizacijos vienetai (angl. ROPs). 950 MHz dažniu dirbantis lustas užims 340 kvadratinių milimetrų plotą. Vaizdo plokštėje turėtų darbuotis 5000 MHz dažniu veikianti 2 GB GDDR5 operatyvioji atmintis, jungiama su branduoliu per 256 bitų pločio atminties magistralę.</p>
<p>Manoma, kad tokių specifikacijų „GK104“ lustas spartos atžvilgiu turėtų įsiterpti tarp „Radeon HD 7950“ ir „Radeon HD 7970“ modelių, o tiksliau jų demonstruojamos grafikos procesorių spartos. Tikimąsi, jog „GK104“ gali pasirodyti balandžio pradžioje na, o aukščiausios spartos „GK110“ lustas dienos šviesą išvysti turėtų tik rugpjūtį.</p>
<p><img src="http://technews.lt/upload/kepler_01.gif" /></p>
<p><span class="saltinis">Galimos „GTX 680“ techninės charakteristikos. Manoma, jog ši iliustracija yra suklastota.</span></p>
