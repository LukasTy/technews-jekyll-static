---
layout: post
status: publish
published: true
title: Apple taikosi į Microsoft vietą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4837
wordpress_url: http://localhost/site/new/apple_taikosi_i_microsoft_vieta/
date: '2010-05-31 17:05:34 +0300'
date_gmt: '2010-05-31 17:05:34 +0300'
categories:
- Naujienos
---
<div class="imgright"><img src="http://www.part.lt/img/2a7fe87ff937cb8cb29df3dbe410d0a5595.jpg"  /></div>
<p>Apple išreiškė savo ilgalaikius planus – perimti Microsoft pozicijas ir tapti pačia didžiausia pasaulyje technologijų kompanija. Abi kompanijos turi didžiulius išteklius, tad laukia ypač įdomi kova, praneša Reuters ir DailyMail.</p>
<p>Tokios kalbos pasigirdo po to, kai Apple vertė akcijų biržoje pakilo iki 222 milijardų JAV dolerių, o Microsoft smuko iki 219 milijardų JAV dolerių. Apple pakėlė savo vertę po iPad pasirodymo, tuo tarpu giganto Microsoft akcijos vis krito ir krito.</p>
<p>Apple pusėje matomas akivaizdus progresas – kompanijos akcijos šiuo metu kainuoja apie dešimt kartų daugiau, nei prieš dešimtmetį. Viskas pasisuko tinkama kompanijai linkme dėl iPod grotuvų išpopuliarėjimo, ypač gerų MacBook kompiuterių pardavimų bei pasisekusio iPhone telefono. Skaičiai kalba patys už save – Apple vertė buvo didesnė už Microsoft tik prieš dvidešimt metų, kai šios kompanijos tik po truputėlį įsibėgėjo savo kelyje į šlovę.</p>
<p>Apple šiuo metu siekia, kad jos produktai taptų masiškai naudojamais, o nebūtų tik kaip įvaizdžio dalis labiau pasiturintiems vartotojams. Dėl šios priežasties mes galime sulaukti įvairių šios kompanijos produktų kainų mažinimo, korporacija taip pat daug investuoja į naujus gaminius ir pagal šį aspektą akivaizdžiai lenkia Microsoft. </p>
<p>Nepaisant to, dėl ypač gerų Windows 7 pardavimų Microsoft praėjusį ketvirtį uždirbo net 14,5 milijardo JAV dolerių, kai Apple – 13,5 milijardus. Į šią kovą taip pat įsitraukia ir kompanijų siūlomi servisai. Microsoft siūlo savo Live, tuo tarpu Apple – iTunes. Pastarasis servisas gali pasigirti tuo, jog dominuoja elektroninės muzikos prekyboje, bet dėl to vis susilaukia teisinių nemalonumų – tai Apple nesumokėjo atlikėjams, tai pažeidė jų teises.</p>
<p>Microsoft turi Xbox 360, Zune bei Kin, tačiau Apple turi MacBook nešiojamuosius, iPod bei iPhone. Šį mūšį kol kas laimi Microsoft, nes Windows operacinė sistema dominuoja rinkoje. Ar Apple ką nors gali padaryti su savaja Mac OS? Galbūt, bet jei to nesugebės padaryti, galės užmiršti apie korporacijos Microsoft sostą.<br /></p>
