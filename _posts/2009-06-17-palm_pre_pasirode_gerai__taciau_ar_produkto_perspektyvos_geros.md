---
layout: post
status: publish
published: true
title: Palm Pre pasirodė gerai, tačiau ar produkto perspektyvos geros?
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3630
wordpress_url: http://localhost/site/new/palm_pre_pasirode_gerai__taciau_ar_produkto_perspektyvos_geros/
date: '2009-06-17 21:05:22 +0300'
date_gmt: '2009-06-17 21:05:22 +0300'
categories:
- Naujienos
---
<div class="imgright"><img src="http://tbn2.google.com/images?q=tbn:RD-GKkRVsII3wM:http://assets.gearlive.com/blogimages/gallery/palm-pre/005-palm-pre_medium.jpg" border="1" /></div>
<p>Po ganėtinai sėkmingo <i>Apple iPhone</i> pasirodymo, nemaža dalis mobiliųjų ir išmaniųjų telefonų gamintojų pradėjo į rinką tiekti telefonus su lietimui jautriais ekranais. Rinkos pionieriais internetinių nešiojamųjų rinkoje buvę <i>Asus</i> dabar taip pat turi atlaikyti didelę kitų gamintojų konkurenciją, tad nieko keisto, jog <i>Apple iPhone</i> susiduria su lygiai tokia pačia problema. <i>Palm</i> šiek tiek vėlavo į skubantį traukinį, tačiau ilgai ir nekantriai lauktas <i>Palm Pre</i> telefonas pasirodė taip, kaip daugelis tikėjosi – jis nustebino, tačiau ar jo perspektyvos geros?</p>
<p>Rinkos stebėtojai teigia, kad <i>Palm Pre</i> viršijo visus lūkesčius. Pasak kai kurių pranešimų, sunku kalbėti apie didelį produkto populiarumą, nors startas atrodo nuostabiai. Nepaisant to, kad analitikų komandos pateikia skirtingus skaičius, galime susidaryti bendrą vaizdą. Per pirmąjį savaitgalį parduota net 50 tūkstančių <i>Pre</i> telefonų, o per pirmąją savaitę – nuo 90 iki 110 tūkstančių vienetų.</p>
<p>Iš tikrųjų tikrą įrenginio vertę mes sužinosime jau netrukus – šios savaitės pabaigoje už Atlanto, kur dabar karaliauja <i>Palm Pre</i>, pasirodys naujasis <i>Apple iPhone 3G S</i>, o <i>BlackBerry</i> varžovams grasina naujaisiais <i>Tour</i> išmaniaisiais telefonais.</p>
<p><i>Palm</i> pripažįsta, kad puikus <i>Pre</i> startas yra labai reikalingas kompanijai, nes ši su finansiniais sunkumais pradėjo susidurti dar prieš ekonominį sunkmetį, o dabar jie dar labiau sustiprėjo. <i>Sprint</i> taip pat sako esą laimingi, nes jie išskirtinai pardavinėja <i>Palm Pre</i>, o kas trečias šio įrenginio pirkėjas tapo <i>Sprint</i> tinklo klientu, nes juo ankščiau nebuvo. <i>Palm</i> savo finansinius rezultatus paviešins šio mėnesio pabaigoje ir bus įdomu pažiūrėti, kaip sekėsi ne tik kompanijai apskirtai, bet ir <i>Palm Pre</i>. </p>
