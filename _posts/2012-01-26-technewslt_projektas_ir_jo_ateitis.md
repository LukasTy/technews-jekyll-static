---
layout: post
status: publish
published: true
title: Technews.lt projektas ir jo ateitis
author:
  display_name: kimaras
  login: kimaras
  email: kimaras@gmail.com
  url: ''
author_login: kimaras
author_email: kimaras@gmail.com
wordpress_id: 6302
wordpress_url: http://localhost/site/new/technewslt_projektas_ir_jo_ateitis/
date: '2012-01-26 14:32:23 +0200'
date_gmt: '2012-01-26 14:32:23 +0200'
categories:
- Naujienos
---
<div class="imgright"><img src="http://www.technews.lt/upl/Failai/Technews_logo_(avatar).gif"  /></div>
<p>Sveiki, nuolatiniai technews.lt skaitytojai ir šios bendruomenės nariai. Kaip jau žinote, šiomis dienomis keitėsi portalo savininkai, tad pats laikas prisistatyti ir trumpai papasakoti kas įvyko ir kas vyksta toliau. </p>
<p>Kaip jau žinote, portalas technews.lt projektas buvo parduotas technologijos.lt redakcijai. Šiuo metu sandoris pilnai užbaigtas, o vakar portalas sėkmingai pakeitė ir serverį – viskas vyko labai sklandžiai, tad turbūt nieko ir nepastebėjote. </p>
<p>Nors formalūs dalykai išspręsti, administravimo teisės perleistos, tačiau prieš akis dar nemažai darbų, kuriuos teks sutvarkyti, kol projektas vėl įsivažiuos į savo vėžes. Tuo pačiu tai yra ir atsakymas apie projekto ateitį – nors komentaruose pastebėjome nuogąstavimų, kad technologijos.lt tiesiog „įlies“ į save šį projektą, tačiau to tikrai nebus. Vien jau dėl to, kad abu portalai, nors ir yra technologinio profilio, tačiau atstovauja skirtingoms tematikoms – technologijos.lt eina į bendrą pažintinę sritį, kur stipriai susilieja mokslo pasiekimai su įvairiausių technologijų naujienomis, jų pritaikymų kasdieniniame gyvenime. Tuo tarpu šis projektas visa laiką orientavosi į labiau techninę IT pusę, kuri įdomi ne plačiosioms masėms, o tikriems IT gerbėjams. Būtent tokią kryptį mes ir norėtume išlaikyti  ir ją toliau skatinti. </p>
<p>Tačiau koks bus portalas, kas ir kaip čia bus rašoma – viskas priklausys nuo Jūsų – technews.lt bendruomenės ir ypač nuo aktyviausių jos narių, kurie norės ir sutiks padėti vystant šį projektą. </p>
<p>Deja, kol kas esantis naujienų ir straipsnių štilis portale dar užsitęs – iki normalaus redakcinio darbo pradžios mums reikės nuveikti nemažai organizacinių darbų. Pradedant susipažinimu su esamu TVS ir jo galimybėmis, duomenų bazės analize, susitarimų peržiūrėjimų su agentūromis ir partneriais, baigiant pašto dėžučių sukūrimu ir rašytojų paieška. Viskas vyks kaip galima greičiau, tačiau išlaikant blaivų protą ir sistemingai. Apie svarbiausius žingsnius būtinai pranešime ir viešai - pavyzdžiui, kai pajudėsime prie redakcinio kolektyvo sudarymo, apie tai parašysime dar vieną pranešimą. </p>
<p>Esminė naujovė, kurią mes ir planuojame įnešti į šį projektą, tai sistemingas darbas. Tai bandysime padaryti visose srityse – sistemingai dėti naujienas, užsiimti sisteminga projekto plėtra, sukurti rašytojams ir kitiems projekto bendradarbiams priimtiną sistemingą darbo ir labai skaidrią ir nevėluojančią atsiskaitymų sistemą. Iki šiol to labiausiai ir trūko. Dalį sistemingo darbo patirties mes jau turime įgiję vystant technologijos.lt projektą, dalį įgysime pradėję dirbti su naują komanda šiame projekte. Kaip sakoma vienoje lietuvių liaudies patarlėje – „nors mokaisi ir mokaisi, bet vis tiek miršti kvailas“. Tačiau mokytis ir ieškoti naudingų bei įdomių sprendimų mums neatsibosta – tikimės, jog į šį procesą įsilies ir visa technews.lt bendruomenė, padėdama kurti tokį portalą, kuris būtų ne tik informatyvus, bet ir jaukus bei artimas širdžiai. </p>
<p>Tad kol kas tiek – mes judėsime dirbti kitų darbų, o komentaruose galite rašyti tai, ką Jūsų manymu mums, kaip naujiems portalo savininkams, būtinai reikėtų žinoti ir į ką atkreipti dėmesį planuojant tolimesnę jo veiklą. </p>
<p>Plėtokime šį projektą kartu!</p>
