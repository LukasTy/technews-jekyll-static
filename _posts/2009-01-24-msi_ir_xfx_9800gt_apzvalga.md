---
layout: post
status: publish
published: true
title: MSI ir XFX 9800GT apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 158
wordpress_url: http://localhost/site/new/msi_ir_xfx_9800gt_apzvalga/
date: '2009-01-24 01:24:32 +0200'
date_gmt: '2009-01-24 01:24:32 +0200'
categories:
- Vaizdo plokštės
- Apžvalgos
---
<p>Šiandien apžvelgsime turbūt daugiausiai mūsų lankytojų dominantį kompiuterio komponentą – vaizdo plokštę. Kadangi žiūrėti tiesioginę dvikovą visada įdomiau, nutarėme abidvi <i>9800GT</i> vaizdo plokštes išsamiai pristatyti vienoje apžvalgoje. Šiandien Jūsų dėmesiui - du tiesioginiai <i>8800GT</i> plokštės pasekėjai iš <i>MSI</i> ir <i>XFX</i> kompanijų. Įdomu tai, kad abu variantai nuo standartinių <i>Nvidia 9800GT</i> skiriasi ne tik aušinimu, tačiau ir pačia montažine plokšte, bei dažniais. Taip, supratote teisingai – abidvi šiandien testuojamos plokštės yra spartintos.</p>
<p><a class="ns" href="http://akuba.technews.lt/9800GT/1.jpg">
<div class="imgright"><img src="http://akuba.technews.lt/9800GT/mazos/1.jpg" border="1" /></div>
<p></a><a class="ns" href="http://akuba.technews.lt/9800GT/2.jpg"><br /><img src="http://akuba.technews.lt/9800GT/mazos/2.jpg" /><br /></a></p>
<p>Visgi turiu nuliūdinti didelės rezoliucijos monitorių savininkus, kurie šiuo metu renkasi vaizdo plokštę. Dėl lėšų ir laiko trūkumo negalėjome vaizdo plokščių ištestuoti aukštose rezoliucijose, tačiau neabejokite – apžvalgoje yra pateikta tikrai nemažai rezultatų, kurių dalis, beje, skirta aušinimo galimybėms ir maksimaliems plokščių dažniams nustatyti. Įvairiuose žaidimuose plokštes išbandėme dviejose skirtingose raiškose ir dviem skirtingais nustatymais. Linkiu įdomaus skaitymo!</p>
<p><b>Turinys: </b></p>
<p><b>Apie <i>MSI</i> ir <i>XFX</i></b><br />
<br /><b>Pakuotė ir komplektacija</b><br />
<br /><b>Vaizdo plokštė</b><br />
<br /><b>Testų metodai</b><br />
<br /><b>Testai</b><br />
<br /><b>Išvados</b></p>
<p><b>Apie <i>MSI</i> ir <i>XFX</i></b></p>
<p><b>MSI</b><br />
<br />Išgirdus vardą <i>MSI</i>, visi iš karto pagalvojame apie vaizdo ir motinines plokštes bei nešiojamuosius kompiuterius. <i>Micro-Star International</i> įsikūrė dar 1986-aisiais, kai apie dabartinius technologinius produktus buvo galima tik svajoti. Kompanijos motininės plokštės pagal pardavimus patenka į trejetuką, serveriai – į penketuką, o grafinių plokščių šiuo metu parduodama daugiausiai pasaulyje. Kompanija teigia, kad kas 2,8 sekundės yra nuperkama <i>MSI</i> vaizdo korta, o iš viso pasaulyje jų jau – 60 milijonų. Turbūt visi žinote, kad pagrindinė kompanijos būstinė yra Taivane, tačiau, be abejo, kompanija daugumoje žemynų turi savo atstovybes, kurios rūpinasi produktų platinimu įvairiose vietose. <i>Technews</i> bendrauja su Europine atstovybe, kuri veikia Nyderlanduose.</p>
<p><b>XFX</b><br />
<br />Ilgą laiką <i>XFX</i> buvo vienas pagrindinių išskirtinių <i>Nvidia</i> partnerių, tačiau praėjusių metų pabaigoje, gandai, kurie sakė, kad kompanija imsis bendradarbiauti ir su pagrindine konkurente <i>ATI</i>, išsipildė. Taip atsitiko po itin sėkmingo <i>RV770</i> pasirodymo, kuris kompanijai leis gauti daugiau pajamų ir tuo pačiu – pelno. Daugelio akyse – <i>XFX</i> yra aukštos klasės gamintojas, ne tik dėl to, kad plokščių kainos dažniausiai būna didesnės nei vidutinės, bet ir todėl, kad kompanija siūlo itin smarkiai gamykliškai spartintų variantų. <i>XFX</i> yra <i>PINE Technology Holdings Limited</i> kompanijos dalis. Pastaroji buvo įkurta dar 1989 ir nuo tada dirbo kaip grafinių technologijų asmeniniams kompiuteriams gamintojas. Pagrindė <i>PINE</i> būstinėje yra įsikūrusi Hongkonge, o visuose 16-oje ofisų pasaulyje dirba daugiau nei 1100 žmonių. Kompanija turi keturias produktų projektavimo bei technologijų kūrimo laboratorijas Pietryčių Azijoje ir dvi gamyklas Kinijoje. </p>
<p><b>Pakuotė ir komplektacija</b><br />
<br /><b>MSI</b></p>
<p><i>MSI</i> vaizdo plokštės pakuotė yra pakankamai didelė, tai vartotojui suteikia vilčių, kad komplektacija bus ne ką skurdesnė. Kadangi pakuotė yra akcijinė, priekinėje dalyje matome vieną iš žaidimo <i>Rainbow Six : Las Vegas 2</i> herojų. Virš jo – <i>MSI</i> logotipas, o apačioje šiek tiek informacijos apie patį žaidimą. Dešiniajame viršutiniame kampe matome <i>Nvidia PureVideo HD</i> ir <i>GeForce</i> logotipus. Žemiau užklijuotas logotipas žymintis tai, kad plokštės išsiuntimo metu ji buvo perkamiausia Vokietijoje.</p>
<p><a class="ns" href="http://akuba.technews.lt/9800GT/3.jpg">
<div class="imgright"><img src="http://akuba.technews.lt/9800GT/mazos/3.jpg" border="1" /></div>
<p></a><a class="ns" href="http://akuba.technews.lt/9800GT/4.jpg"><br /><img src="http://akuba.technews.lt/9800GT/mazos/4.jpg" /><br /></a></p>
<p>Praktiškai du trečdaliai galinės dalies yra skirta žaidimo aprašymui. Likusioje dalyje įvairiomis kalbomis randame trumpą vaizdo plokštės savybių, <i>HybridPower</i> technologijos ir <i>HDMI</i> išvesties aprašymą. Atidarius išorinį įpakavimą randame plastiko lakštu apdengtą vaizdo posistemį, kuris, be abejo, yra antistatiniame maišelyje. Po putplasčio apsauga vartotojas ras visą likusią komplektaciją.</p>
<p><a class="ns" href="http://akuba.technews.lt/9800GT/5.jpg">
<div class="imgright"><img src="http://akuba.technews.lt/9800GT/mazos/5.jpg" border="1" /></div>
<p></a><a class="ns" href="http://akuba.technews.lt/9800GT/6.jpg"><br /><img src="http://akuba.technews.lt/9800GT/mazos/6.jpg" /><br /></a></p>
<p>Nors ir pakuotė yra tikrai nemaža, komplekte pirkėjas neras kažko itin išskirtinio. Turbūt jau atspėjote, kad prie plokštės yra pridedamas <i>Rainbow Six : Las Vegas 2</i> žaidimas. Jį radome ne paprastame vokelyje, o įdomesnėje dėžutėje. Be išsamios vartotojo instrukcijos knygelės, kompanija nusprendė įdėti ir sutrumpintą variantą, kur viskas pateikiama glausčiau. Dėžėje taip pat radome <i>DVI->HDMI, DVI->D-Sub, S-Video->Video</i> adapterius, <i>S-Video</i> ilginimo laidą, tvarkyklių diską ir <i>S/PDIF</i> kabeliuką. </p>
<p><b>XFX</b></p>
<p>Lyginant su <i>MSI, XFX 9800 GT</i> pakuotė pastebimai mažesnė. Viršuje matome <i>XFX</i> logotipą, o žemiau – devynetą sudarytą iš šovinio tūtelių, žyminti devintą <i>Nvidia</i> seriją. Apačioje – keli logotipai, kurių vienas žymi, kad produktas yra pagamintas išskirtinio <i>Nvidia</i> partnerio <i>XFX</i>. Kaip bebūtų skaudu „žaliųjų” fanams – taip nebėra, artimiausiu metu Lietuvoje turėtų pasirodyti <i>ATI</i> produktai paženklinti <i>XFX</i> prekiniu vardu.</p>
<p><a class="ns" href="http://akuba.technews.lt/9800GT/7.jpg">
<div class="imgright"><img src="http://akuba.technews.lt/9800GT/mazos/7.jpg" border="1" /></div>
<p></a><a class="ns" href="http://akuba.technews.lt/9800GT/8.jpg"><br /><img src="http://akuba.technews.lt/9800GT/mazos/8.jpg" /><br /></a></p>
<p>Kitoje pusėje gamintojas akcentuoja, kad ši plokštė puikus pasirinkimas tiems, kas ieško optimalaus kainos/spartos santykio. Po vaizdo kortos nuotrauka ir dešiniau išsamiai pateikiamos produkto savybės ir specifikacijos. To beje, trūko <i>MSI</i> modelyje. Pačioje apačioje – eilė logotipų, rodančių, kokias technologijas ši <i>XFX</i> plokštė palaiko. Po atslenkama dėžute randame dar vieną – žalią, kurioje ir yra plokštė bei likusi komplektacija.</p>
<p><a class="ns" href="http://akuba.technews.lt/9800GT/9.jpg">
<div class="imgright"><img src="http://akuba.technews.lt/9800GT/mazos/9.jpg" border="1" /></div>
<p></a><a class="ns" href="http://akuba.technews.lt/9800GT/10.jpg"><br /><img src="http://akuba.technews.lt/9800GT/mazos/10.jpg" /><br /></a></p>
<p>Pro permatomą langelį matosi dalis plokštės, tiksliau tariant jos aušintuvas. Komplektacija, palyginus su <i>MSI</i> variantu, skurdesnė. Joje nerasime pakankamai svarbaus komponento – <i>DVI->HDMI</i> adapterio, tačiau jis pakeistas maitinimo laidu, kuris leidžia vietoje <i>PCIe</i> jungties naudoti dvi <i>Molex</i>. Toks sprendimas gali praversti naudojant SLI sistemą. Be įvairių lankstinukų rasime <i>DVI-D-Sub</i> adapterį, <i>Assasins Creed</i> žaidimą ir tvarkyklių CD.</p>
<p><b>Vaizdo plokštė</b></p>
<p><i>G92</i> grafikos procesorių <i>Nvidia</i> pristatė dar 2007 metų rugsėjį. Pirmoji vaizdo plokštė, turinti šį grafikos procesorių, buvo labai sėkminga <i>GeForce 8800GT</i> vaizdo plokštė. Po jos sekė ir „apkarpyta“ <i>8800GS</i> bei greitesnės <i>8800GTS</i> versijos. <i>G92</i> naudojamas netgi visoje dabartinėje <i>GeForce 9800</i> vaizdo plokščių serijoje.</p>
<p>Iš tiesų vargu ar surasime kitą tokį grafikos procesorių, kuris montuojamas tokioje galybėje vaizdo plokščių. Po nors ir spartaus, tačiau didelio ir brangaus <i>G80</i> grafikos procesoriaus pakeitimas <i>G92</i> leido kompanijai gaminti ekonomiškesnes ir nelėtesnes vaizdo plokštes. Pagal 65 nm technologinį procesą pagamintas <i>G92</i> galėjo pasiekti aukštesnius dažnius ir išskleisti mažiau šilumos, nors kai kurie jo parametrai nebuvo tokie įspūdingi kaip <i>G80</i>. Kai kuriose 9 serijos <i>GeForce</i> plokštėse (<i>9800GTX+</i>, netgi kai kuriose naujose <i>9800GT</i>) naudojami ir pagal 55 nm technologinį procesą pagaminti grafikos procesoriai.</p>
<p><a class="ns" href="http://akuba.technews.lt/9800GT/11.jpg">
<div class="imgright"><img src="http://akuba.technews.lt/9800GT/mazos/11.jpg" border="1" /></div>
<p></a><a class="ns" href="http://akuba.technews.lt/9800GT/12.jpg"><br /><img src="http://akuba.technews.lt/9800GT/mazos/12.jpg" /><br /></a></p>
<p>Grafikos procesorių versijos šiose plokštėse visgi skiriasi. Nors abiejų plokščių GPU turi tuos pačius 112 „Stream“ procesorių, o kitos vidinės lusto specifikacijos taip pat sutampa, tačiau <i>MSI</i> naudoja naujesnį ir taupesnį 55 nm variantą, o <i>XFX</i> - senesnį 65 nm lustą. Standartinis <i>9800GT</i> plokštėse naudojamo GPU dažnis siekia 600 MHz, o „Shader“ procesorių - 1500 MHz. Tiesa <i>MSI</i> ir <i>XFX</i> savo gaminius parduoda jau paspartintus (<i>MSI</i> iki 660 MHz GPU ir 1625 MHz „Shader“, o <i>XFX</i> iki 670 MHz GPU ir 1675 MHz „Shader“). Procesoriuje taip pat yra 16 rasterizacijos vienetų (ROP) bei 56 tekstūravimo vienetus (TMU). Magistralės, jungiančios grafikos procesorių su GDDR3 tipo atmintimi, kurios šiose plokštėse paprastai būna 512 MB, plotis siekia 256 bitus.</p>
<p>Maksimalus teorinis tokiais dažniais veikiančio <i>G92</i> grafikos procesoriaus skaičiavimo pajėgumas siekia 504 milijardus slankaus kablelio operacijų per sekundę. Plokščių, naudojančių <i>G92</i> grafikos procesorių, specifikacijas pateikiame lentelėje.</p>
<p><img src="http://akuba.technews.lt/9800GT/tests/G92specs.PNG" /></p>
<p><b>MSI</b></p>
<p><a class="ns" href="http://akuba.technews.lt/9800GT/13.jpg">
<div class="imgright"><img src="http://akuba.technews.lt/9800GT/mazos/13.jpg" border="1" /></div>
<p></a><a class="ns" href="http://akuba.technews.lt/9800GT/14.jpg"><br /><img src="http://akuba.technews.lt/9800GT/mazos/14.jpg" /><br /></a></p>
<p>Pati kompanija labiausiai akcentuoja šios plokštės aušintuvą, užimantį du išplėtimo lizdus. Šis aušintuvas turi vieną ventiliatorių, 34 aliuminio plokšteles pro kurias eina keturi šiluminiai „heatpipe“ vamzdeliai ir yra uždengtas plastikiniu dangteliu, kuris suteikia plokštei prekinę išvaizdą. Kaip matote nuotraukoje, varinis pagrindas nėra itin lygus, akivaizdžiai matomos šlifavimo žymės, nors visa tai turėtų ištaisyti termopasta. Kadangi aušintuvas uždengia šalia esantį lizdą, kompanija nusprendė tai išnaudoti padarydama papildomas groteles išeiti šiltam orui pro galinę korpuso dalį.</p>
<p><a class="ns" href="http://akuba.technews.lt/9800GT/15.jpg">
<div class="imgright"><img src="http://akuba.technews.lt/9800GT/mazos/15.jpg" border="1" /></div>
<p></a><a class="ns" href="http://akuba.technews.lt/9800GT/16.jpg"><br /><img src="http://akuba.technews.lt/9800GT/mazos/16.jpg" /><br /></a></p>
<p>Žemiau matome dvi mėlynos spalvos <i>DVI</i> jungtis, kurios, naudojant atitinkamus adapteriu gali būti paverstos į analoginę <i>VGA</i> ar <i>HDMI</i>. Kairiau – <i>S-Video</i> jungtis, kurios prailginimo laidą ir adapterį taip pat radome komplekte. Priekinėje plokštės dalyje – šešių kontaktų jungtis maitinimui iš maitinimo bloko ar papildomo šaltinio. Viršuje randame vieną <i>SLI</i> jungtį, tačiau antrosios, kuria pasinaudojus galima būtų sukurti <i>triple-SLI</i> sistemą, nėra, kaip ir pirmtake <i>8800GT</i>.</p>
<p><a class="ns" href="http://akuba.technews.lt/9800GT/17.jpg">
<div class="imgright"><img src="http://akuba.technews.lt/9800GT/mazos/17.jpg" border="1" /></div>
<p></a><a class="ns" href="http://akuba.technews.lt/9800GT/18.jpg"><br /><img src="http://akuba.technews.lt/9800GT/mazos/18.jpg" /><br /></a></p>
<p>Montažinė plokštė yra raudonos spalvos ir tai labai primena pagrindinės <i>Nvidia</i> konkurentės <i>AMD</i> produktus. Greičiausiai <i>MSI</i> taip nusprendė išsiskirti iš praktiškai identiškų konkurentų.</p>
<p><a class="ns" href="http://akuba.technews.lt/9800GT/19.jpg">
<div class="imgright"><img src="http://akuba.technews.lt/9800GT/mazos/19.jpg" border="1" /></div>
<p></a><a class="ns" href="http://akuba.technews.lt/9800GT/20.jpg"><br /><img src="http://akuba.technews.lt/9800GT/mazos/20.jpg" /><br /></a></p>
<p>Visi kondensatoriai yra <i>solid</i> tipo, tačiau išskyrus oro srautą, gaunamą iš ventiliatoriaus, įtampų grandinė nėra aušinama papildomu radiatoriumi. Aplink <i>G92</i> lustą matome aštuonis <i>Samsung</i> atminties lustus, kurių atsako laikas siekia 1 ns. </p>
<p><a class="ns" href="http://akuba.technews.lt/9800GT/21.jpg">
<div class="imgright"><img src="http://akuba.technews.lt/9800GT/mazos/21.jpg" border="1" /></div>
<p></a><a class="ns" href="http://akuba.technews.lt/9800GT/22.jpg"><br /><img src="http://akuba.technews.lt/9800GT/mazos/22.jpg" /><br /></a></p>
<p><b>XFX</b></p>
<p><a class="ns" href="http://akuba.technews.lt/9800GT/23.jpg">
<div class="imgright"><img src="http://akuba.technews.lt/9800GT/mazos/23.jpg" border="1" /></div>
<p></a><a class="ns" href="http://akuba.technews.lt/9800GT/24.jpg"><br /><img src="http://akuba.technews.lt/9800GT/mazos/24.jpg" /><br /></a></p>
<p>Nors ir šis <i>XFX</i> produktas gamykliškai paspartintas yra dar labiau, nei konkurentas, jis naudoja kur kas mažiau vietos užimantį aušintuvą. Jis turi savų minusų ir pliusų – pirmiausia, <i>XFX</i> ventiliatorius sukdamasis maksimaliomis apsukomis gali kelti erzinantį zvimbimą, tačiau dėl to, kad aušintuvas neuždengia papildomo plėtimo lizdo, plokštė nekels problemų darant <i>SLI</i> sistemą. Pats radiatorius yra pagamintas iš vario ir dengia ne tik grafikos procesorių, tačiau ir visus atminties lustus. Ant aušintuvo yra pavaizduotas pakuotei identiškas motyvas.</p>
<p><a class="ns" href="http://akuba.technews.lt/9800GT/25.jpg">
<div class="imgright"><img src="http://akuba.technews.lt/9800GT/mazos/25.jpg" border="1" /></div>
<p></a><a class="ns" href="http://akuba.technews.lt/9800GT/26.jpg"><br /><img src="http://akuba.technews.lt/9800GT/mazos/26.jpg" /><br /></a></p>
<p>Kaip ir <i>MSI</i> modelyje, matome dvi <i>DVI</i> ir vieną <i>S-Video</i> jungtis. Ryškiai salotinės spalvos <i>DVI</i> gali būti paverstos į <i>HDMI</i> ar <i>VGA</i> standartus. Kaip bebūtų gaila, komplekte radome tik <i>VGA</i> adapterį, todėl norint prijungti <i>LCD</i> televizorių ar kitą ekraną <i>HDMI</i> jungtimi, adapterį teks pirkti pačiam. <i>XFX</i> plokštė taip pat yra maitinama per šešių kontaktų jungtį plokštės priekyje. Viršuje randame <i>SLI</i> jungtį, kurią naudodami galėsime sukurti dviejų vaizdo plokščių sistemą. Beje, viršuje yra pritvirtinta plokštelė, ant kurios nupieštas kompanijos logotipas. Ji greičiausiai skirta plokštės dizainui.</p>
<p><a class="ns" href="http://akuba.technews.lt/9800GT/27.jpg">
<div class="imgright"><img src="http://akuba.technews.lt/9800GT/mazos/27.jpg" border="1" /></div>
<p></a><a class="ns" href="http://akuba.technews.lt/9800GT/28.jpg"><br /><img src="http://akuba.technews.lt/9800GT/mazos/28.jpg" /><br /></a></p>
<p>Matinės juodos spalvos montažinė plokštė atrodo tikrai puikiai, o entuziastams, turintiems atvirą sistemą ar langą korpuso šone, tai tikrai svarbu. Du plokštės kondensatoriai nėra <i>solid</i> tipo ir tai šiek tiek keista. Kaip ir <i>MSI</i> modelyje, priekinė plokštės dalis papildomai nėra aušinama. Visgi į ją išeina pakankamai stiprus oro srautas, kuris įkaitusius elementus turėtų atvėsinti. Su šia plokšte naudojami identiški 1 ns <i>Samsung</i> atminties lustai, tačiau jie yra papildomai aušinami, todėl padidėja ir spartinimo galimybės.</p>
<p><a class="ns" href="http://akuba.technews.lt/9800GT/29.jpg">
<div class="imgright"><img src="http://akuba.technews.lt/9800GT/mazos/29.jpg" border="1" /></div>
<p></a><a class="ns" href="http://akuba.technews.lt/9800GT/30.jpg"><br /><img src="http://akuba.technews.lt/9800GT/mazos/30.jpg" /><br /></a></p>
<p><a class="ns" href="http://akuba.technews.lt/9800GT/31.jpg">
<div class="imgright"><img src="http://akuba.technews.lt/9800GT/mazos/31.jpg" border="1" /></div>
<p></a><a class="ns" href="http://akuba.technews.lt/9800GT/32.jpg"><br /><img src="http://akuba.technews.lt/9800GT/mazos/32.jpg" /><br /></a></p>
<p><b>Testų metodai</b></p>
<p>Abidvi plokštės buvo testuojamos vienodoje sistemoje ir veikė savo standartiniais dažniais. Testuojant <i>9800GT</i> su žaidimais, buvo naudojama <i>Fraps</i> programa ir tą patį laiko tarpą žaidžiama scena. Duomenys pateikiami paskaičiavus kadrų per sekundę vidurkį. Vieno žaidimo rezultatai pateikiami dviejose skirtingose lentelėse – minimalių ir maksimalių įmanomų (įskaitant <i>AA, AF</i> ir <i>HDR</i>). Jose išskirtos dviejų skirtingų raiškų – 1280 x 1024 ir 1024 x 768 grafos. <i>3DMark03</i> lentelėje pateikiami galutinė gautų taškų suma. Prie kai kurių nustatymų pateikiamas palyginimas su <i>PowerColor HD4850</i>, turinčia taip pat 512 MB atminties. <i>HD4850</i> naudoja pagal 55 nm technologinį procesą pagamintu <i>RV770</i> grafikos lustu, turinčiu 800 „Stream“ procesorių, 16 rasterizaijos modulių ir 40 tekstūravimo modulių. Šioje <i>PowerColor</i> plokštės versijoje grafikos procesorius veikia 635 MHz, o atmintis 1986 MHz efektyviu dažniu. Su pastarąja plokšte buvo naudojamos <i>8,12 Catalyst</i> tvarkyklės, o su <i>Nvidia</i> plokštėmis – <i>180,48</i>.</p>
<p><a class="ns" href="http://akuba.technews.lt/9800GT/33.jpg">
<div class="imgright"><img src="http://akuba.technews.lt/9800GT/mazos/33.jpg" border="1" /></div>
<p></a><a class="ns" href="http://akuba.technews.lt/9800GT/34.jpg"><br /><img src="http://akuba.technews.lt/9800GT/mazos/34.jpg" /><br /></a></p>
<p>Garso testuose prie šalia plokštės (maždaug 10 cm atstumu) buvo laikomas garso matuoklis ir išvedamas vidutinis triukšmo rodiklis. Grafinio procesoriaus temperatūra matuojama dviem skirtingais atvejais – ramybės būsenoje, kai apkrova siekia 0-5 % ir pilno veikimo būsenoje (100 %). Branduoliui apkrauti naudojama <i>GPU Caps Viewer</i>, o temperatūroms stebėti – <i>Riva Tuner v2.11</i> programa. Įtampų grandinės temperatūra matuojama plokštės branduoliui dirbant 100 % ir naudojantis infraraudonųjų spindulių termometru.</p>
<p><img src="http://akuba.technews.lt/9800GT/tests/komplektacija.PNG" /></p>
<p>Maksimalaus dažnių rezultatai yra pateikiami plokštę spartinant su <i>Riva Tuner v2.11</i> programa. Šio testo metu plokštė nuolatos būna aprauta ir stebima ar ekrane neatsiranda artefaktų. Lentelėje pateikiami maksimalūs dažniai, kai ekrane nesimatė vaizdo išsiliejimų ir branduolys ar atmintinė nebuvo perkaitusi. Tam pastebėti kompiuteris buvo paliktas pusei valandos.  </p>
<p><b>Testai</b></p>
<p><b>Crysis Warhead</b></p>
<p><i>Crysis Warhead</i> – mokslinės fantastikos pirmo asmens šaudyklė. Tai yra antroji <i>Crysis</i> dalis. Šiame žaidime Jūs valdote karį, kuris apsirengęs kostiumą su neįprastomis galimybėmis. Jis gali pagreitinti, pastiprinti ar kitaip paveikti karį. Šis žaidimas ypač reiklus kompiuteriui. <i>Crysis Warfare</i> naudoja <i>CryEngine 2</i> varikliuką. Jis buvo sukurtas pačių <i>Crytek</i>, būtent <i>Crysis</i> žaidimui. Truputį atnaujinta jo versija naudojama ir antrajai <i>Crysis</i> daliai. Šis varikliukas turi išties daug galimybių: 3D debesys, <i>3D Ocean</i> technologija, leidžianti vandenį atvaizduoti ypač tiksliai. Galima labai tikrai atvaizduoti bangas, pagal oro ar kitus veiksnius, <i>HDR</i>, dinamiški šešėliai, realistiška veido animacija, kurią galima nukopijuoti iš tikro aktoriaus veido specialios įrangos pagalba, griaunami pastatai, augaliją galima naikinti, <i>HDR</i> apšvietimas, pilnai interaktyvi ir sunaikinama aplinka, lietus bei ugnis veikiama vėjo, <i>DirectX 10</i> palaikymas ir dar daug kitų galimybių, apie kurias galite paskaityti <a class="ns" href="http://en.wikipedia.org/wiki/CryEngine_2">čia</a>. Šiuo metu <i>CryEngine 2</i> variklis yra vienas iš daugiausiai galimybių turinčių įrankių žaidimui kurti, rinkoje.</p>
<p><img src="http://akuba.technews.lt/9800GT/tests/1.PNG" /></p>
<p><img src="http://akuba.technews.lt/9800GT/tests/2.PNG" /></p>
<p><b>GRID</b></p>
<p><i>GRID</i> – vienas iš geriausių žaidimų su automobiliais pastaruoju metu. Tai yra viena iš <i> Codemasters</i> kuriamos serijos <i>TOCA</i> dalių. Žaidimas jus perkels į įvairias motosporto trasas Japonijoje, Amerikoje bei Europoje. <i>GRID</i> naudoja pačių <i>Codemasters</i> kurtą varikliuką <i>EGO</i>. Šis varikliukas yra patobulinta, modifikuota <i>Neon</i> versija. Pirmą kartą <i>EGO</i> buvo naudojamas žaidime <i>DiRT</i>. Varikliuko kūrimas kompanijai kainavo net apie 40 milijonų svarų sterlingų. Jo dėka lenktynių žaidimuose labai tikroviškai atkuriamos dulkės, aplinka, automobilio padaryta žala jam ir aplinkai (nuversti medžiai, išdaužtos lempos). Varikliukas palaiko <i>HDR</i> ir kitas galimybes. </p>
<p><img src="http://akuba.technews.lt/9800GT/tests/3.PNG" /></p>
<p><img src="http://akuba.technews.lt/9800GT/tests/4.PNG" /></p>
<p><b>Call of Duty: World at War</b></p>
<p><i>Call of Duty: World at War</i> –  pirmo asmens šaudyklė. Šiame žaidime nusikelsime į Antrojo Pasaulinio Karo mūšio lauką. Žaidimą sukūrė <i>Treyarch</i> kompanija, o išleido visiems žinoma <i>Activision</i>. Žaidimas naudoja tokį patį varikliuką, kaip ir <i>Call of Duty 4</i>. Tiesa, jis šiek tiek patobulintas. Variklis palaiko tokias funkcijas, kaip dinamiškas pasaulio apšvietimas, <i>HDR</i> , dinamiški šešėliai ir kt.</p>
<p><img src="http://akuba.technews.lt/9800GT/tests/5.PNG" /></p>
<p><img src="http://akuba.technews.lt/9800GT/tests/6.PNG" /></p>
<p><b>Assasin Creed</b></p>
<p>Šis veiksmo žaidimas Jus perkelia į veiksmą vykstantį 1191 metais. Jūs esate vienos samdomų žudikų organizacijos narys ir turėsite vykdyti užduotis. Žaidime gana daug žiaurumo elementų. <i>Assasin Creed</i>, kaip ir visi nauji žaidimai, gana reiklus mūsų kompiuteriui. Žaidimo varikliukas – pačių <i>Ubisoft</i> kurtas <i>Scimitar</i> (taip pat žinomas kaip <i>Anvil</i>). Šį varikliuką taip pat naudoja naujausi  <i>Prince of Persia</i> ir  <i>Shaun White Snowboarding</i> žaidimai. Aplinkai kurti buvo naudojama <i>3Ds Max</i>, o veikėjams <i>ZBrush</i>. Šis <i>Ubisoft</i> kurtas varikliukas palaiko <i>Ambient Occlusion</i>, <i>HDR</i>, <i>deferred shading</i> (nors pastarosios dvi šiame žaidime ir nebuvo naudojamos), <i>DirectX 10</i>, ir naujos kartos efektų atkūrimą. </p>
<p><img src="http://akuba.technews.lt/9800GT/tests/7.PNG" /></p>
<p><img src="http://akuba.technews.lt/9800GT/tests/8.PNG" /></p>
<p><b>Far Cry 2</b></p>
<p><i>Far Cry 2</i> yra pirmo asmens šaudyklė. Antroji dalis, skirtingai nei pirma, bus daug tikroviškesnė. Kūrėjai nusprendė nebetęsti pirmosios dalies fantastinės istorijos. Žaidimą pradedame su samdiniu, kuris pateko į vieną iš Afrikos valstybių, kurioje vyksta pilietinis karas. Šis <i>Ubisoft</i> žaidimas naudoja specialiai jam sukurtą <i>Dunia</i> variklį. Jis buvo sukurtas <i>Ubisoft Montreal</i> kurėjų komandos. Išvertus iš persų kalbos <i>Dunia</i> reiškia pasaulis, žemė, gyvenimas. Varikliukas palaiko gana nemažai galimybių:  dinamiškas oro, liepsnos atvaizdavimas (priklauso nuo oro sąlygų – pučiant vėjui, liepsna pasisuka pagal vėjo kryptį), nuo prisilietimo ar vėjo judantys augalai <i>RealTree </i>, palietus augalą, jis nulinksta, nulūžta, pilnas dienos/nakties ciklas, dirbtinis intelektas veikia ne pagal skriptus, o pagal aplinkybes, <i>Radiosity</i> galimybė, <i>amBX</i> technologija specialiesiems efektams (tik su tam tikra įranga), <i>DirectX 10</i> palaikymas <i>Windows Vista</i> operacinėje sistemoje.</p>
<p><img src="http://akuba.technews.lt/9800GT/tests/9.PNG" /></p>
<p><img src="http://akuba.technews.lt/9800GT/tests/10.PNG" /></p>
<p><b>Test Drive Unlimited</b></p>
<p><i>Test Drive Unlimited</i> yra arkados stiliaus lenktynės. Šiame žaidime galėsite išbandyti savo jėgas net 1000 km ilgio trasose. <i>Test Drive</i> serija yra viena ilgiausių lenktynių serijų. Pirmoji dalis išleista 1987 metais. Šiuo metu leidėjo kūrėjo teises iš <i>Accolade</i> perėmė <i>Atari</i>. Žaidimas naudoja <b>Twilight 2</b> variklį. Galima įjungti HDR ir panašias funkcijas.</p>
<p><img src="http://akuba.technews.lt/9800GT/tests/11.PNG" /></p>
<p><img src="http://akuba.technews.lt/9800GT/tests/12.PNG" /></p>
<p><b>Kiti testai</b></p>
<p><img src="http://akuba.technews.lt/9800GT/tests/gputemp.PNG" /></p>
<p><img src="http://akuba.technews.lt/9800GT/tests/noise.PNG" /></p>
<p><img src="http://akuba.technews.lt/9800GT/tests/vrmtemp.PNG" /></p>
<p><img src="http://akuba.technews.lt/9800GT/tests/maxoc.PNG" /></p>
<p><b>Išvados</b></p>
<p>Kaip jau ir buvo galima tikėtis, pastebimo pranašumo žaidimų testuose neįgijo nė viena plokštė. Tiesa, trijuose žaidimuose <i>9800GT</i> netgi lenkė savo konkurentą iš <i>AMD – HD4850</i>. Visgi <i>COD : WaW</i> ir <i>Far Cry 2</i> žaidimuose <i>ATI</i> plokštė įgijo didesnį nei akivaizdų pranašumą. Dėl aukštesnių dažnių <i>Crysis</i> žaidime <i>XFX</i> plokštė pirmavo maždaug 7 %. Šioks toks pranašumas buvo matomas ir aukštesniais nustatymais, tačiau jis siekia vos porą procentų, o kai kur <i>MSI</i> produktas savo konkurentui prilygsta savo konkurentui. </p>
<p>Nors ir <i>MSI</i> aušinimas grafikos procesorių aušina itin efektyviai, to nebūtų galima pasakyti apie plokštės atmintį. Dėl to, kad <i>XFX</i> radiatorius dengia ir atminties lustus, jų dažnį buvo galima pakelti visu 100 MHz daugiau, o tai yra tikrai nemažai. Visgi <i>XFX</i> ventiliatoriaus sukeliamas triukšmas ir neefektyvus <i>GPU</i> aušinimas leidžia <i>MSI</i> analogus vadinti geresniu sprendimu. </p>
<p>Jau pamatę dėžutes, galėjome nuspręsti, kuri komplektacija bus turtingesnė. Ir neklydome – <i>MSI</i> siūlo daugiau priedų, tarp kurių ir itin naudingas <i>HDMI</i> adapteris bei <i>S-Video</i> laidai. Vienintelis <i>XFX</i> komplekto pranašumas – pridedamas maitinimo adapteris, leidžiantis plokštei energiją tiekti dviem <i>Molex</i> jungtimis. </p>
<p>Jei jau nusprendėte pirkti <i>GeForce 9800GT</i> plokštę, pasirinkimas Jūsų rankose. Visgi mūsų rekomendacija ir „Puikus kainos/kokybės derinys“ apdovanojimas šį kartą – <i>MSI</i> plokštei, kuri už mažesnę, maždaug 125 JAV dolerių, kainą sugebėjo pasiūlyti turtingesnę komplektacija, geresnį aušinimą ir tikrai neblogą našumą žaidimuose. <i>XFX</i> variantas kainuoja maždaug 10 JAV dolerių brangiau. Nors ir buvo (ir yra) kalbama apie visišką <i>Nvidia</i> sutriuškinimą šioje kainų sferoje, panašu, kad <i>9800GT</i> yra pakankamai neblogas konkurentas kiek brangiau kainuojančiai <i>HD4850</i>.</p>
<p><img src="http://www.technews.lt/upl/Failai/derinys.png" /></p>
<p>Autorius: <a class="ns" href="http://www.technews.lt/user/1">Wicked Akuba</a><br /></p>
