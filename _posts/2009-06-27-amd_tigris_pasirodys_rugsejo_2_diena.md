---
layout: post
status: publish
published: true
title: AMD tigris pasirodys rugsėjo 2 dieną
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 3665
wordpress_url: http://localhost/site/new/amd_tigris_pasirodys_rugsejo_2_diena/
date: '2009-06-27 11:21:10 +0300'
date_gmt: '2009-06-27 11:21:10 +0300'
categories:
- Naujienos
---
<p><i>AMD</i> su <i>Puma</i> platforma nepadarė perversmo nešiojamųjų kompiuterių rinkoje, ir <i>Intel Centrino 2</i> išliko daugumos pirkėjų pasirinkimu. „Žalieji“ visgi nesėdi vietoje ir, vos pasibaigus vasarai, pristatys <i>Tigris</i> platformą su naujais procesoriais ir lustų rinkiniais.</p>
<p><a class="ns" href="http://translate.google.com/translate?prev=hp&hl=lt&js=n&u=http%3A%2F%2Fglobal.hkepc.com%2F3371&sl=zh-CN&tl=en&history_state0="><i>HKEPC</i></a> teigimu, <i>Tigris</i> bus pristatyta rugsėjo antrąją. Platformą sudarys 45 nm <i>Caspian</i> procesoriai (<i>Sempron M100, Athlon II M300, Turion II M500, Turion II Ultra M600</i> modeliai), <i>RS880M</i> šiaurinis ir <i>SB710</i> pietinis tiltai.</p>
<p>Iki šiol visi <i>AMD</i> nešiojamiesiems skirti procesoriai dar buvo gaminami <i>K8</i> architektūros pagrindu. Naujieji <i>Caspian</i> kodiniu vardu pavadinti procesoriai naudos <i>K10</i> architektūros branduolius.</p>
<p><i>RS880M</i> šiaurinis tiltas turės integruotą <i>RV620</i> grafikos posistemį, sutinkamą <i>Radeon HD 3400</i> serijos vaizdo plokštėse. Jis be abejo palaikys <i>DirectX 10.1</i> API, UVD2 dekoderį, gebantį iškoduoti VC-1, H.264 ir MPEG2 vaizdo įrašus. Taip pat patobulintos energijos taupymo <i>PowerPlay, DeepSleep</i> ir <i>Varbright</i> technologijos.</p>
<p>Naujų USB 3.0 ar SATA 6 Gbps magistralių šioje platformoje dar neišvysime, kadangi <i>AMD</i> pasirinko šiai platformai jau gerai pažįstamą <i>SB710</i> pietinį tiltą. Naująją SATA išvysime 2010 metais naujoje <i>Danube</i> platformoje, turinčioje <i>SB820M</i> lustų rinkinį ir pirmuosius nešiojamiesiems kompiuteriams skirtus keturių branduolių procesorius.</p>
