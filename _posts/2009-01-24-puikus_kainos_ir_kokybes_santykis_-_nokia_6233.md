---
layout: post
status: publish
published: true
title: Puikus kainos ir kokybės santykis - Nokia 6233
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 171
wordpress_url: http://localhost/site/new/puikus_kainos_ir_kokybes_santykis_-_nokia_6233/
date: '2009-01-24 13:14:01 +0200'
date_gmt: '2009-01-24 13:14:01 +0200'
categories:
- Multimedia įrenginiai
- Apžvalgos
---
<p>Prieš keletą dienų į mano rankas pateko <i>Nokia 6233</i>, tad nusprendžiau apžvelgti šį telefoną. Tiesą sakant jis mane sudomino dėl to, kad jo kaina yra palyginus nedidelė (šiuo metu salonuose ji svyruoja nuo 550 iki 750 litų). Nors produktas yra orientuotas į vidutinės klasės rinkos segmentą, telefonas gali pasigirti gana didele galimybių gausa. Jį pirkau iš vieno mūsų šalies operatoriaus salono. Taigi pradžiai apie patį telefoną.</p>
<p><b>Techninės savybės</b></p>
<p><i>Nokia</i> šį modelį pristatė 2005 m. gruodžio mėnesį. Taigi tai nėra vienas iš naujausių šeštosios serijos atstovų. Tačiau įrenginys gali pasigirti tikrai geromis techninėmis savybėmis. Šis telefonas turi 262 144 spalvų, QVGA raišką (320 x 240) gebantį atvaizduoti ekraną. Aparatas sveria 110 gramų, matmenys siekia 108 x 46 x 18 mm. Taip pat telefonas turi gana neblogą fotokamerą. Ji geba „kepti“ 2 megapikselių raiškos nuotraukas, turi 8 kartų skaitmeninio priartinimo galimybę bei horizontalaus vaizdo režimo funkciją. Ką tik padarytas nuotraukas galima atsispausdinti nepajudinus nė piršto – telefone veikia tiesioginio, Bluetooth ryšio technologijos pagrindu paremto, spausdinimo funkcija. Telefono išvaizda pasižymi tradiciniais, 6-osios serijos dizaino sprendimais – aptaki forma bei subtili konstrukcija. Įrenginio korpusas - nerūdijančio plieno bei tvirtos plastmasės derinys. Telefone yra įmontuoti 2 stereo garsiakalbiai. Kaip ir visuose šiuolaikiniuose mobiliuosiuose, <i>6233</i> yra palaikomos infraraudonųjų spindulių bei <i>Bluetooth</i> duomenų perdavimo technologijos. Vidinė telefono atmintis nėra didelė – vos 6 MB, tačiau ją įmanoma praplėsti <i>microSD</i> tipo atminties kortele, kurią ir radau telefono dėžutėje. Nors Lietuvos bei visos Europos rinkai skirtoje <i>Nokia 6233</i> komplektacijoje turi būti pridedama 64 MB atminties kortelės, tačiau manojoje dėžutėje pavyko rasti 128 MB variantą.<br />
<br /><a class="ns" href="http://www.technews.lt/upl/Failai/Virsus.jpg"><br /><img src="http://www.technews.lt/upl/Failai/virsusmazas.jpg" /><br /></a></p>
<p><b>Asmeninė nuomonė</b></p>
<p>Taigi dabar norėčiau aprašyti savo patirtus įspūdžius naudojantis <i>6233</i> ir Jums pateikti galutinius vertinimus. Tik gavęs telefoną nustebau dėl palyginus mažos pakuotės. Joje buvo pats telefonas, ausinės, įkroviklis, atminties kortelė bei kuokštas popierizmo (naudojimosi instrukcija, reklaminis bukletas ir kt.). Keista pasirodė, kad pakuotėje neradau USB kabelio, kuris mano nuomone yra būtinas, net ir vidutinės klasės telefonui. Truputį nerimavau dėl telefono dydžio. Pasirodė kiek per didelis, tačiau vėliau į tai nebekreipiau dėmesio. Telefonas patogus, ergonomiškas, puikiai laikosi rankose. Korpusas tikrai tvirtas. Tai teko įsitikinti praktiškai – telefonas patyrę keletą kritimų (kartais būnu tikrai neatsargus), tačiau nei įbrėžimų, nei skilimų nepastebėjau. Galbūt jo tvirtumą nulemia tai, kad korpuso briaunas sutvirtina nerūdijančio plieno juostelė. Tiesa, esu girdėjęs, kad dažnai atidarinėjant dangtelį, kuris dengia akumuliatorių, jis gali nebesilaikyti ir lengvai kristi, tačiau prisiminus faktą, kad dauguma telefonų „gyvena“ su šia bėda tai netampa esminiu neigiamo vertinimo kriterijumi. Korpuso šonuose yra mygtukai, kuriais galima padidinti ar sumažinti skambėjimo garsą, įjungti kamerą. Telefonas Lietuvos rinkoje prieinamas juodos ir pilkos spalvos variacijose. Vienas labiausiai šiame telefone patikusių dalykų – ekranas. Kai kurie telefonai turi didelį trūkumą – laikant telefoną prieš saulę ar kitą ryškų šviesos šaltinį, tampa itin sunku įžiūrėti, kas pavaizduota ekrane. Šiame modelyje gamintojui to pavyko „išvengti“. Viskas puikiai ir aiškiai matosi. Palyginti su kitais telefonais, šis turi gana didelį ir ryškų ekraną, o tai man yra labai didelis privalumas. Kadangi mėgstu garsiai klausyti muzikos, man patiko du garsiakalbiai įtaisyti telefono šonuose. Pats grotuvas tikrai patogus, turi derintuvą, galimybe kurti bei redaguoti grojaraščius bei daugiau įvairių funkcijų. </p>
<p><a class="ns" href="http://www.technews.lt/upl/Failai/apacia.jpg"><br /><img src="http://www.technews.lt/upl/Failai/apaciamaza.jpg" /><br /></a><br />
<br />Kad ir kaip bebūtų, viskas kas turi pliusų – turi ir minusų. Ne išimtis ir <i>Nokia 6233</i>. Paprastai nustačius didžiausią garsą, muziką dar galima klausyti, tačiau nustačius derintuvą aukštų garsų sodrumui padidinti, garsiakalbiai pradeda „kriokti“. Radio imtuvas veikia nepriekaištingai – teko testuoti jo galimybes tiek miesto centre, tiek užmiestyje, tačiau nusivilti kokybe nepavyko. Nors radio imtuvas ir neturi RDS funkcijos, jame palaikoma 20-ies užprogramuojamų stočių atmintinė, kas turėtų pasirodyti itin patogu užkietėjusiems „radiomanams“. O štai vaizdo grotuvas nuvylė. Jis nė neturi prasukimo funkcijos, kas žiūrint ilgesius vaizdo įrašus neigimai atsiliepia patogumui. Kaip jau minėjau ankščiau vidinė telefono atmintis nėra didelė – 6 MB. Reiklesniems vartotojams 128 MB kortelės gali taipogi neužtekti. Tačiau <i>Nokia</i> pagalvojo apie tai – telefonas palaiko iki dvejų gigabaitų atminties korteles. Prisiminus mažėjančių „flash“ tipo atminties kainų tendenciją, reiklesni vartotojai gali atsipūsti. Taip pat pastebėjau vieną šio telefono minusą, susijusį su atmintimi. Kai užpildoma vidinė atmintis meniu pradeda truputį „stabdyti“ – naršymas po jį tampa labai nepatogus. Šiame <i>Nokia</i> telefone naudojama S40 vartotojo sąsaja. Meniu įprastas, kaip ir visose <i>Nokia</i> (neskaitant telefonų su Symbian). Tiesa, galima nusistatyti skirtingą jo vaizdavimą - tinkleliu arba lapeliais. Meniu galite išsidėlioti taip, kaip jums patinka, patogiau. Taip pat, kaip ir daugeliui, mobilus man labai reikalingas dėl trumpųjų žinučių. Čia jas rašyti gana patogu. Žinoma, kaip prie kiekvieno naujo telefono reikia priprasti, tačiau parašęs porą dienų, visiškai pripratau prie klaviatūros, jos išdėstymo. Mygtukai tikrai patogūs, nei per minkšti, nei per kieti. SMS rašymo langas taip pat komfortabilus. Viršuje matome langą, kuriame reikia įvesti numerį. Apačioje langas SMS‘ui. Į vieną trumpąją žinutę telpa 1000 ženklų. <i>MMS</i> siunčiami kaip ir visuose telefonuose. Įrašote norimą tekstą, įterpiate norimus garsus, vaizdus ir siunčiate. Naršyti internete man pasirodė patogiau su <i>Opera</i>, nei su integruota naršykle. Tiesiog <i>Opera</i> gali pasiūlyti didesnį pasirinkimą funkcijų bei galimybių, ko „stock‘inėje“ naršyklėje nėra.<br />
<br /><a class="ns" href="http://www.technews.lt/upl/Failai/sonas%20(didele).jpg"><br /><img src="http://www.technews.lt/upl/Failai/sonasmazas.jpg" /><br /></a></p>
<p><b>Išvados</b></p>
<p>Taigi tiek apie šį <i>Nokia</i> gaminį. Apibendrindamas noriu pasakyti, kad tai yra puikus vidutinės klasės vartotojo pirkinys. Tvirtas korpusas, neįspūdingų, tačiau būtiniausių funkcijų gausa bei patogus dizainas – pagrindiniai šio gaminio privalumai. Rekomenduoju visiems, nenorintiems išleisti keleto tūkstančių litų ir gauti gana funkcionalų bei patvarų telefoną.</p>
<p></p>
