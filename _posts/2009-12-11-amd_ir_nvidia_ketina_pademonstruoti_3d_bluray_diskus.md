---
layout: post
status: publish
published: true
title: AMD ir nVidia ketina pademonstruoti 3D Blu-Ray diskus
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4369
wordpress_url: http://localhost/site/new/amd_ir_nvidia_ketina_pademonstruoti_3d_bluray_diskus/
date: '2009-12-11 17:28:46 +0200'
date_gmt: '2009-12-11 17:28:46 +0200'
categories:
- Naujienos
---
<div class="imgright"><img src="http://t3.gstatic.com/images?q=tbn:3CJ_RUM2dcSUlM:http://ces.desinformado.com/wp-content/uploads/2009/01/geforce_3d_vision.jpg"  /></div>
<p>Abu didžiausi konkurentai diskretinių vaizdo plokščių rinkoje, tai yra AMD ir nVidia, žada pristatyti naujuosius Blu-Ray optinius diskus, kurie bus paremti nauju 3D vaizdo formatu. Tikėtina, kad abi kompanijos juos pristatys Vartotojų elektronikos parodoje, paprasčiau žinomoje CES vardu.</p>
<p>AMD tikina, kad komercijai skirti 3D Blu-Ray diskai pasirodys jau kitų metų antroje pusėje. 3D formatą jau baigia suformuluoti ir Blu-Ray diskų asociacija, kuriai taip pat priklauso ir minėtas lustų gamintojas AMD. </p>
<p>nVidia varžovai kiek ankščiau pranešė apie tai, kad pristatys 3D Blu-Ray formatą, tačiau kompanija neatsiliko bei taip pat pranešė apie tai, kad CES parodoje pademonstruos sistemas su jos vaizdo plokštėmis, kurios susitvarkys su šiuo naujuoju formatu. Kompanija žengs žingsnį į priekį, nors teigia, kad jau pristatė 3D Blu-Ray formatą sukombinavusi GeForce vaizdo posistemį, 3D Vision technologiją ir Acer 3D LCD monitorių.</p>
<p>Kaip ir AMD atveju, nVidia pranešė, kad 3D turinį puikiai atkodavo su AVC Multi-View kodavimo rinkiniu. AVC-MVC rinkinį realiu laiku gali panaudoti daugybė GeForce vaizdo plokščių, kad ir viena iš pigesnių GeForce GT 240, kuri kainuoja vos 100 JAV dolerių. Taigi, 3D galimybėmis ir grožybėmis stalinių kompiuterių vartotojai galės įsitikinti neišleisdami tūkstančio ar daugiau JAV dolerių.</p>
<p>nVidia taip pat teigia, jog siūlys 3D fotografijų peržiūrą, 3D interneto naršymą ir 3D žaidimus. Tiesa, nVidia jau dabar siūlo 3D technologiją žaisti žaidimus, tad daugiau produktų su šia technologija galime tikėtis kitais metais, kai oficialiai bus pristatytas 3D Blu-Ray formatas.</p>
<p>Mes neabejotinai laukiame 2010 metų CES parodos ir naujausio mados klyksmo demonstracijos. Iš tiesų įdomu, ką pasiūlys tiek AMD, tiek ir nVidia.<br /></p>
