---
layout: post
status: publish
published: true
title: Sony Ericsson W995 apžvalga
author:
  display_name: "-NRJ-"
  login: "-NRJ-"
  email: enerje@gmail.com
  url: ''
author_login: "-NRJ-"
author_email: enerje@gmail.com
wordpress_id: 4405
wordpress_url: http://localhost/site/new/sony_ericsson_w995_apzvalga/
date: '2009-12-21 19:16:58 +0200'
date_gmt: '2009-12-21 19:16:58 +0200'
categories:
- Multimedia įrenginiai
- Apžvalgos
---
<p>Visų pirma tai pirma tokia mano apžvalga, tad dėl kokiu trūkumų ar kažkokios informacijos stokos nepykite ir nepeikite. Aišku kritika priimama manau ji tik į naudą. </p>
<p>Apžvelgti šį įrenginį nusprendžiau dėl to, jog tiek prieš jį įsigydamas, tiek dabar jau kurį laiką turėdamas, visas apžvalgas internete radau tik tarsi nurašytas iš informacinių šio modelio lankstinukų ar aprašymų, dažnai pamirštant žmogišką faktorių ir panaudojimo galimybes. Yra žinoma ir, pavadinkime, „vartotojiškų“ apžvalgų, bet dar viena nepamaišys. Apžvalgos eigoje stengiausi nenurašinėti parametrų ir duomenų, juos pateikiau, mano nuomone, ganėtinai išsamioje lentelėje, nusakančioje daug apie įrenginį, tad kartotis per daug nereikia ir galima šnekėti apie vartotojiškus pojūčius ir pastebėjimus. </p>
<p>Turinys:</p>
<p><b>1. Šiek tiek apie <i>Sony Ericsson</i> modelių  žymėjimus</b><br />
<br /><b>2. Techninės savybės</b><br />
<br /><b>3. Pirmas įspūdis</b><br />
<br /><b>4. Dizainas ir surinkimo kokybė</b><br />
<br /><b>5. Ekranas</b><br />
<br /><b>6. Kamera</b><br />
<br /><b>7. Internetas</b><br />
<br /><b>8. Naudojimasis telefonu, vartotojo sąsaja</b><br />
<br /><b>9. Garso kokybė</b><br />
<br /><b>10. Navigacija</b><br />
<br /><b>11. Programinė  įranga</b><br />
<br /><b>12. Minimalus bandymai</b><br />
<br /><b>13. Apibendrinimas</b></p>
<p><b>1. Šiek tiek apie <i>Sony Ericsson</i> modelių  žymėjimus</b>...<br />
<br />...Kurių, panašu, artimiausiu metu bus atsisakyta. </p>
<p><img src="http://sb.technews.lt/SE%20W995/Dideles/1.PNG" /></p>
<p>Tenka pripažinti, jog tai tarsi paskutinis <i>Walkman</i> serijos atstovas iš <i>Sony Ericsson</i> pusės. Mat gamintojas jau ne karta užuominomis arba oficialiais pareiškimas atskleidė, jog <i>SE</i> telefonai pamažu nebebus skirstomi į klases arba serijas, ir bus stengiamasi tiesiog siūlyti funkcionalių įrenginių gamą su įvairiais pavadinimais; kurį laiką dar bus naudojami dvigubi vardai. Yra ir kita versija, jog aukščiausios klasė ir daugiausiai galimybių turintys telefonai turės vardus, o paprastesni, labiau prieinami įrenginiai ir toliau bus žymimi simboliais. Tačiau šioje vietoje gamintojas žino geriau savo planus, kas ir kiek bus taikoma. </p>
<p>Šis modelis oficialiai buvo pristatytas per <i>Mobile World Congress 2009</i> vykusį šių metų balandžio 16-19 dienomis. Jau tada jis buvo krikštijamas dviem vardais: <i>Hikaru</i> ir <i>W995</i>. Tačiau buvo pasilikta prie senojo žymėjimo, norint tarsi užbaigti W serijos gyvavimą su geriausiu ir labiausiai išbaigtu atstovu, prieš pereinant prie naujųjų pavadinimų. O, ar tai gamintojui pavyko, pabandysiu atspindėti apžvalgoje. </p>
<p><img src="http://sb.technews.lt/SE%20W995/Dideles/2.PNG" /></p>
<p><b>2. Techninės savybės</b></p>
<p>Tiems, kas moka skaityti iš  lankstinuko</p>
<p><img src="http://sb.technews.lt/SE%20W995/Dideles/3.PNG" /></p>
<p><b>3. Pirmas įspūdis</b></p>
<p>Man, kaip <i>SE</i> mėgėjui, gal net pavadinkim fanui, šis modelis jau nuo pristatymo buvo patraukęs akį, ir buvau tarsi įsidėjęs jį į savo „ateities pirkinių sąrašą“. Neilgai trukus po pristatymo turėjau galimybę išbandyti šio telefono testinio modelio savybes ir po tos pažinties dar labiau buvau užtikrintas, jog oficialiai pasirodžius, radęs progą čiupsiu šį įrenginuką. Mat tiek jo funkcijos, tiek galimybės, tiek surinkimo kokybė, tiek ir išvaizda man patiko ir buvo tarsi aukso viduriukas, šnekant apie tai, ko aš tikiuosi iš telefono. Neišblėsus norui įsigijau ir, nors jau turiu jį kiek daugiau nei pusė mėnesio, diena iš dienos vis randu jame kažką naujo, gal kartais netikėto ir patogaus.</p>
<p>Telefoną galima įsigyti pasirinkus viena iš trejeto spalvų: „Progressive Black“ (Apžvalgai naudotas šis); „Cosmic Silver“ ir „Energetic Red“.</p>
<p><b>4. Dizainas ir surinkimo kokybė</b></p>
<p>Dėl dizaino detalių  ir išorinio vaizdo, žinoma, gali būti visokių nuomonių. Gal kam nors kliūna funkcinių mygtukų gausa išdėstyta telefono šonuose, gal kam nors nepatinka nepilnai metalizuotas korpusas. Kliūti gali daug kas. Visiems neįtiksi, tačiau, mano subjektyvia nuomone, šiuo atveju telefonas labai vykęs. Šnekant tiek apie dizainą, tiek apie funkcionalumą, jis kartais net lyginamas su <i>Nokia N95</i> išmaniuoju telefonu, kuris, jeigu būtų išleistas veliau, gal nebūtu buvęs toks „plytos formos“ ir gal kiek per stambus. </p>
<p><a class="ns" href="http://sb.technews.lt/SE%20W995/Dideles/4.PNG">
<div class="imgright"><img src="http://sb.technews.lt/SE%20W995/Mazos/4.jpg"  /></div>
<p></a><a class="ns" href="http://sb.technews.lt/SE%20W995/Dideles/5.PNG"><br /><img src="http://sb.technews.lt/SE%20W995/Mazos/5.JPG" /><br /></a></p>
<p><i>W995</i> maloniai nugula delne. Mygtukai, net ir būdami atrodytų smulkūs, spaudžiasi patikimai ir nesitrikdančiai su kitais, išskyrus dedikuotą muzikos grotuvo mygtuką, kuris kiek per jautrus, ir net netyčia spustelėjus beveik iš bet kurios telefono pozicijos - ar tai būtų žinutės rašymo langas, ar numerio rinkimas – iš karto nušoka į muzikos grotuvą. Tai nekliūna nuolatos, tačiau kartais netikėtai pasireiškia.</p>
<p>Minint surinkimo kokybę, slankusis mechanizmas veikia patikimai, nėra klibėjimo ar barškėjimo protingai ir saugiai pritvirtinamas galinis telefono dangtelis. Gal ir norėtųsi, jog įrenginys turėtų dar daugiau metalinių detalių tačiau šiokia tokia įvairovė gal ir geriau. Viena, kas kliūna tiek man, tiek, žinau, daugeliui, tai kiek nestabiliai telefoną prilaikanti kojelė/stovelis. Kai norima žiūrėti vaizdo įrašus ar klausytis muzikos, telefoną paguldžius šonu, telefonas stovi stabiliai tol kol nepasijudina pagrindas po juo, arba pats telefonas būna netyčia pajudinamas. Čia gamintojui buvo galima ir labiau pasistengti. </p>
<p><a class="ns" href=" http://sb.technews.lt/SE%20W995/Dideles/6.PNG">
<div class="imgright"><img src=" http://sb.technews.lt/SE%20W995/Mazos/6.JPG"  /></div>
<p></a><a class="ns" href=" http://sb.technews.lt/SE%20W995/Dideles/7.PNG"><br /><img src=" http://sb.technews.lt/SE%20W995/Mazos/7.JPG" /><br /></a></p>
<p><b>5. Ekranas</b></p>
<p>Tai viena labiausiai patikusių ir iš karto į akis krentančių  telefono savybių, mat per <i>SE</i> modelių istoriją mažai modeliu pasižymėjo didesniais negu 2.0 colio arba 2.2 colio ekranais, išskyrus keletą rimtesnių PDA tipo telefonų su lietimui jautriais ekranais. Pats asmeniškai jaučiausi tarsi sugrįžęs prie savo senojo <i>W960</i>, kurio ekranas taip pat krito į akis tiek kokybe, tiek spalvingumu kaip ir šis. Tik senesnysis <i>Walkman</i> serijos flagmanas turėjo lietimui jautrų ekraną.  </p>
<p>Nokia telefonų mėgėjai turbūt dažniausiai juokiasi ar peikia <i>SE</i> telefonus, mat jie savo modeliuose dažniausiai naudoja ekranus su vis tuo pačiu spalvų kiekiu 256K (262 144 spalvų), dažnai teigdami, kad tai atgyvena ir galėtų būti naudojamos „pažangesnės technologijos“ - 16M (16 777 216 spalvų), tačiau kada prasideda skirtumų ieškojimas, atsiranda abejonės ir lyginimai kurie dažniausia, jeigu nebūna subjektyvūs, baigiasi lygiosiomis. Mat daugelis paprasčiausiai pamiršta faktą, kad dėl genetinių savybių, tik maža dalis populiacijos turi regos organus tokius, kurie atpažįsta ir leidžia pajausti skirtumą tarp didelio kiekio spalvų, kai tuo tarpu didžioji dalis žmonijos turi įprastus genus ir jų akys atpažįsta kiek daugiau negu 60000 spalvų, tad jeigu tą faktą žmonės suvoktų ir žinotų, būtų tarsi sugriautas bereikšmis mitas apie tai kaip žmonės „jaučia“ skirtumą tarp didelių skaičiukų popieriuje ir kiek mažesnių. </p>
<p><a class="ns" href=" http://sb.technews.lt/SE%20W995/Dideles/8.PNG">
<div class="imgright"><img src=" http://sb.technews.lt/SE%20W995/Mazos/8.JPG"  /></div>
<p></a><a class="ns" href=" http://sb.technews.lt/SE%20W995/Dideles/9.PNG"><br /><img src=" http://sb.technews.lt/SE%20W995/Mazos/9.JPG" /><br /></a></p>
<p>Grįžtant prie <i>W995</i>-ojo ekrano, jo paviršius padengtas (kaip kai kurie šaltiniai vadina) „kristaliniu stiklu“, kuris mažina ekrano susibraižymo tikimybę. Kiek šiame teiginyje tiesos, pats dar nespėjau įsitikinti, nes ant telefono ekrano dar yra likusi dengianti plėvelė, o telefoną stengiausi naudoti tausodamas ir ekstremaliai tarp raktų ar kitų briaunas turinčių daiktų nelaikydamas. Tą lėmė ne tiek baimė dėl pačio ekrano, o labiau baimė dėl plastmasinių bei metalinių telefono dalių, mat nėra noro nudėvėti dažų sluoksnius. </p>
<p>Dėl tokio ekrano pasiteisinimo galiu pats patvirtinti, nes kiek daugiau negu pusę metų naudojau <i>C902</i> mobilųjį telefoną kuris buvo vienas pirmųjų <i>SE</i>, turėjusių tokį ekraną. Nuo dėvėjimosi arba trinktelėjimų jam labiau buvo nukentėjusios korpuso detalės negu ekranas kuris „neatlaikė“ tik rimtesnių brūkštelėjimų. Tad norisi tikėti jog šio modelio ekranas bus toks pat kokybiškas, o gal ne dar tobulesnis. To kolkas negaliu patvirtinti.</p>
<p><b>6. Kamera</b></p>
<p>Su šiuo modeliu buvo norima vartotojams įrodyti, jog visada buvusi į muziką labiau orientuota serija, gali ne tik sužibėti vertinant garso kokybę, tačiau turėti ir labai plačią anksčiau šioje serijoje nematytų funkcijų gamą, nepamirštant ir kameros savybių, kurios jutiklis buvo pasiskolinta iš spėjusio sužibėti <i>C905 Cyber-Shot</i> klasės flagmano. </p>
<p><a class="ns" href=" http://sb.technews.lt/SE%20W995/Dideles/10.PNG">
<div class="imgright"><img src=" http://sb.technews.lt/SE%20W995/Mazos/10.JPG"  /></div>
<p></a><a class="ns" href=" http://sb.technews.lt/SE%20W995/Dideles/11.PNG"><br /><img src=" http://sb.technews.lt/SE%20W995/Mazos/11.JPG" /><br /></a></p>
<p>Mano subjektyvia nuomone, kameros, nors ir pasiskolintos iš labai vykusio modelio, nuotraukų kokybei dar trūksta šiek tiek išbaigtumo. Taip, veidų aptikimo, šypsenos aptikimo, auto fokusavimo funkcijos veikia patikimai, tačiau nuotraukoms trūksta spalvų sodrumo ir kokybiškumo darant nuotraukas blogesniame apšvietime. Čia, žinoma, kartais padeda integruota „led“ blykstė, bet ji praktiškesnė daugiau kaip žibintuvėlis :]</p>
<p>Kiek teko stebėti kalbas forumuose, jau yra išėję neoficialūs kameros atnaujinimai, pataisantys trūkumus ir priartinantis nuotraukų kokybę arčiau prie fotografavimui orientuoto telefono, tačiau skubėti nėra kur, mat su būsimu atnaujinimu ir pats gamintojas žada pokyčius, tik jau patikrintus ir oficialius. Tenka luktelėti.</p>
<p><a class="ns" href=" http://sb.technews.lt/SE%20W995/Dideles/12.PNG">
<div class="imgright"><img src=" http://sb.technews.lt/SE%20W995/Mazos/12.JPG"  /></div>
<p></a><a class="ns" href=" http://sb.technews.lt/SE%20W995/Dideles/13.PNG"><br /><img src=" http://sb.technews.lt/SE%20W995/Mazos/13.JPG" /><br /></a></p>
<p>Filmavimas su šiuo telefonu nei spindintis kokybe, nei tragiškas. Nufilmuoto vaizdelio pakanka talpinimui į internetą arba laikytis vaizdo įrašą sau, norint įamžinti kokį įvykį o gal ir dalintis su draugais. Tačiau šeimos atostogų ar dokumentini filmo spindinčio kokybe ir detalumu – nesuksi.</p>
<p>Kam jau yra tekę susipažinti su <i>Cyber-Shot</i> klasės telefonais – kameros meniu bus artimas ir nė kiek neklaidins. Mat tarp visų įprastų funkcijų ir nustatymų nieko labai naujo nebus be dar nebuvusių jokiame kitame <i>SE</i> telefone nuotraukos rėmelių ir meniu spalvų derinio (geltono – juodo – pilko – balto). </p>
<p><a class="ns" href=" http://sb.technews.lt/SE%20W995/Dideles/14.PNG">
<div class="imgright"><img src=" http://sb.technews.lt/SE%20W995/Mazos/14.JPG"  /></div>
<p></a><a class="ns" href=" http://sb.technews.lt/SE%20W995/Dideles/15.PNG"><br /><img src=" http://sb.technews.lt/SE%20W995/Mazos/15.JPG" /><br /></a></p>
<p><b>7. Internetas</b></p>
<p>Norintys naršyti internetą šio įrenginio vartotojai turės galimybę rinktis iš visų pagrindinių ir labiausiai paplitusių ryšio standartų. Su integruota į telefoną naršykle (NetFront 3.4 sukurta „Mini Opera“ branduolio pagrindu) galite naršyti interneto puslapius ganėtinai patogiai, tiek kalbant apie mobiliems telefonams skirtus tiek apie įprastus. Patogiai veikia priartinimo funkcijos, teksto kopijavimo ir kilnojimo tarp programų (verta pažymėti, jog su daugeliu senesnių <i>SE</i> telefonų, nebūdavo įmanomos copy/paste galimybės) tad tai labai palengvina naršymą. Tačiau nežinau kodėl, gal labiau iš įpročio, nepasitenkinau integruota naršykle telefone ir parsisiunčiau „Mini Opera“ 4.2 ir 5 (beta) versijas. Pastarosios veikia be problemų ir asmeniškai man veikia gal net kiek patogiau negu integruotoji.</p>
<p>Žinoma, šis telefonas nėra absoliutus „smart-phone“ tipo telefonas, kuris tarsi visiškai atstotų kompiuterį delne, tad naršant vis tiek dar pasigendama Flash palaikymo. Taip pat kartais įprasti interneto puslapiai atvaizduojami kiek iškreiptai, bet tai ne pačio telefono trūkumas, o labiau naršyklės.</p>
<p>Na o apie prisijungimo būdus – manau tikrai kiekvienas ras sau tinkamą. Galime džiaugtis, jog neturim mobilaus ryšio monopolijos, tad ryšio tiekėjai siūlo ganėtinai gerus interneto planus telefonams, kurie daug kam įkandami ir reikiamu metu suteikia galimybę pasiekti internetą. Aš asmeniškai naudojausi <i>Labas (Bitės +)</i> mobiliuoju internetu. Ir galiu pasakyti, jog ryšys tikrai buvo patikimas, ir Klaipėdos miesto ribose naršydamas nejaučiau stabdymų, išskyrus keletą kartų, kada buvau blogesnėse ryšio zonose. </p>
<p>Pilnai naudojantis mobiliojo interneto galimybėmis (dažniausiai EDGE ryšiu) naudojant <i>Skype</i> aplikaciją telefone, naršant puslapius ir kartais ausinukais klausant muzikos, telefono baterija ištverdavo iki 7 valandų. Namie arba didesniuose prekybos centruose įvairiais tempais naudojantis bevieliu vietiniu ryšiu, telefono baterija naudodavosi kiek lėčiau. </p>
<p>Apibendrinant interneto galimybes galiu pasakyti, jog mano poreikius įrenginys pateisina: reikiamu metu galiu sklandžiai pasitikrinti el. paštą ar susisiekti su draugais bei kolegom, taip pat sklandžiai galiu pasižiūrėti ir paskaitinėti interneto puslapius, kad ir technews.lt. Taip pat galima žiūrėti <i>YouTube</i> transliacijas su integruota aplikacija, įrašų krovimas taip pat vyksta labai sklandžiai, žinoma, priklausomai nuo interneto ryšio. </p>
<p><b>8. Naudojimasis telefonu, vartotojo sąsaja</b></p>
<p>Kas yra bent kiek pažįstamas su <i>SE</i> telefonais, paėmęs <i>W995</i> į rankas pasijaus tarsi turėdamas jau pažįstamą įrenginį delne. Tai dėka nepakeičiamos <i>SE</i> programinės įrangos, kuri su kiekvienu nauju telefonu vis kažkiek patobulinama. Galbūt neženkliai, nes iš pirmo žvilgsnio skirtumų nepajausi, tačiau ilgiau panaudojęs jautiesi, lyg kažką vis naujo radęs. Ir tai džiugina. </p>
<p><img src="http://sb.technews.lt/SE%20W995/Dideles/SEMeniu.png" /></p>
<p>Nežinau kodėl, bet <i>Symbian</i> ir <i>Windows Mobile</i> pagrindu grįsti telefonai manęs niekad nesužavėdavo (išimtys <i>SE Xperia1</i>, <i>W960</i> ir <i>N97</i>) ir visada būdavo malonu grįžti prie SE telefonų programinės įrangos. Taip, gal dėl to kenčia funkcionalumas, mat kitoms platformoms yra sukurta daugiau papildomų programų, leidžiančių išplėsti funkcionalumą. Tačiau aš turbūt priklausau ir dar ilgai priklausysiu tai grupei, kuriai telefonas yra labiau skirtas pagrindinėms funkcijoms, kam jo pirmtakai buvo sukurti – palaikyti ryšį.  Ir antroje eilėje yra papildomos funkcijos kurios būdamos telefone daugiau ar mažiau praverčia įvairiose situacijose. Tačiau nėra tokios gyvybei svarbios, be kurios telefonas būtų niekam tikęs. </p>
<p>Tad šnekant apie programinę įrangą, ji nė kiek nesvetima ir neišfarširuota. Todėl dažnai aplanko jausmas, lyg šalia savęs laikai „artimą“ sau daiktą. </p>
<p><b>9. Garso kokybė</b></p>
<p>Šis telefonas nebūtų <i>Walkman</i> serijos jeigu neturėtų išbaigtumo garso kokybėje. Telefonas, kaip bebūtų keista, pirmasis ir tuo pačiu turbūt paskutinis šios pasižymėjusios serijos atstovas su įprastine 3,5 mm garso jungtimi patogiai įmontuota viršuje. Muzikos klausytis galima tiek per įprastas <i>SE</i> ausines, jungiamas per „gimtąją“ <i>Fast Port</i> (arba dar kartais vadinamą <i>PopUp port</i>). tiek per dedikuotą garso jungtį. Neoficialiai šnekama, kad telefono tvarkyklės yra pritaikytos kokybiškiau groti per ausines, įjungtas į 3.5 mm lizdą, mat daugelis vartotojų labai laukė šios galimybės SE telefone, kad galėtų naudoti įvairias, jiems patogias ausines. Tad tame tiesos gali būti, o ar yra savo ausimis klausydamas per <i>SE HPM-77</i> (In-Ear) ausines (kurias gavau su telefonu) arba per savo <i>Panasonic</i> In-Ear tipo ausines, nelabai skirtumo pajaučiau. Čia, manau, reiktu geresnės klausos žmogaus vertinimo. Tačiau apie kokybę visumoje nėra ko ir kalbėti daug – ji nuostabi, kaip beklausytum. Ne veltui <i>W995</i> gavo <i>EISA</i> apdovanojimą, skirtą kaip 2009-2010 metų geriausiam muzikiniam telefonui. Toliau išlaikydamas karūna <i>SE</i> pusėje ir nukonkuruodamas kitus stiprius konkurentus.</p>
<p>Kalbant apie stereo garsiakalbius, jie įmontuoti ne tam, kad grotų visu garsumu džergždami ir traškėdami, kad vaikai eidami per mokykla, mieste ar kokioje „prekybos ir pramogų sostinėj“ – grotų pasileidę visu garsumu ir šiurpintų žmones. Šie garsiakalbiai skirti kokybiškam grojimui, kuris dažniausiai remiasi ne į decibelų kiekį.</p>
<p><b>10. Navigacija</b></p>
<p>Funkcija, kurios gal ir nenaudoju labiausiai, nes neteko dar atsirasti nepažįstamose vietose ir ieškoti kelrodžio, bet įdomumo dėlei bandžiau GPS galimybes šiame telefone. Lyginant su buvusiais savo SE telefonais, kurie turėjo šią galimybę – skirtumas akivaizdus. Šiame modelyje naudojama pažangesnė technologija, artimiausia būtent dedikuotoje navigacijos įrangoje, nustatanti buvimo vietą ne tik pagal mobiliojo ryšio pastotes, kaip senieji telefonai su GPS funkcija, bet jungiantis ir prie ryšio palydovų. GPS paslauga galima naudotis keliais būdais. Su integruota <i>GoogleMaps</i> aplikacija arba naudojantis „Wayfinder navigation“ aplikacija, kurios licencija veikia 3 mėnesio nuo pirmo paleidimo. Tačiau SE puslapyje įmanoma rasti ir be problemų atsisiųsti <i>Wiselipot</i> navigacijos programą, sukurtą <i>Appello</i>. Tik šios navigacijos turi trūkumą - žemėlapiai nesisaugoja į telefono atmintį, tad visuomet yra siunčiami esant interneto ryšiu ir laikomi atmintyje tik kol programos veikia. Tačiau manau, esant bėdai ir pasiklydus kur nors ar nežinant, kaip pasiekti vieną ar kitą tašką – tokia navigacija padėtų. Kasdieniam naudojimui, manau, reikėtų kažko patogesnio, bent jau su integruotais žemėlapiais </p>
<p><b>11. Programinė  įranga</b></p>
<p>Su šiuo telefonu <i>Sony</i> pristatė ir naująją savo programinę įrangą <i>Media Go</i>, su kuria galima ganėtinai patogiai keistis duomenimis tarp savo kompiuterio ir <i>Sony</i> įrenginių, ar tai butų PSP žaidimų konsolė, ar bet kuris <i>]SE</i> mobilusis telefonas. Didžiausias programos minusas (tikiuosi, tik kol kas) tai nustatymų stoka. Ji labai automatizuota, norint žmogų atitolinti nuo didelių konfigūravimų. Kurta ji taip, kad žmogui tereikėtų keleto paspaudimų, kad jo mobilus įrenginys užsipildytų norimais ir suderinamais failais, ar tai butu muzika, ar nuotraukos, ar vaizdo įrašai. Patogu, jog programa surenka trūkstamą dainų informaciją, viršelius, kad jie <i>Walkman</i> muzikos grotuve butu pilnai atvaizduoti ir informatyvūs. Tačiau išbarsto muzika telefone savaip, į atskirus aplankus ir t.t. Tad asmeniškai aš pasigendu didesnių nustatymų, leidžiančių viską prisitaikyti labiau prie vartotojo norų. </p>
<p><b>12. Minimalus bandymai</b><br />
<br /><object width="425" height="344"><param name="movie" value="http://www.youtube.com/v/VHSFQ8DvSGg&hl=en_GB&fs=1&"></param><param name="allowFullScreen" value="true"></param><param name="allowscriptaccess" value="always"></param><embed src="http://www.youtube.com/v/VHSFQ8DvSGg&hl=en_GB&fs=1&" type="application/x-shockwave-flash" allowscriptaccess="always" allowfullscreen="true" width="425" height="344"></embed></object></p>
<p>Fotokameros kokybė:</p>
<p><a class="ns" href="http://sb.technews.lt/SE%20W995/Dideles/18.PNG">
<div class="imgright"><img src=" http://sb.technews.lt/SE%20W995/Mazos/18.JPG"  /></div>
<p></a><a class="ns" href=" http://sb.technews.lt/SE%20W995/Dideles/19.PNG"><br /><img src=" http://sb.technews.lt/SE%20W995/Mazos/19.JPG" /><br /></a><br />
<br /><a class="ns" href=" http://sb.technews.lt/SE%20W995/Dideles/20.PNG">
<div class="imgright"><img src=" http://sb.technews.lt/SE%20W995/Mazos/20.JPG"  /></div>
<p></a><a class="ns" href=" http://sb.technews.lt/SE%20W995/Dideles/21.PNG"><br /><img src=" http://sb.technews.lt/SE%20W995/Mazos/21.JPG" /><br /></a></p>
<p><b>13. Apibendrinimas</b></p>
<p>Jeigu tai bus paskutinysis <i>Walkman</i> serijos atstovas tai galime teigti, jog serija užsibaigė sėkmingai. Įrenginys turi daugeliui vartotojų pakankamą funkcijų ir galimybių gamą bei pasižymi, galima teigti, „maksimaliu išbaigtumu“. Gal jis ir nublanksta prieš dabar populiarėjančius ir vis labiau prieinamus lietimui jautrius telefonus su įvairiom vartotojo sąsajom ir gal net platesnėmis panaudojimo galimybėmis, tačiau kaip multifunkcinis telefonas, ieškantiems kažko kokybiško, patikimo ir kiek daugiau negu paprastas mobilus telefonas – tai modelis kuris turėtų būti įtrauktas į galimų pirkinių sąrašą gal net artėjančios šventėms.. Lietuvoje šių telefonų apsčiai nėra, o jeigu ir yra, dažniausiai juodos arba rausvos spalvos. Lietuviškų prekybos centrų lentynose šis įrenginys kainuoja nuo 1400lt iki 1600lt, bet visada įmanoma ilgiau paieškojus rasti už prieinamesnę kainą.</p>
<p><b>Dėkojame skaitytojui -NRJ- už apžvalgą</b></p>
