---
layout: post
status: publish
published: true
title: Itin plonas nešiojamasis iš MSI
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3445
wordpress_url: http://localhost/site/new/itin_plonas_nesiojamasis_is_msi/
date: '2009-04-26 15:50:02 +0300'
date_gmt: '2009-04-26 15:50:02 +0300'
categories:
- Naujienos
---
<p>Vienas didžiausių nešiojamųjų kompiuterių gamintojas, Taivano bendrovė <i>MSI</i> prieš keletą dienų, mums pranešė apie visai neseniai pradėtos gaminti, <i>X-Slim</i> internetinių „mažylių“ serijos, atnaujinimą. Naujasis šeimos narys – <i>X340</i> pavadinimą gavęs modelis, kuris pasižymės visomis būtiniausiomis šios klasės produktų savybėmis.</p>
<p><i>Intel Centrino</i> bei <i>Intel Celeron</i> platformomis grįstas <i>X340</i> turės 13,4 colių įstrižainės ekraną, kurio galinė panelė bus apšviečiama LED diodais. Tai, kaip žinia, ne tik suteiks puikų spalvų kontrastingumą bei kokybišką apšvietimą, bet ir leis sutaupyti keturių celių baterijos sąskaita ir prailginti mobilaus darbo džiaugsmą. Kompiuteris puikiai tiks ir patogiai vaizdo rinkmenų peržiūrai – ekranas turės 16:9 kraštinių santykį bei papildomą <i>MSI Vivid Image Enhancement</i> vaizdo gerinimo technologiją. HDMI išvestis taip pat pasitarnaus kaip puikus pagalbininkas daugelio vartotojų namų pramogų poreikiams tenkinti. </p>
<p><img src="http://ezx.technews.lt/images/Products/MSI_X340.jpg" /></p>
<p>Šalia jau minėtosios HDMI išvesties, kompiuteryje rasime porą USB sąsajų, dviejų tipų (SD/MMC) atminties kortelių skaitytuvą, standartinius 3,5 mm skersmens garso bei mikrofono lizdus. Internetą, kompiuterio naudotojai, naršys pasinaudoję WiFi (802.11 a/g/n) moduliu, na, o svarbiais duomenimis su kitais įrenginiais keisis naudojantis Bluetooth 2.0 technologija. Interaktyvesnį virtualų bendravimą suteiks neaiškios raiškos bei kokybės integruota internetine kamera. </p>
<p>Nors gamintojas neužsiminė apie didesnės talpos baterijos pasirinkimo galimybę, tačiau užsiminė apie įgyvendintą <i>ECO Engine</i> energijos taupymo technologiją. Vieno sensorinio klavišo paspaudimu bus galima nustatyti penkis kompiuterio veikimo režimus (<i>Gaming mode, Movie mode, Presentation mode, Office mode</i> bei<i> Turbo Battery mode</i>), kurie atitinkamai pagal poreikius leis efektyviau išnaudoti baterijos gyvavimo laiką. <i>X340</i> modelis parduotuvėse bus paradavinėjamas dvejose variacijose. Pirmoji darbui naudos <i>Intel Core 2 Solo SU3500</i> itin mažos įtampos procesorių bei <i>Intel GS45 + ICH9M-SFF</i> lustų rinkinį (<i>Intel Centrino</i> platforma). Kitas pasirinkimas - <i>Intel Celeron 723</i> „širdelę“ bei tokį patį lustų rinkinį naudojantis variantas. Abiejų variacijų kompiuteriai kartu su baterija svers vos 1,3 kg.</p>
<p><i>MSI</i> nepranešė tikslios produkto kainos bei jo pasirodymo prekyboje laiko.</p>
