---
layout: post
status: publish
published: true
title: Roccat Kova [+] pelė
author:
  display_name: ZigZag
  login: ZigZag
  email: edmundas.v@hotmail.lt
  url: ''
author_login: ZigZag
author_email: edmundas.v@hotmail.lt
wordpress_id: 5675
wordpress_url: http://localhost/site/new/roccat_kova__pele/
date: '2011-03-14 09:24:58 +0200'
date_gmt: '2011-03-14 09:24:58 +0200'
categories:
- Periferija
- Apžvalgos
---
<p>Gerbiami Technews.LT skaitytojai, šiandien Jums pristatome dar vieną kompanijos Roccat gaminį. Jūsų dėmesiui - žaidėjams skirta pelė Kova[+]. Tai yra atnaujinta Kova pelės versija su keletu naujų savybių, ją lyginant su pirmtaku.</p>
<p>TURINYS:<br />
<br />>Šiek tiek apie Roccat<br />
<br />>Pakuotė<br />
<br />>Pelės dizainas ir techninės specifikacijos<br />
<br />>Programinė įranga<br />
<br />>Testai<br />
<br />>Išvados</p>
<p><b>Apie Roccat</b></p>
<p>Roccat yra gana jaunas gamintojas žaidimams skirtos periferijos rinkoje, tačiau jau pakankamai gerai žinomas dėl kokybiškų savo produktų. Šios vokiečių kompanijos produkcijos asortimentas kol kas nėra gausus, tačiau visi produktai skirti konkuruoti su aukščiausios klasės analogais iš kitų gamintojų. </p>
<p><b>Pakuotė</b></p>
<p>Taigi norėčiau pradėti nuo pakuotės. Pastaroji atrodo puikiai. Priekinėje dalyje matome įvairius užrašus apie pelės savybes bei plastikinį langą, pro kurį matoma pelė. Taip pat priekinėje pakuotės dalyje yra durelės, kurias prilaiko magnetas.  Atvėrus jas, galime iš arčiau apžiūrėti pelę, perskaityti informaciją apie įvairias technologijas, kurias palaiko ši pelė. Taip pat galime perskaityti, ką apie šią pelę mano vienas žinomiausių Vokietijos žaidėjų „nooky“. </p>
<p>Galinėje pakuotės pusėje, tuo tarpu, matome didelį pelės atvaizdą. Ten pat pateikta ir techninė informacija apie pelės savybes dešimčia kalbų. Apatinėje pakuotės dalyje taipogi matome pelės atvaizdą bei ikonas, kurios pasako šiek tiek informacijos apie pelę. Apibendrinant, pakuotė yra puikaus dizaino, geros prekinės išvaizdos.</p>
<p><a class="ns" href="http://technews.lt/upload/P3130063.jpg">
<div class="imgright"><img src="http://technews.lt/upload/P3130063m.jpg"  /></div>
<p></a><a class="ns" href="http://technews.lt/upload/P3130080.jpg"><br /><img src="http://technews.lt/upload/P3130080m.jpg" /><br /></a><br />
<br /><a class="ns" href="http://technews.lt/upload/P3130071.jpg">
<div class="imgright"><img src="http://technews.lt/upload/P3130071m.jpg"  /></div>
<p></a><a class="ns" href="http://technews.lt/upload/P3130085.jpg"><br /><img src="http://technews.lt/upload/P3130085m.jpg" /><br /></a></p>
<p><b>Pelės dizainas ir techninės specifikacijos</b> </p>
<p>Visa Roccat pelė yra juodos, matinės spalvos. Ant dešiniojo mygtuko įspaustas kompanijos pavadinimas. Visas pelės paviršius yra padengtas guma, tad galima nesibaiminti, kad žaidžiant ar atliekant kitus darbus, pelė slidinės rankoje. Ratukas pelės viduryje yra platesnis, nei įprasta ir taip pat padengtas guma, tad yra patogus naudoti. Ant pelės viršaus yra 4 LED šviesos diodai. Jų spalvą galima pakeisti naudojant programinę įrangą, apie kurią pakalbėsime kiek vėliau. Galima rinktis iš žydros, mėlynos, violetinės, rožinės, raudonos, oranžinės ir žalios spalvų.</p>
<p><a class="ns" href="http://technews.lt/upload/P3130102.jpg">
<div class="imgright"><img src="http://technews.lt/upload/P3130102m.jpg"  /></div>
<p></a><a class="ns" href="http://technews.lt/upload/P3130111.jpg"><br /><img src="http://technews.lt/upload/P3130111m.jpg" /><br /></a></p>
<p>Deja, negalime pagirti papildomų funkcinių mygtukų. Jų ši pelė turi jų keturis. Pirmiausia, jie nėra padengti guma, tad pirštai gali nuslysti. Tačiau dar didesnis minusas – sunkiai pasiekiami keli mygtukai. Priklausomai nuo naudojamos rankos, yra nepatogu pasiekti du iš keturių funkcinių mygtukų. Pavyzdžiui, naudojant pelę su dešine ranka, nepatogu paspausti dešinėje pelės pusėje esančius mygtukus, ir atvirkščiai, naudojant kairę ranką, nepatogu pasiekti kairėje esančius du mygtukus. Kova[+] pelėje yra įdiegta Roccat Easyshift technologija. Jos pagalba, vos vieno mygtuko paspaudimu galėsime kiekvienam pelės mygtukui priskirti dar vieną funkciją. Kai laikote EasyShift mygtuką, visi likusieji pelės mygtukai įgyja antrą, jūsų nurodytą funkciją.</p>
<p><a class="ns" href="http://technews.lt/upload/P3130103.jpg">
<div class="imgright"><img src="http://technews.lt/upload/P3130103m.jpg"  /></div>
<p></a><a class="ns" href="http://technews.lt/upload/P3130107.jpg"><br /><img src="http://technews.lt/upload/P3130107m.jpg" /><br /></a></p>
<p>Šis kompanijos gaminys išsiskiria savo forma. Dėka specialios V formos, pele galės naudotis ir kairiarankiai, ir dešiniarankiai. Tai yra tikrai neįprasta žaidėjams skirtai pelei, nes dažniausiai tokie gaminiai yra kuriami dešiniarankiams. Tenka pripažinti, kad pelės forma išties patogi ir labai tinka prie plaštakos.</p>
<p><a class="ns" href="http://technews.lt/upload/P3130098.jpg">
<div class="imgright"><img src="http://technews.lt/upload/P3130098m.jpg"  /></div>
<p></a><a class="ns" href="http://technews.lt/upload/P3130122.jpg"><br /><img src="http://technews.lt/upload/P3130122m.jpg" /><br /></a></p>
<p>Apatinėje pelės dalyje mes matome pelės lazerį, padukus, kurie skirti sklandesniam palės judėjimui paviršiumi ir lipduką, kuriame pateikiama informacija apie pelės pagaminimo bei sukūrimo vietą, serijos numeris ir kita panaši informacija. Užkietėję žaidėjai gali pasigesti funkcijos, esančios kaikuriose kitose žaidėjams skirtose pelėse. Tai svareliai pakeisti pelės svorį. Pati Roccat Kova[+] sveria vos 90 gramų.</p>
<p>Na ir pabaigoje norėčiau pakalbėti apie technines pelės specifikacijas. O jos tikrai neblogos. Maksimali pelės lazerio skiriamoji geba yra 3200 DPI dydžio. Tiesa, programinės įrangos pagalba galima pasirinkti kokią gebą naudoti – 400, 800, 1600 ar 3200 DPI. Pelė turi 1000Hz atnaujinimo dažnį, o maksimali akceleracija -  30G, kai maksimalus pelės greitis – 130 colių per sekundę.</p>
<p><b>Programinė įranga</b></p>
<p>Na, o apie Roccat programinę įrangą galima kalbėti išties daug. Ji paruošta taip, kad vartotojas galėtų visiškai prisitaikyti pelę savo poreikiams. Pakuotėje yra pateikiamas CD su programine įranga, tačiau, kaip visada, rekomenduojame atsisiųsti naujausią programos versiją iš gamintojo svetainės. </p>
<p>Paleidus programinę įrangą, mus pasitinka juodas langas su daugybe nustatymų. Pati programa yra paskirstyta į keturis skyrius – Main Control, Button Assignment, Advanced Control ir Update/Support. Dabar norėčiau plačiau papasakoti apie kiekvieną iš jų. Pirmajame, Main controls skyriuje, rasime šešis pelės nustatymus. Čia galime pakeisti pelės jautrumą, ratuko greitį, pelės lazerio skiriamąją gebą, žymeklio greitį, paspaudimo greitį. Taip pat čia galime susikurti atskirus profilius nustatymams. Vieną iš jų galėsite naudoti žaidžiant žaidimus, kitą – naršant internete ir panašiai. Viską galite prisitaikyti pagal savo poreikius.</p>
<p>Antrojoje tvarkyklių dalyje Button Assignement, kaip jau galime spresti iš pavadinimo, bus galima nusistatyti mygtukų atliekamas funkcijas. Šis langas padalintas į dvi dalis – standartiniams mygtukų nustatymams ir mygtukų funkcijų priskyrimui naudojant EasyShift technologiją. Kompanija kartu su tvarkyklėmis jau pateikia profilius, skirtus žaisti populiariausius kompiuterinius žaidimus. Jums nereikės kurti profilių tokiems žaidimams, kaip Left4Dead, Lineage 2, Battlefield Bad Company 2 ir daugeliui kitų. Žinoma, galėsite susikurti ir savo profilį ar redaguoti jau esamą. </p>
<p>Trečiasis programinės įrangos langas yra skirtas LED diodų nustatymams. Čia galite keisti diodų spalvas, jų švietimo tipą, mirksėjimo intervalą ir panašiai. Taip pat galime pakeisti atnaujinimo dažnį, bei išjungti arba įjungti garsus, kurie praneša, kai yra pakeičiamas pelės DPI. Asmeniškai man, garsai yra gana erzinantys, tad iškarto juos ir išjungiau, nors jie yra gana naudingi.</p>
<p>Paskutiniojoje pelės programinės įrangos dalyje randame nuorodas į gamintojo puslapį, tvarkyklių atnaujinimus, palaikymą ir t.t. Bendrai paėmus, programinė įranga puiki. Vartotojas gali visiškai prisitaikyti pelę pagal savo individualius poreikius. Beveik viskas yra nustatoma. Roccat išties pasistengė.</p>
<p><a class="ns" href="http://technews.lt/upload/1langas.jpg">
<div class="imgright"><img src="http://technews.lt/upload/1langasm.jpg"  /></div>
<p></a><a class="ns" href="http://technews.lt/upload/2langas.jpg"><br /><img src="http://technews.lt/upload/2langasm.jpg" /><br /></a><br />
<br /><a class="ns" href="http://technews.lt/upload/3langas.jpg">
<div class="imgright"><img src="http://technews.lt/upload/3langasm.jpg"  /></div>
<p></a><a class="ns" href="http://technews.lt/upload/4langas.jpg"><br /><img src="http://technews.lt/upload/4langasm.jpg" /><br /></a></p>
<p><b>Testai</b></p>
<p>Techninės pelės savybės išties puikios, tad ir veikimas turėtų būti puikus. Pirmiausia pelė buvo bandoma ant įvairių paviršių. Ji puikiai veikė ant medinio paviršiaus, popieriaus lapo. Žinoma, kaip ir daugeliui pelių, sunkumų sukėlė stiklinis paviršius, ant kurio pelė veikė išties prastai. Ko ir buvo galima tikėtis, pelė geriausiai veikė ant tam skirto specialaus kilimėlio.</p>
<p>Kadangi pelė yra skirta žaidėjams, būtinai turėjau ją išmėginti kompiuteriniuose žaidimuose. Pirmasis testas buvo atliktas žaidime Dragon Age 2. Valdymas buvo puikus, tikslus, o truputėlį įsigilinus į programinę įrangą, žaidimą pasidariau dar patogesnį. Tiesa, naudojau tik du iš keturių įrengtų papildomų mygtukų, nes kaip jau minėjau ankščiau, du iš jų yra nepatogūs pasiekti pirštais.</p>
<p>Žinoma, norėjose išbandyti pelę šaudyklėse, kur reikalingas tikslus valdymas. Tam buvo pasitelkta visiems gerai žinoma pirmo asmens šaudyklė Counter-Strike: Source. Pelės darbas buvo puikus ir tikslus, o tvarkyklėse gamintojų pateiktas profilis dar labiau pagerino žaidimo kokybę. Žinoma, reikia priprasti prie EasyShift technologijos, tačiau perpratus žaidimas pasidaro daug patogesnis. </p>
<p><b>Išvados</b></p>
<p>Roccat Kova[+] pasirodė puikiai. Testuose pelė parodė, jog yra verta žaidimų pelės vardo, puikiai atliko jai pavestas užduotis. Programinei įrangai neturime priekaištų, ji puikiai pasitarnauja pritaikant pelę saviems poreikiams. Žinoma, radome ir neigiamų pelės savybių. Pirmiausia nepatiko tai, kad keli papildomi mygtukai yra sunkiai pasiekiami bei nepadengti guma, dėl ko gali slidinėti pirštai. Taip pat tikri žaidimų entuziastai pasiges tokio dalyko, kaip svarelių nebuvimas.</p>
<p>Prieš tai mūsų apžvelgta Kone[+] pasižymi kiek geresnėmis savybėmis, tačiau jos kaina yra didesnė. Kova[+] kaina Lietuvoje yra apie 170 litų. Žinoma, tai nemaži pinigai, tačiau tai yra išties puiki, kokybiška pelė, nepaisant keleto neigiamų dalykų. Ji verta savo kainos, tad jai suteikiame kokybės/kainos apdovanojimą.</p>
<p><img src="http://sb.technews.lt/Awards/derinys.png" /></p>
