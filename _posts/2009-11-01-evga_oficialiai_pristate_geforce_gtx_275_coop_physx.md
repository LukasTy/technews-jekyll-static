---
layout: post
status: publish
published: true
title: EVGA oficialiai pristatė Geforce GTX 275 Co-OP PhysX
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 4236
wordpress_url: http://localhost/site/new/evga_oficialiai_pristate_geforce_gtx_275_coop_physx/
date: '2009-11-01 23:09:48 +0200'
date_gmt: '2009-11-01 23:09:48 +0200'
categories:
- Naujienos
---
<p>Praeitą savaitę pasirodė informacija apie tai, jog <i>EVGA</i> išleis naują ir neįprastą vaizdo plokštę, turinčią du skirtingus grafikos procesorius, kurių vienas skirtas išimtinai <i>CUDA</i> skaičiavimams atlikti. <i>GTX 275 CO-OP PhysX Edition</i> vardą gavusi vaizdo plokštė jau pasirodė <i>EVGA</i> tinklapyje kartu su visomis specifikacijomis.</p>
<p>Vizualiai plokštė atrodo identiška <i>GTX 295</i> plokštei su viena PCB, nes abi plokštės naudoja tą patį aušintuvą. Plokštės maitinimui reikalingas vienas 6 kontaktų bei vienas 8 kontaktų maitinimo kabeliai. Kaip ir rašėme <a class="ns" href="http://www.technews.lt/tekstas/evga_plokste_su_dviem_skirtingais_nvidia_grafikos_procesoriais.html;;">anksčiau</a>, plokštėje naudojami GT200b ir G92b grafikos procesoriai, sutinkami <i>Geforce GTX 275</i> ir <i>GTS 250</i> plokštėse. Pagrindinis grafikos procesorius yra identiškas standartinei GTX 275 plokštėje naudojamam GPU ir veikia įprastiniais 633/2268/1296 MHz (GPU/VRAM/Shader) dažniais. Šiam grafikos procesoriui skirti 896 MB GDDR3 atminties. </p>
<p><img src="http://svarke.technews.lt/275coop.jpg" /></p>
<p>Tiesa, <i>G92b</i> lustas, kurį galima panaudoti tik <i>PhysX</i> technologijai bei kitiems <i>CUDA</i> skaičiavimams, yra šiek tiek modifikuotas. Čia vietoje įprastinės 256 bitų magistralės naudojama 192 bitų sąsaja, iki 384 MB sumažintas atminties kiekis. Toks sprendimas nėra netikėtas, kadangi toks didelis atminties pralaidumas ar kiekis nereikalingas numatytoms užduotims atlikti. Svarbu tai, jog išsaugoti visi 128 Stream procesoriai ir įprastiniai veikimo dažniai.</p>
<p><img src="http://svarke.technews.lt/coopres.jpg" /></p>
<p><i>EVGA</i> <a class="ns" href="http://www.evga.com/articles/00503/">tinklapyje</a> pateikiami ir spartos testų rezultatai, kuriuose palyginama įprastinės <i>GTX 275</i> ir <i>GTX 275 Co-OP PhysX</i> rezultatai <i>PhysX</i> technologiją palaikančiose programose (testų nustatymai nepateikiami). Skirtumas tikrai pastebimas, tačiau vargu, ar jis būtų ženkliai mažesnis naudojant silpnesnį GPU fizikos skaičiavimams atlikti.</p>
<p>Rekomenduojama mažmeninė plokštės kaina siekia 350 JAV dolerių. Tai maždaug 100 dolerių daugiau nei dabar kainuoja standartinė <i>EVGA GTX 275</i> versija. Žinoma, tai kompaktiškesnis variantas tiems, kuriems reikalingas papildomas grafikos procesorius su <i>CUDA</i> palaikymu, tačiau atskira <i>GTS 250</i> plokštė dabar kainuoja vos kiek daugiau nei 100 JAV dolerių.<br /></p>
