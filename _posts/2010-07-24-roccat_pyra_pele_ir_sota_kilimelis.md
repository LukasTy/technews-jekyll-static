---
layout: post
status: publish
published: true
title: Roccat Pyra pelė ir Sota kilimėlis
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4956
wordpress_url: http://localhost/site/new/roccat_pyra_pele_ir_sota_kilimelis/
date: '2010-07-24 14:05:34 +0300'
date_gmt: '2010-07-24 14:05:34 +0300'
categories:
- Multimedia įrenginiai
- Apžvalgos
---
<p>Į mūsų testavimo poligoną atkeliavo gana retas svečias – mažas „graužikas“, tariant tiksliau Roccat Pyra bevielė pelė kartu su kompanionu Roccat Sota kilimėliu. Ši žaidėjams skirta pelė mums nori įrodyti, kad yra tinkama žaidimams, tad mes pažiūrėsime, ar ji šioje apžvalgoje tai ir įrodys.</p>
<p>TURINYS:<br />
<br />>Šiek tiek apie Roccat<br />
<br />>Pakuotė ir specifikacijos žodžiu<br />
<br />>Produkto dizainas<br />
<br />>Roccat Sota Kilimėlis<br />
<br />>Pateikta programinė įranga<br />
<br />>Bandymai<br />
<br />>Išvada</p>
<p><b>Šiek tiek apie Roccat</b></p>
<p>Roccat yra gana jaunas gamintojas žaidimams skirtos periferijos rinkoje, tačiau jau pakankamai gerai žinomas dėl kokybiškų savo produktų. Šios vokiečių kompanijos produkcijos asortimentas kol kas nėra gausus, tačiau visi produktai skirti konkuruoti su aukščiausios klasės analogais iš kitų gamintojų.</p>
<p><b>Pakuotė ir specifikacijos žodžiu</b></p>
<p>Roccat Pyra bevielė pelė atkeliavo stačiakampio formos plastmasinėje dėžutėje, o priekinėje pusėje mes matome „graužiką“ visu gražumu. Net nepravėrus dėžutės matyti, kad jis skirtas tiems žaidėjams, kurie ieško alternatyvos staliniams žaidimų kompiuteriams ir įsigyja tokius nešiojamuosius, kaip mūsų kiek seniau bandytas MSI GX640. Kaip jau galėjote suprasti, Roccat Pyra yra orientuota į nešiojamųjų kompiuterių turėtojus, tad nieko keisto, kad ji yra mažesnė už netiesioginius konkurentus.</p>
<p>Aplink dėžutę daugybe informacijos, tad už tai galime pagirti kompaniją. Net nepradarę dėžutės mes galime pamatyti produktą, taip pat išsiaiškinti visas jo specifikacijas. Priekinėje pusėje nurodomos pagrindinės – tai 400, 800 ar 1600 skiriamosios gebos pasirinkimas, 1000Hz dažnis, naujoji EasyShift technologija, apie kurią plačiau kiek vėliau, ir per USB jungtį pakraunamos baterijos.</p>
<p>Galinėje pusėje kiek plačiau aptariamos tos specifikacijos, kurios nurodomos priekinėje dėžutės pusėje. Tiesa, čia taipogi užsiminta apie taupymo rėžimą, taip pat tai, kad ši pelė tinka bet kokiems žaidėjams – tiek kairiarankiams, tiek ir dešiniarankiams. Specifikacijos daugybe kalbų, įskaitant vokiečių, ispanų, rusų ir taip toliau. Lietuvių, žinoma, kalbos čia nėra.</p>
<p><a class="ns" href="http://sb.technews.lt/Roccat%20Pyra/2.JPG">
<div class="imgright"><img src="http://sb.technews.lt/Roccat%20Pyra/Mazos/2.jpg"  /></div>
<p></a><a class="ns" href="http://sb.technews.lt/Roccat%20Pyra/1.JPG"><br /><img src="http://sb.technews.lt/Roccat%20Pyra/Mazos/1.jpg" /><br /></a></p>
<p>Kairėje pusėje atkreipiamas dėmesys į dizainą. Į kompaktinį pelės dizainą, du EasyShift  technologiją palaikančius mygtukus bei per USB pakraunamas baterijas, kas žaidėjams leis žaisti be paliovos. Taip pat nurodomas pakuotės turinys, bendros specifikacijos, sisteminiai reikalavimai. Dešinėje – dar daugiau informacijos apie EasyShift mygtukus ir keletas pavyzdžių, kaip šią technologiją galima panaudoti. Patalpintas ir vieno iš Vokietijoje gerai žinomų žaidėjų komentaras.</p>
<p><a class="ns" href="http://sb.technews.lt/Roccat%20Pyra/4.JPG">
<div class="imgright"><img src="http://sb.technews.lt/Roccat%20Pyra/Mazos/4.jpg"  /></div>
<p></a><a class="ns" href="http://sb.technews.lt/Roccat%20Pyra/3.JPG"><br /><img src="http://sb.technews.lt/Roccat%20Pyra/Mazos/3.jpg" /><br /></a></p>
<p>Atidarius dėžutę mus pasitinka Roccat Pyra pelė bei maža dėžutė, kurioje rasime visą kitą reikiamą įrangą. Mes kalbame apie vizitinę Roccat produktų kortelę, vartojo ID kortelę, trumpą vartotojo gidą, kompaktinį tvarkyklių diską ir, žinoma, svarbiausius priedus – USB kabelį bei pakraunamas baterijas. </p>
<p><a class="ns" href="http://sb.technews.lt/Roccat%20Pyra/6.JPG">
<div class="imgright"><img src="http://sb.technews.lt/Roccat%20Pyra/Mazos/6.jpg"  /></div>
<p></a><a class="ns" href="http://sb.technews.lt/Roccat%20Pyra/5.JPG"><br /><img src="http://sb.technews.lt/Roccat%20Pyra/Mazos/5.jpg" /><br /></a></p>
<p>Vartotoje gide su fotografijomis parodoma, kaip pradėti darbą su pele, tačiau tai padaryti yra lengviau, nei jūs galbūt galvojate. Tiesiog įsidedame baterijas, prijungiame pelę ir Windows 7 operacinė sistema viską atliks automatiškai. Žinoma, neveltui ši pelė yra skirta žaidėjams. Įsidiegti kompaktiniame diske pateiktą programinę įrangą yra tiesiog būtina, nes ji mums leidžia reguliuoti skiriamąją gebą, mygtukus ir pagal savo poreikius sukonfigūruoti EasyShift technologiją.</p>
<p><b>Produkto dizainas</b></p>
<p>Roccat Pyra ergonomiško, kompaktiško dizaino pelytė, tačiau tenka pripažinti, kad paskęsta mano rankoje, nors man niekad neatrodė, kad ji yra labai didelė. Tiesa pasakius taip nutinka kiekvieną kartą, kai į jūsų, ar į mano rankas patenka nešiojamam kompiuteriui skirta pelė. Bet kokiu atveju, Roccat Pyra atrodo gražiai ir solidžiai bei svarbiausia, kad jaučiasi gana patogiai rankoje, nors pirmasis įspūdis man buvo keistas – niekad ankščiau ilgiau pusės valandos su nešiojamojo pele dirbti neteko.</p>
<p><a class="ns" href="http://sb.technews.lt/Roccat%20Pyra/8.JPG">
<div class="imgright"><img src="http://sb.technews.lt/Roccat%20Pyra/Mazos/8.jpg"  /></div>
<p></a><a class="ns" href="http://sb.technews.lt/Roccat%20Pyra/7.JPG"><br /><img src="http://sb.technews.lt/Roccat%20Pyra/Mazos/7.jpg" /><br /></a></p>
<p>Žvelgiant į dizaino koncepciją, Pyra atrodo esanti lyg iš kosmoso ar panaši į puikiai visiems žinoma betmobilį iš naujausio filmo apie herojų betmeną. Juodos formos, puikiai parinkti išlenkimai ir mygtukų išdėstymas bei mėlyna juosta tarp mygtukų paverčia Roccat Pyra futuristinio dizaino atstovu. Tenka pripažinti, kad šią dizaino koncepciją sunku nupasakoti, tad tiesiog žvilgtelėkite į fotografijas. Kaip ten bebūtų, dėl skonio nesiginčijama, tačiau pelė man iš tiesų patiko, o dėl savo simetriško dizaino yra puikiai tinkama tiek daugumai, tai yra dešiniarankiams, tiek ir kairiarankiams.</p>
<p>Visgi, į Roccat Pyra tikrai visą laiką nežiūrėsime, o smarkiai dirbsime, tai yra žaisime, tad pažiūrėkime į mygtukų išdėstymą ir patogumą. Abu pagrindiniai, dešinys ir kairys mygtukai yra iš matinio plastiko ir šis užbaigimas tęsiasi iki pat užpakalinės pelės dalies. Kompanija iš šonų galinėje dalyje panaudojo aukštos blizgesnio elementus, kurie patraukia dėmesį, nes puikiai atspindi šviesą. Tenka pastebėti, kad viskas yra apgalvota. Štai priekinės pusės šonuose kompanija panaudojo guma aptrauktus elementus, kur remiasi jūsų nykštys bei bevardis pirštas, taigi nesijaučia plastmasės jausmas, kas yra gana malonu.</p>
<p><a class="ns" href="http://sb.technews.lt/Roccat%20Pyra/10.JPG">
<div class="imgright"><img src="http://sb.technews.lt/Roccat%20Pyra/Mazos/10.jpg"  /></div>
<p></a><a class="ns" href="http://sb.technews.lt/Roccat%20Pyra/9.JPG"><br /><img src="http://sb.technews.lt/Roccat%20Pyra/Mazos/9.jpg" /><br /></a></p>
<p>Prašnekus apie mygtukus, čia jų nėra daugybė, kaip konkurentų modeliuose. Čia teturime įprastus tris mygtukus bei du EasyShift technologijai pritaikytus. Apie EasyShift technologiją kiek daugiau bandymuose, tačiau galiu paminėti, kad tai pirmą kartą panaudota technologija Roccat produktuose ir galiu pasakyti, kad yra labai vykusiai išpildyta. Laukiu nesulaukiu vidutinio dydžio graužikų su šia technologija.</p>
<p>Pabaigiant kalbą apie dizainą, jis man neabejotinai patiko, mygtukų nėra daug, viskas savo vietose, o EasyShift mygtukai yra labai lengvai ir greitai pasiekiami. Taip pat puiku, kad jų yra ne vienas, o net du. Pelę laikyti rankoje yra smagu ir nepaisant to, kad kiek jaučiama plastmasė, tai netrukdo. Kompanija apgalvoju visus niuansus ir netgi padirbėjo ten, kur jūs laikysite nykštį, bevardį bei mažąjį pirštus.</p>
<p><a class="ns" href="http://sb.technews.lt/Roccat%20Pyra/12.JPG">
<div class="imgright"><img src="http://sb.technews.lt/Roccat%20Pyra/Mazos/12.jpg"  /></div>
<p></a><a class="ns" href="http://sb.technews.lt/Roccat%20Pyra/11.JPG"><br /><img src="http://sb.technews.lt/Roccat%20Pyra/Mazos/11.jpg" /><br /></a></p>
<p><b>Kilimėlis</b></p>
<p>Tenka prisipažinti, kad nesu pelės kilimėlių ekspertas ir man smagiau aprašinėti tą patį graužiką ar, dar geriau, vaizdo plokštę, tačiau Roccat Sota mes gavome ir neabejotinai pažiūrėsime, kas tai per pelės kilimėlis, kaip jis elgiasi ant stalo ir kaip draugauja su Roccat Pyra pele.</p>
<p>Prašnekus apie pakuotę, ji standartinė, tačiau ir čia matoma keletas įdomių dalykų. Vienas iš jų – priekinėje pusėje pateikiami kilimėlio priekio bei galo pavyzdžiai. Su pirštu galima paliesti, kaip jaučiasi priekinė pusė, o kaip neslidi galinė danga. Kaip teigia Roccat, Sota yra sudaryta iš trijų dalių. Mes kalbame apie neslidžią dalinę dalį, viduryje įdėtą metalinę foliją, kuri padidina pelės lazerio tikslumą, ir švelnią, granuliuotą viršutinę dangos dalį.</p>
<p>Kilimėlio dydis yra 350x270 milimetro, o tai yra daugiau, nei reikia. Ant mano stalo guli net trys kompiuteriai, tad vargiai radau vietą jam padėti, nes mano senasis kilimėlis buvo beveik per pus mažesnis, tačiau vargu, ar tai bloga ypatybė. Kilimėlis taipogi nėra storas – jo storis tesiekia 3mm.</p>
<p>Roccat Sota puikiai laikosi ant stalo, nejuda nei iš vietos dėl puikiai parinktų medžiagų ir ypač neslidžios galinės dangos, ant kilimėlio ranka laikosi maloniai. Kompanija teigia, kad kilimėlį išbandė su visais savo, Razer bei Logitech gaminiais, tad jis turėtų puikiai tikti bet kokiam aukštos klasės graužikui.</p>
<p><a class="ns" href="http://sb.technews.lt/Roccat%20Pyra/14.JPG">
<div class="imgright"><img src="http://sb.technews.lt/Roccat%20Pyra/Mazos/14.jpg"  /></div>
<p></a><a class="ns" href="http://sb.technews.lt/Roccat%20Pyra/13.JPG"><br /><img src="http://sb.technews.lt/Roccat%20Pyra/Mazos/13.jpg" /><br /></a></p>
<p>Kilimėlis yra geras, jam būtų galima skirti kuo aukščiausią įvertinimą, tačiau jo kaina yra milžiniška. Jis kainuoja net apie 16 eurų, kas mūsų pinigais būtų 55 litai. Tiek, kiek kainuoja vidutinės klasės graužikas, kurį veikiausiai savo kasdieniuose darbuose naudojate dažnas iš jūsų.</p>
<p><b>Pateikta programinė įranga</b></p>
<p>Kas be ko, Roccat pakuotėje pateikė kompaktinį diską, kuriame yra programinė įranga, kurios pagalba mes pagal savo poreikius galime sukonfigūruoti Pyra pelę ir atlikti kitus veiksmus. Apie Roccat Pyra graužiko valdymo programinę įrangą šioje pastraipoje mes ir pakalbėsime.</p>
<p>Programinės įrangos sąsaja tokios pat niūrios spalvos, kaip ir pati pelė – juodos. Vartotojo sąsaja yra suskirstyta į tris skiltis – pagrindinį valdymą, mygtukų valdymą ir atnaujinimų/pagalbos. Kalbant apie pirmąją, čia sutiksime visas pagrindines valdymo ypatybes – jautrumo valdymą, vertikalaus bei horizontalaus poslinkio greičio valdymą, skiriamosios gebos keitimą, dvigubo paspaudimo greitį ir Windows operacinės sistemos žymeklio greitį.</p>
<p>Visi greičiai pateikiami skalėje nuo vieno iki dešimties, tad galime pasirinkti sau tinkamą ir patogų. Prisipažinsiu, kad pats rimtai pažaidžiau su šiais nustatymais, nes vienas ar kitas atitikmuo man netiko, nes buvau pratęs prie visai kitokių nustatymų, nei buvo numatytieji. Pakoregavęs nustatymus gavau idealų sau greičio ir tikslumo balansą, tad programinė įranga be jokios abejonės pravertė. Čia taipogi galima išsaugoti profilius. Sakykime, kad vienas skirtas darbui, kitas žaisti šaudykles, o dar kitas – realiojo laiko strategijas. Šie profiliai praverčia tada, kai norima kuo didesnio tikslumo viename iš darbų.</p>
<p><a class="ns" href="http://sb.technews.lt/Roccat%20Pyra/16.png">
<div class="imgright"><img src="http://sb.technews.lt/Roccat%20Pyra/Mazos/16.jpg"  /></div>
<p></a><a class="ns" href="http://sb.technews.lt/Roccat%20Pyra/15.png"><br /><img src="http://sb.technews.lt/Roccat%20Pyra/Mazos/15.jpg" /><br /></a></p>
<p>Mygtuko valdymo sąsaja suskirstyta į dvi dalis. Vienoje iš jų galima parinkti vieną ar kitą veiksmą visiems septyniems galimiems mygtukams (pelės ratuką skaitome kaip už tris mygtukus), o kita pusė – sureguliuoti EasyShift technologijos nustatymus. Čia pat lengvai pasiekiamas ir makro komandų valdymas bei jų redagavimas. Atnaujinimų/pagalbos zonoje nieko netikėto – keletas mygtukų pasitikrinti, ar jūs turite naujausią programinės įrangos versija ir nuoroda į pagalbos forumą.</p>
<p><a class="ns" href="http://sb.technews.lt/Roccat%20Pyra/18.png">
<div class="imgright"><img src="http://sb.technews.lt/Roccat%20Pyra/Mazos/18.jpg"  /></div>
<p></a><a class="ns" href="http://sb.technews.lt/Roccat%20Pyra/17.png"><br /><img src="http://sb.technews.lt/Roccat%20Pyra/Mazos/17.jpg" /><br /></a></p>
<p>Pažvelgus į viską bendrai, su Roccat Pyra graužiku pateikta programinė įranga atlieka savo darbą ir mums suteikia visišką laisvę sureguliuoti pelę pagal savo poreikius. Viskas išdėliota protingai, dešimties balų sistema greičiams taipogi priimtina, tad jokios kritikos pažerti tiesiog neišeina. Galime drąsiai pasakyti, kad su programinės įrangos sąsaja Roccat neprašovė į šoną.</p>
<p><b>Bandymai</b></p>
<p>Svarbiausias dalykas, kuris yra priskiriamas žaidimų pelėms, yra tikslumas. Mes jums jau minėjome, jog Roccat Pyra turi 1600 skiriamosios gebos DPI, o bevielės pelės vėlinimas neviršija 1 milisekundės. Pelę testavome Modern Warfare 2 bei Rise of Nations žaidimuose, ten pat išbandėme ir EasyShift technologiją. Tenka pastebėti, kad testavimo metu nepastebėjau jokio vėlinimo susijusio su bevielio ryšio perdavimu, tiek žaidžiant, tiek ir dirbant.</p>
<p>Roccat Pyra lazeris susitvarkė su daugybe paviršių. Mes pelę bandėme ant įprasto medinio stalo, Roccat Sota kilimėlio, popieriaus, tekstilės audinio. Visur pelė veikė be priekaištų išskyrus ant bet kokių lazerį naudojančių graužikų priešo, tai yra stiklinio stalo. Pelė nereagavo į jokius judesius ir visiškai nevykdė komandų.</p>
<p>Nepaisant gerų savybių, Roccat Pyra nėra ideali pelė. Kompanija mums leidžia pasirinkti tik 400, 800 ar 1600 DPI, nors mums norėtųsi platesnio pasirinkimo spektro. Kitas minusas pastebėtas testavimo metu buvo dviejų AAA tipo baterijų veikimo laikotarpis. Graužikas mus apleisdavo po 6-7 valandų intensyvaus naudojimo be prijungto USB kabelio. Žinoma, baterijos nusenka dėl kelių priežasčių, o viena iš jų yra labai didelis, net 1000MHz dažnis bei nemažas skiriamosios gebos skaičius, tad dėl tikslumo tenka eikvoti taupumą.</p>
<p>Tiesa, Roccat įvairiausiomis priemonėmis bando prailginti Pyra gyvavimo trukmę. Pelė užmiega vos po penkių minučių ir ją pažadinti galima tik spustelėjus bet kurį mygtuką. Šis aspektas reikalauja įpročio, nes, sakykime, šiek tiek pasitraukus ir grįžus prie kompiuterio pele norima naudotis ir vėl, o ji nei iš šio, nei iš to neveikia. Po kiek laiko prisimeni, kad reikia spustelti bet kurį graužiko mygtuką.</p>
<p>Ir pabaigai apie svarbiausius dalykus – EasyShift technologiją ir, žinoma, žaidimus. EasyShift technologijos esmė yra labai prasta. Nuspaudus vieną iš mygtukų ir jį laikant, įprastiniai penki pelės mygtukai pavirsta į papildomus, o su pateikiama programine įranga juos galima nustatyti savo nuožiūra. Tai puikiai veikia tokiose šaudyklėse, kaip mūsų bandytame Modern Warfare 2.</p>
<p>Įprastai su kairiu mygtuku mes šaudome, su dešiniu valdome taikiklį, o su ratuku mėtome granatas. Spustelėjus bet kurį iš EasyShift mygtukų, nustatymai gali pakisti. Tada, sakykime, su kairiu mėtysime kito tipo granatas, su dešiniu išsitrauksime peilį, o su ratuku užtaisysime apkabą. Galima sugalvoti įvairiausių kombinacijų tiek tam pačiam Modern Warfare 2, tiek Windows aplikacijoms.</p>
<p>Visi mygtukui spaudosi sklandžiai, o Roccat Sota kilimėliu pelė slysta labai lengvai. Roccat Pyra pasižymi visomis žaidimų pelėms būdingomis savybėmis – tikslumu, sklandumu bei papildomų funkcijų gausa. Aš nepastebėjau jokių tikslumo problemų nei Modern Warfare 2, nei Rise of Nations žaidimuose, tad viską apibendrinus galime pasakyti, kad pelė mūsų bandymuose pasirodė neblogai. Ji veikia ant daugybės paviršių ir lieka tokia pat tiksli, kaip ir ant specialiai pritaikyto Roccat Sota kilimėlio.</p>
<p><b>Išvada</b></p>
<p>Taip, Roccat Pyra pasirodė nuostabiai, o jos dizainas patraukia akį, tačiau ši pelė nėra ideali. Dėl savo tikslumo ji be maitinimo veikia labai nedaug, taip pat yra palyginti maža, o jos kaina didelė ir Lietuvoje siekia net apie 200 litų. Mes taip pat pastebėjome, kad kompanija galėjo parinkti kitokias medžiagas, nes esame matę kokybiškesnių konkurentų, tačiau pelė rankoje jaučiasi patogiai.</p>
<p>Nepaisant to, jei jūs turite žaidimų nešiojamąjį, ieškote patogios, lengvai pernešamos pelės, kuri pasižymėtų tikslumu ir sklandumu, geresnio varianto už Roccat Pyra tikrai nerasite. Tai brangi pelė, tačiau neabejotinai puiki ir verta pinigų, o mes, stalinių kompiuterių turėtojai, tiesiog lauksime didesnio jos brolio su ir vėl puikiai įgyvendinta EasyShift technologija ir futuristiniu dizainu.</p>
<p><img src="http://www.technews.lt/upl/Failai/renkasi.png" /></p>
