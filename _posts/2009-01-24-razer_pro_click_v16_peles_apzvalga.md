---
layout: post
status: publish
published: true
title: Razer Pro|Click v1.6 pelės apžvalga
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 104
wordpress_url: http://localhost/site/new/razer_pro_click_v16_peles_apzvalga/
date: '2009-01-24 00:30:28 +0200'
date_gmt: '2009-01-24 00:30:28 +0200'
categories:
- Periferija
- Apžvalgos
---
<p><i>Razer</i> – išgirdus šį pavadinimą, daugelis bent kiek kompiuterinėje technikoje besigaudančių žmonių pagalvoja apie žaidėjams skirtas kokybiškas peles. Juk būtent <i>Razer</i> šioje rinkoje tapo tikru vėliavnešiu, kuriuo vėliau pasekė ir žinomesnės kompanijos, kaip <i>Microsoft</i>, <i>Logitech</i> bei <i>Creative</i>. Apie <i>Razer</i> žaidimams skirtų pelėnų istoriją nekalbėsiu, nes trumpą jos aprašymą  galite rasti <i>Wicked_Akuba</i> parašytoje <a class="ns" href="http://www.technews.lt/?id=Kas&Id=808">Razer Lachesis apžvalgoje</a>. Tačiau norėčiau pakalbėti apie kompanijos “Pro” produktų seriją bei kitas sritis, į kurias veržiasi <i>Razer</i> (na gal net šiek plačiau :)).</p>
<p>Kaip jau galime pastebėti, anksčiau tik vienoje siauroje nišoje garsios kompanijos, tikėdamosis pelno ir pasinaudodamos savo tarp kompiuterinės technikos entuziastų žinomu vardu išleidžia produktus, prie kurių tiesiog keista matyti prilipintą kompanijos pavadinimą (nors, smagu, kad dažniausiai kokybė išlieka verta vardo, už kurį irgi reikia primokėti) . Nemažai tokios veiklos pavyzdžių galime rasti tarp garsių operatyviosios atminties gamintojų. Juk tiek <i>Corsair</i>, tiek <i>OCZ</i>, tiek <i>Mushkin</i> logotipus matome ant maitinimo blokų, kitų brangių ir nelabai gaminių, kaip vaizdo plokštės, USB atmintinės ir kita. Kartais toks veiklos permetimas į įvairias kitas sritis visiškai pakeičia įmonės įvaizdį,<br />
<br />kaip atsitiko <i>Apple</i> atveju po iPOD išleidimo.   </p>
<p><i>Razer</i> irgi prieš kurį laiką nutarė, kad išsitekti geimeriams skirtų pelių rinkoje, ypač jaučiant didėjančią konkurenciją iš kitų gamintojų, jai bus sunku, tad jau šiomis dienomis matome daugybę skirtingų produktų, ant kurių puikuojasi užrašas <i>Razer</i>. Tai daugybė periferinių įrenginių, tokių kaip pelės, kilimėliai joms, klaviatūros, ausinės bei kolonėlės. <i>Razer</i> mums siūlo net ir garso plokštę.</p>
<p>Prieš kurį laiką, 2005'aisiais, <i>Razer</i> nusprendė žengti dar toliau bei siūlyti savo produktus ne tik pasišventusiems žaidėjams. Išleista produktų <i>Pro</i> serija skirta “savo srities profesionalams”.</p>
<p>Būtent šios serijos gaminį apžvelgsime šiandien. Tai <i>Razer Pro|Click v1.6</i> pelė.</p>
<p><b>Turinys :</b></p>
<p><b>Pamąstymai apie Razer “Pro” seriją</b><br />
<br /><b>Pakuotė bei pelė</b><br />
<br /><b>Tvarkyklės</b><br />
<br /><b>Naudojimasis pele</b><br />
<br /><b>Pabaigai</b></p>
<p><b>Pamąstymai apie Razer “Pro” seriją</b> </p>
<p>Pirmiausia reikėtų pradėti nuo to, kodėl aš išsirinkau būtent šią pelę. Norėjau išvaizdaus įrenginio, tiesiog gerai dirbančio savo darbą – pelės, su kuria ir dirbt būtų patogu, ir kartais į blogiukus pašaudyt smagu. Psichologiškai man pasirodė normalu išleisti nedaugiau 150-170Lt. Tad panaršęs po parduotuvių katalogus ir paskaitęs atsiliepimus internete atkreipiau dėmesį į stilingai atrodančią, baltą (old school :)) pelytę su mėlynais led, nustebinusiu pavadinimu <i>Razer Pro Click</i>, kuri BMS'e kainavo 140Lt. </p>
<p>Pradėjus ieškoti tokio pavadinimo ištakų, teko žvilgtelti į <i>Razer</i> marketingo skyriaus parašytas eilutes, kokia gi nuostabi ta “Pro” serija, įskaitant jos klaviatūras, peles ir net kilimėlius joms. Pasak <i>Razer</i>, jei tu dirbi su kokiu <i>Autocad</i> ar kita tikslumo reikalaujančia programa, tau tiesiog   kaip oro turi reikėti super tikslių <i>Razer</i> produktų. Be to, pabrėžtas suderinamumas su <i>Mac</i> kompiuteriais – juk nemaža dalis profesionalų dirba būtent su jais. </p>
<p>Internete teko pamatyti įvairių nuomonių – taip, “Pro” serija atidirba savo pinigus kokybe. Bet... Yra vienas didelis bet – retai kam patinka produktų remarkingas (pervadinimas), o “Pro” produktai yra jo vaisiai. Pasirodo, ta pati <i>Razer Pro|Click v1.6</i> yra tiesiog baltas <i>Razer Diamondback</i> su tvarkyklėmis Mac kompiuteriams :). <i>Razer Pro|Type</i> bei <i>Pro|Pad </i> tapo baltais <i>Razer Tarantula</i> bei <i>eXactMat</i> atitinkamai. Viskas būtų ne taip blogai, jei ne didesnė “Pro” serijos gaminių kaina, lyginant su savo pirmtakais (ji skiriasi nesmarkiai, bet vistiek nemalonu). </p>
<p>BMS kainoraštyje, kol jame dar egzistavo (beje, nežinia, ar dar bus), <i>Diamondback</i> kainavo 130Lt – dešimčia pigiau, nei <i>Pro|Click v1.6</i> (užsienio parduotuvėse ji dar labiau skiriasi). Kadangi man  “Pro” pelės išvaizda gražesnė už visų “deimantinių” pelėnų bei pastaruosius tektų užsakyti, pasirinkimas buvo aiškus. Tačiau ar aiškus jis bus kitiems pirkėjams, tikintiems, kad perkant “Pro” produktą (tiek pelę, tiek klaviatūrą) jie gaus savo kainą atitinkantį gaminį, jei tas  pats daiktas, tik kitu pavadinimu ir kitos spalvos, kainuoja mažiau?                       </p>
<p><b>Pakuotė bei pelė</b>        </p>
<p><i>Razer Pro|Click v1.6</i> pakuotė yra kubo formos vidutinio storio kartono dėžutė, kurios kraštinės ilgis apie 13cm. Ant jos matome pačios pelės nuotrauką ir keletą reklaminių užrašų, tokių kaip „Ultra-Fine Pixel Precision Mouse“ bei „7 Programmable Buttons“... </p>
<p><a class="ns" href="http://svarke.technews.lt/Razer/Razer 004.jpg">
<div class="imgright"><img src="http://www.technews.lt/upl/Failai/Razer%20004.jpg" border="1" /></div>
<p></a><br />
<br /><a class="ns" href="http://svarke.technews.lt/Razer/Razer 006.jpg"><br /><img src="http://www.technews.lt/upl/Failai/Razer%20006.jpg" /><br /></a></p>
<p>Viduje plastmasiniame įdėkle patogiai įsitaisiusi ir pati pelė. Prie jos randame ir knygelę-instrukciją, kurioje aprašytas naudojimasis gaminiu bei tvarkyklių diegimas <i>Windows</i> bei <i>Mac OS</i> operacinėse sistemose. Kompaktinis diskas taipogi guli pačioje instrukcijoje, o ne atskirame dėkle (dėl to, tik pamačius dėžutės turinį, buvo trumpalaikės baimės bei susierzinimo).</p>
<p><a class="ns" href="http://svarke.technews.lt/Razer/Razer 009.jpg"><br /><img src="http://www.technews.lt/upl/Failai/Razer%20009.jpg" /><br /></a></p>
<p>Apie pačios pelės išvaizdą daug nepakalbėsi. Krenta į akis skoningai parinktos bei suderintos balta ir žydra spalvos. Maloniai nuteikia neslidžia medžiaga aptraukti pagrindiniai mygtukai bei surinkimo kokybė. Apie pelės simetriją ir šoninius mygtukus pakalbėsiu skyriuje “Naudojimasis pele”. </p>
<p>Štai keletas <i>Razer Pro|Click v1.6</i> nuotraukų (turiu atsiprašyti už prastą kokybę – fotoaparatas nemoka normaliai fokusuoti iš artimo atstumo):</p>
<p><a class="ns" href="http://svarke.technews.lt/Razer/Razer 010.jpg">
<div class="imgright"><img src="http://www.technews.lt/upl/Failai/Razer%20010.jpg" border="1" /></div>
<p></a><br />
<br /><a class="ns" href="http://svarke.technews.lt/Razer/Razer 011.jpg"><br /><img src="http://www.technews.lt/upl/Failai/Razer%20011.jpg" /><br /></a><br />
<br /><a class="ns" href="http://svarke.technews.lt/Razer/Razer 014.jpg"><br /><img src="http://www.technews.lt/upl/Failai/Razer%20014.jpg" /><br /></a></p>
<p><b>Tvarkyklės</b></p>
<p>Pelės tvarkykles nori nenori teks įdiegti vien dėl milžiniško Sensitivity (jautrumo), kurio <i>Windows</i> nustatymuose, net nustačius minimumą, neišeina numušti tiek, kiek nori. Nors <i>Razer</i> teigia, kad reikia po truputį jautrumą kelti nuo mažesnio iki didesnio, taip lavinant savo “skillus”, spjoviau į tai, nors pradžioje ir galvojau apie “tobulėjimą” - tiesiog šioje vietoje negaliu pasikeisti.</p>
<p>Tvarkykles įdiegiau be problemų tiesiog spaudžiodamas “next”. Po įdiegimo buvau paprašytas perkrauti kompiuterį. Iškart po to viskas veikė kaip priklauso - “System Tray” atsirado balta <i>Razer</i> ikonėlė, kurią paspaudus pasirodo tvarkyklės langas, kurio spalvinė gama tokia pat kaip pelės, arba visos “Pro” serijos apskritai.  </p>
<p><a class="ns" href="http://svarke.technews.lt/Razer/meniu1.jpg">
<div class="imgright"><img src="http://www.technews.lt/upl/Failai/meniu1.jpg" border="1" /></div>
<p></a><br />
<br /><a class="ns" href="http://svarke.technews.lt/Razer/meniu2.jpg"><br /><img src="http://www.technews.lt/upl/Failai/meniu2.jpg" /><br /></a></p>
<p>Tvarkyklės suteikia mums laisvę keisti viską, ką tik norime – pelės ir net jos ratuko jautrumą, kiekvieno iš 7 klavišų reikšmes bei „double click“ greitį. Pakeitus kokį nors nustatymą ir paspaudus „Apply“, pasikeitimai įvyksta akimirksniu.  </p>
<p>Dėl suderinamumo su operacinėmis sistemomis – čia viskas puiku. Juk turim tvarkykles ne tik <i>Windows</i> bei <i>Mac OS</i>, bet ir smagų pelės veikimą <i>Linux</i> terpėje. Mano išbandytame <i>Sabayon Linux 3,5</i> veikė forward/back šoniniai mygtukai, o nustatymuose galėjau kiek reikia keisti Sensitivity.  </p>
<p>Beje, įdomumo dėlei atsisiunčiau <i>Razer Diamondback</i> tvarkykles ir įdiegiau jas. Viskas veikė nuostabiai. Vadinasi, <i>Razer Diamondback</i> savininkai, kurie dirba <i>Mac OS</i> terpėje, gali įdiegti <i>Razer Pro|Click v1.6</i> tvarkykles ir turėti pilnavertį “Pro” gaminį.</p>
<p><b>Naudojimasis pele</b></p>
<p>Tik pradėjus naudotis pele, asmeniškai mane nemaloniai nustebino jos svoris. Gal <i>Razer</i> galvoja, kad visų žaidėjų rankos gležnutės (priminsiu, kad ši pelė – geimeriškos <i>Diamondback</i> persikūnijimas kitu pavadinimu), tad reikia kurti plunksnelės svorio gaminius, bet aš taip nemanau. Mano nuomone, pelę reikia tvirtai jausti savo rankoj, o ne galvoti, apėmęs tu ją, ar ne. Pirmas naudojimosi valandas mane tas svoris užkniso, vėliau kažkiek apsipratau. Bet net iki šiol, praėjus savaitei po pirkimo, pelės lengvumas bei dėl to kartais kylantis per greitas judesis suerzina. Taigi, anksčiau skeptiškai žiūrėjęs į pelėnus su svarmenimis viduje, ateityje būtinai į juos atkreipsiu dėmesį parduotuvėje.</p>
<p>Įdomiai realizuotas ir tinkamumas dešiniarankiams ir kariarankiams. Čia puikiai tinka patarlė “kas tinka viskam, tes netinka niekam”. Tiesiog veidrodiniu principu padaryti papildomieji klavišai iš pelės šonų yra patogūs tik nykščiui. Dešinieji (kairiarankių atveju – kairieji) mygtukai tik maišo – jų su mažuoju pirštu patogiai nepasieksi (užtai užkliudyti kai mygukų nereikia tikrai sugebėsi :)). Vadinasi, pasak <i>Razer</i>, turim septynis  marketinginius klavišus (iš kurių pasiekiami tik penki), bet ir nemažą susidomėjimą tarp kairiarankių – apsimoka!</p>
<p>Nors netaktiškai pradėjau kalbėti apie <i>Razer Pro|Click v1.6</i> minusus, tačiau juk būtent trūkumus pirmiausia ir prisimeni. Teigiamų dalykų pelė turi dar daugiau. Tai jau minėti išvaizda, surinkimo kokybė, neslidūs mygtukai. Maloniai nustebino ir ilgas pelės laidas - ji niekada nebūna per mažai. Kairieji papildomi mygtukai lengvai pasiekiami, tad greitai įpratau daryti veiksmus „Back/Forward“ internete būtent jais. Turėčiau spėti, kad ir mažas svoris su laiku taps pliusu. Ir nors <i>Razer</i>  siūlomas 1600DPI ir nėra šiais laikais kažkas stebuklingo, tai vis dėlto daug daugiau, nei mums gali pasiūlyti eilinė pelė. Daug gerų žodžių nusipelno ir pelės tvarkyklės, apie kurias jau rašyta. </p>
<p>Daugeliui skaitytojų turbūt įdomu, kaipgi <i>Razer Pro|Click v1.6</i> jaučiasi žaidimuose. Kadangi iš manęs geimeris prastas (jei išvis taip galima pavadinti žmogų, kuris kartais įsijungia <i>Heroes</i> laisvalaikio praleidimui), patikėjau pelės išbandymą broliui. Jis greitai įvertino pelėną ir apie jį šnekėjo tik gerais žodžiais, pridurdamas, kad neblogai pakėlė savo reitingą „Counter-Strike“ žaidime.     </p>
<p><b>Pabaigai</b></p>
<p>Nors naudojuosi pele jau apie tris savaites, negaliu atvirai pasakyti, ar <i>Razer Pro|Click v1.6</i> verta už ją prašomų pinigų – kiekvienas tai turi nuspręsti asmeniškai. Taip, gaminys tikrai aukšto lygio, tačiau nemažai sumokama ir už <i>Razer</i> vardą. Šia apžvalga tiesiog norėjau išsamiai aprašyti įspūdžius, patiriamus su <i>Razer Pro|Click v1.6</i> – tikiuosi, jie kažkam padės.   </p>
<p><b>Pliusai:</b><br />
<br />*Išvaizda<br />
<br />*Patogios ir naudingos pelės tvarkyklės<br />
<br />*Ilgas laidas<br />
<br />*Panaudotos malonios lietimui ir naudojimui medžiagos.  </p>
<p><b>Minusai:</b><br />
<br />*Iškart galintys suerzinti mažas pelės svoris bei didelis jautrumas.<br />
<br />*Visiškai nepanaudojami dešinieji papildomi mygtukai.<br />
<br />*Nemaža kaina – šiuo metu 140Lt<br /></p>
