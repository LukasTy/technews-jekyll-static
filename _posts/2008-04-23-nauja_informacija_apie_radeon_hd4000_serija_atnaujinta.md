---
layout: post
status: publish
published: true
title: Nauja informacija apie Radeon HD4000 seriją (Atnaujinta)
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 1684
wordpress_url: http://localhost/site/new/nauja_informacija_apie_radeon_hd4000_serija_atnaujinta/
date: '2008-04-23 11:41:20 +0300'
date_gmt: '2008-04-23 11:41:20 +0300'
categories:
- Naujienos
---
<p>Naujojo <i>RV770</i> grafikos procesoriaus specifikacijos įdomios ne vienam kompiuterių entuziastui. Vokiečių portalas <i>Hardware-Infos</i> teigia iš patikimų šaltinių sužinojęs <i>Radeon HD4870</i> bei <i>HD4850</i> specifikacijas.<br />
<br><br />
<br>Tiek <i>RV770XT (HD4870)</i>, tiek ir <i>RV770PRO (HD4850)</i> bus pagamintas pagal 55 nm technologinį procesą, turės 480 Stream procesorių, 32 TMU bei 16 ROP funkcinių vienetų. Su atmintimi grafikos procesorius bendraus 256 bitų pločio magistrale. <i>HD4870</i> naudos GDDR5 tipo atmintį, o <i>HD4850</i> - tiek GDDR5, tiek ir GDDR3 tipo atmintį.<br />
<br><br />
<br>Visgi apie šias specifikacijas buvo <a class="ns" href="http://www.technews.lt/index.php?id=Kas&amp;Id=1072">kalbėta</a> <a class="ns" href="http://www.technews.lt/index.php?id=Kas&amp;Id=1455">anksčiau</a>. Tuo tarpu kita situacija su grafikos procesorių veikimo dažniais. Atrodo, kad <i>HD4000</i> serijoje <i>ATI</i> pasekė <i>Nvidia</i> pavyzdžiu ir atskyrė Stream procesorių dažnį nuo pagrindinio grafikos procesoriaus dažnio. <a class="ns" href="http://babelfish.altavista.com/babelfish/trurl_pagecontent?lp=de_en&amp;url=http%3A%2F%2Fwww.hardware-infos.com%2Fnews.php%3Fnews%3D2008">Hardware-infos</a> teigimu, <i>HD4870</i> GPU dažnis sieks 850 MHz, o Stream procesorių dažnis - 1050 MHz. Analogiška sistuacija ir su HD4850 (650MHz GPU dažnis ir 850 MHz Stream procesorių dažnis). Realus <i>HD4870</i> atminties dažnis turėtų siekti 1935 MHz, <i>HD4850</i> su GDDR5 atmintim - 1728 MHz, o versijos su GDDR3 atmintim - 1143 MHz.<br />
<br><br />
<br>Rekomenduojama <i>HD4870</i> mažmeninė kaina turėtų siekti 349 JAV dolerius, o GDDR5 atmintį naudosiančios HD4850 - 269 JAV dolerius. Plokščių sulaukti turėtume jau kitą mėnesį. Apačioje pateikiame <a class="ns" href="http://www.hardware-infos.com/news.php?news=2008">Hardware-infos</a> sudarytą lentelę.<br />
<br><br />
<br><br><img src="http://img84.imageshack.us/img84/5236/rv770infoae6.png"><br><br />
<br><br />
<br><b>Atnaujinta</b>. <i>TGdaily</i> turi papildomos informacijos apie naująją <i>ATI</i> plokščių seriją. <i>RV770</i> tranzistorių skaičius lyginant su <i>RV670</i> padidėjo nuo 666 iki 800 milijonų. <i>Radeon HD4850</i> su GDDR3 tipo atmintimi kainuos 229 JAV dolerius. Tuo tarpu <i>HD4870X2</i>, turinti du <i>RV770</i> grafikos procesorius, kainuos 499 JAV dolerius. 2048 MB jos GDDR5 tipo atminties veiks 1.73 GHz realiu dažniu. Platesnę informaciją skaitykite <a class="ns" href="http://www.tgdaily.com/content/view/37093/135/1/1/">čia</a>.</p>
