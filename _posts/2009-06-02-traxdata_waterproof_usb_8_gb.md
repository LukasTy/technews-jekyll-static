---
layout: post
status: publish
published: true
title: Traxdata Waterproof USB 8 GB
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 3556
wordpress_url: http://localhost/site/new/traxdata_waterproof_usb_8_gb/
date: '2009-06-02 03:23:16 +0300'
date_gmt: '2009-06-02 03:23:16 +0300'
categories:
- Multimedia įrenginiai
- Apžvalgos
---
<p><img src="http://ezx.technews.lt/images/Products/Traxdata_USB_Flash_Drive_-_Waterproof/banner.jpg" /></p>
<p>Šiandienai parengiau Jums dar vieną apžvalgą, apie dar vieną atmintuką, tačiau šį kart jis ne tradicinis. Kitaip negu daugelis tipinių USB atmintinių, mano bandomas <i>Traxdata Waterproof</i> gaminys (kaip jau spėjote suprasti iš pavadinimo) pasižymi išskirtina savybe – atsparumu vandeniui. Ar tai reikalinga? O kokia įrenginio sparta? Į šį bei kitus klausimus, kuo objektyviau aš ir pabandysiu atsakyti šiame straipsnyje.</p>
<p><b>TURINYS:</b></p>
<p>>Apie gamintoją<br />
<br />>Pakuotė ir komplektacija<br />
<br />>Žvilgsnis iš arčiau<br />
<br />>Atsparumo testai<br />
<br />>Spartos testai<br />
<br />>Išvados</p>
<p><b>Apie gamintoją</b> </p>
<p><i>Traxdata</i> yra kompanijos <i>Ritek</i> prekinis ženklas. <i>Ritek</i> savo veiklą pradėjo 1988 metais Taivane. Kompanija gali didžiuotis pagaminusi pirmą kompaktinį diską 1990 metais ir pirmą DVD diską 1996 metais Taivane. Dabartinė kompanijos produkcija yra USB atmintinės, atminties kortelės bei optinės laikmenos. <i>Ritek</i> kompanija savo atstovybes turi Amerikoje, Afrikoje, Azijoje ir Europoje. </p>
<p><b>Pakuotė ir komplektacija</b></p>
<p>Atmintuką gavau mažmeninei prekybai skirtoje pakuotėje. Įpakavimas pat paprasčiausias – kieto, skaidraus plastiko kevalas su mėlynos spalvos kartonine nugarėle. Priekinėje pakuotės dalyje užrašytas neįmantriai konkretus produkto pavadinimas – <i>Traxdata USB Waterproof</i>. Apie išskirtinę atmintinės savybę, atsparumą vandeniui, byloja tiek aiškus pavadinimas, tiek per visą kartoną „išsibarstę“ aplikaciniai burbuliukai. Kitoje pusėje devyniomis kalbomis pateiktas minimalus gaminio aprašymas bei palaikomų operacinių sistemų sąrašas (Windows 98SE/2000/ME/XP/Vista, Mac OS X, Linux (Kernel 2,4 branduolio ir aukštesnius)). </p>
<p><a class="ns" href="http://ezx.technews.lt/images/Products/Traxdata_USB_Flash_Drive_-_Waterproof/Traxdata_Waterproof_USB_8_GB_package_front.jpg">
<div class="imgright"><img src="http://ezx.technews.lt/images/Products/Traxdata_USB_Flash_Drive_-_Waterproof/Traxdata_Waterproof_USB_8_GB_package_front_300px.jpg" border="1" /></div>
<p></a><a class="ns" href="http://ezx.technews.lt/images/Products/Traxdata_USB_Flash_Drive_-_Waterproof/Traxdata_Waterproof_USB_8_GB_package_back.jpg"><br /><img src="http://ezx.technews.lt/images/Products/Traxdata_USB_Flash_Drive_-_Waterproof/Traxdata_Waterproof_USB_8_GB_package_back_300px.jpg" /><br /></a></p>
<p>Atplėšus pakuotę neradau nieko daugiau apart pačio atmintuko – nei USB ilgintuvo, nei papildomos programinės įrangos (tvarkykles snsesnioms <i>Windows</i> sistemoms galite parsisiųsti iš oficialaus gamintojo <a class="ns" href="http://www.traxdata.com/">puslapio</a>) , net reklaminių brošiūrų. Asmeniškai tikėjausi surasti kokį nors praktišką priedelį, kad ir specialų, gamintojo logotipu papuoštą dirželį patogiam atmintinės nešiojimui ant kaklo ar kitą mažmožį. Kad ir kaip bebūtų tai nėra esminis pačio įrenginio kokybės vertinimo kriterijus, tad komplektacijos stoką palieku įvertinti Jums.</p>
<p><b>Žvilgsnis iš arčiau</b></p>
<p><i>Traxdata</i> atmintinės dizainas yra labai paprastas. Tai stačiakampio formos, 65 mm x 25 mm x 10 mm išmatavimus turinti ir nedaug sverianti, 8 GB talpos laikmena. Jos įprastas plastikinis korpusas aptrauktas vandeniui atsparia, matinės juodos spalvos, ornamentais išpjaustyta guma. USB jungtis taipogi saugi – ją dengiantis kamštelis taip pat yra guminis, dėl ko ne tik apsaugo duomenų perdavimo sąsajos kontaktus nuo vandens, bet ir puikiai prisitvirtina ant pačios jungties. Per gerą mėnesį nuolatinio atmintinės naudojimo, neteko nė karto ieškoti kažkur pasimetusio kamštelio, kas daugumai tokio tipo atmintinių nutinka labai dažnai.</p>
<p><a class="ns" href="http://ezx.technews.lt/images/Products/Traxdata_USB_Flash_Drive_-_Waterproof/Traxdata_Waterproof_USB_8_GB_front.jpg"><br /><img src="http://ezx.technews.lt/images/Products/Traxdata_USB_Flash_Drive_-_Waterproof/Traxdata_Waterproof_USB_8_GB_front_600px.jpg" /><br /></a></p>
<p><a class="ns" href="http://ezx.technews.lt/images/Products/Traxdata_USB_Flash_Drive_-_Waterproof/Traxdata_Waterproof_USB_8_GB_back.jpg"><br /><img src="http://ezx.technews.lt/images/Products/Traxdata_USB_Flash_Drive_-_Waterproof/Traxdata_Waterproof_USB_8_GB_back_600px.jpg" /><br /></a></p>
<p>Vienoje iš atmintinės pusių, puikuojasi <i>Traxdata</i> logotipas bei gale esantis, nedidelio dydžio, oranžinės spalvos diodas. Kaip jau manau aišku, pastarasis indikuoja duomenų įrašymo/skaitymo operacijas. Korpuse taip pat yra skylutė, atmintinės pakabinimui ant kaklo. Gerai, kad bent to gamintojas nepamiršo. </p>
<p>Prijungus atmintinę prie kompiuterio, kilo šiokių tokių nesklandumų. Mano naudojama <i>Windwos XP SP3</i> operacinė sistema per kelias sekundes aptiko naują įrangą, ją atpažino ir atmintinė buvo pasiruošusi priimti pirmąjį savo duomenų paketą, bet... Pastebėjau, kad įrenginys nors ir yra visiškai tuščias (reali talpa siekia 7,53 Gb), operacinė sistema rodo, kad jame yra užimta kiek daugiau nei 1 GB vietos. Nieko nelaukęs atmintinę patikrinau ir <i>Windows Vista Home Edition</i> sistemoje, kuri rodė tokius pačius skaičius. Po kelių valandų bandymo išsiaiškinti kur čia šuo pakastas, galiausiai suformatavau laikmeną atmintinėms netradicine NTFS failų sistema, po ko padėtis pasikeitė ir nors negrįžtamai praradus 62,7 MB vietos, atmintukas buvo paruoštas testams.</p>
<p><img src="http://ezx.technews.lt/images/Products/Traxdata_USB_Flash_Drive_-_Waterproof/Tests/ezx_flash.jpg" /></p>
<p><b>Atsparumo testai</b></p>
<p>Jeigu esate nuolatinis mūsų apžvalgų skaitytojas tikriausiai prisimenate dar šių metų pradžioje testuotą <i>ToughDrive Camo 2 GB</i> atmintinę, kuri pasižymėjo lygiai tokia pačia savybe, kaip ir mano testuojama laikmena – guminiu korpusu. Tą kartą mano kolega <i>Suvirintojas</i> drastiškomis priemonėmis išbandė įrenginio atsparumą aplinkos poveikiams, taigi nusprendžiau neatsilikti ir naudodamasis <i>Traxdata</i> atmintine patikrinau jos tvirtumą dar labiau ekstremaliose sąlygose.  </p>
<p><a class="ns" href="http://ezx.technews.lt/images/Products/Traxdata_USB_Flash_Drive_-_Waterproof/Traxdata_Waterproof_USB_8_GB_opened.jpg">
<div class="imgright"><img src="http://ezx.technews.lt/images/Products/Traxdata_USB_Flash_Drive_-_Waterproof/Traxdata_Waterproof_USB_8_GB_opened_600px.jpg" border="1" /></div>
<p></a><a class="ns" href="http://ezx.technews.lt/images/Products/Traxdata_USB_Flash_Drive_-_Waterproof/Traxdata_Waterproof_USB_8_GB_with_LED.jpg"><br /><img src="http://ezx.technews.lt/images/Products/Traxdata_USB_Flash_Drive_-_Waterproof/Traxdata_Waterproof_USB_8_GB_with_LED_600px.jpg" /><br /></a></p>
<p>Visu pirma – atsparumo vandeniui testas. Atmintinė su įrašytais duomenimis bandymo metu buvo panardinta į vidutinio dydžio stiklinę su vandeniu ir laikyta joje daugiau nei valandą. Po to ištraukta ir iš karto prijungta prie kompiuterio. Rezultatas: duomenys buvo kuo puikiausiai nuskaitomi ir nukopijuojami neprarandant greičio. Antruoju bandymu siekiau įsitikinti ar atmintinė atspari ne tik vandeniui, bet ir itin žemoms temperatūroms, tad panardinau atmintuką į tą pačią stiklinę su vandeniu, tik šį kart stiklinę patalpinau į šaldytuvą ir laikiau ją ten apie pusvalandį. Ir ką jūs manote? Duomenys vėlgi buvo nuskaitomi be jokių nesklandumų. Galiausiai nusprendžiau išbandyti kaip laikmena pakels smūgius. Atmintinę buvo metama iš skirtingų aukščių, tiesiai ant betoninio grindinio – iš pradžių iš metro, vėliau trijų, o galiausiai penkių. Po tokios smūgių serijos daugelis plastikinių analogų jau seniai būtų sugadinti, tačiau tikrai ne <i>Traxdata</i> – duomenys ir vėl buvo saugūs bei sparčiai kopijuojami/nuskaitomi. Taigi, atmintinė turi gerą korpusą, tačiau kaipgi sparta? </p>
<p><b>Spartos testai</b></p>
<p>Įrenginio spartą testavau naudodamasis jau gerai jums pažįstamomis programomis, tai yra maksimaliam linijiniam duomenų nuskaitymo greičiui ir įrenginio atsako laikui nustatyti – <i>HD Tach 3.0.4</i>, o skirtingo dydžio duomenų blokų nuskaitymo/įrašymo operacijų spartai išaiškinti – <i>ATTO 2.34</i>. Taip pat atmintukas buvo išbandytas praktiškai – kopijuojant duomenis iš jo ir į jį. Bandymų rezultatai buvo palyginti su ankščiau mūsų išbandytomis <a class="ns" href="http://www.technews.lt/tekstas/ATP_ToughDrive_Camo_2_GB_USB_atmintine.html;;"><i>ATP ToughDrive Camo 2 GB</i></a>, <a class="ns" href="http://www.technews.lt/tekstas/ATP_EarthDrive_2_GB_flash_atmintine.html;;"><i>ATP EarthDrive 2 GB</i></a> bei <a class="ns" href="http://www.technews.lt/naujiena/n/a/Patriot_Xporter_Magnum_64_GB_USB_atmintines_apzvalga.html"><i>Patriot Xporter Magnum 64 GB</i></a> atmintinėmis. Naudoto kompiuterio komplektaciją matote žemiau pateiktoje lentelėje. </p>
<p><img src="http://ezx.technews.lt/images/Tables/PC_config.PNG" /></p>
<p><i>Rezultatai</i></p>
<p><img src="http://ezx.technews.lt/images/Products/Traxdata_USB_Flash_Drive_-_Waterproof/Tests/HD_tach_600px.jpg" /></p>
<p>Linijinio nuskaitymo teste <i>Traxdata</i> pasirodė išties šauniai, pasiekdamas 35,2 MB/s ir iškopė į visų mūsų bandytų atmintinių spartos topo viršūnę, vos 0,1 MB/s aplenkęs iki šiol geriausiu buvusį <i>Patriot Xporter Magnum 64 GB</i>. Atmintinės pasekties laikas taip pat neblogas – 0,7 milisekundės.</p>
<p><img src="http://ezx.technews.lt/images/Products/Traxdata_USB_Flash_Drive_-_Waterproof/Tests/atto_test.jpg" /></p>
<p><i>ATTO</i> programoje duomenų skaitymo atžvilgiu atmintukas pasirodė dar geriau nei <i>HD Tach</i> teste ir vėlgi pralenkė geriausiojo titulą iki šiol turėjusį <i>Patriot</i> gaminį, tačiau štai duomenų rašyme bandomasis įrenginys pasiekė vidutinę 18 MB/s spartą, kas lyginant su konkurentais <i>Xporter Magnum</i> bei <i>ATP EarthDrive</i> (~24 MB/s) yra kiek prastesnis rezultatas.</p>
<p><img src="http://ezx.technews.lt/images/Products/Traxdata_USB_Flash_Drive_-_Waterproof/Tests/skaitymas.png" /></p>
<p><img src="http://ezx.technews.lt/images/Products/Traxdata_USB_Flash_Drive_-_Waterproof/Tests/rasymas.png" /></p>
<p>Atėjo laikas paskutiniam, praktiniam testui, kurio esmė – išsiaiškinti kaip atmintukas geba įrašyti ir nuskaityti skirtingo dydžio duomenų rinkmenas. Ši bandymų dalis geriausiai atspindi realią atmintinės spartą. Taip pat svarbu paminėti, kad šiuose bandymuose galima ~1,8 sekundės paklaida tiek rašymo, tiek skaitymo rezultatuose. Iš pateiktų lenetelių matome, kad <i>Traxdata Waterproof</i> įrenginys ypač sunkiai susidoroja su smulkių failų įrašymu. 118 MB dydžio aplanką su 2771 rinkmenomis viduje, atmintinė įrašinėjo ypatingai ilgai – net 714 sekundžių (daugiau kaip 11 minučių), kas yra lėčiausia ką teko matyti per visus mūsų bandymus. Nuskaitytas tas pats aplankas buvo vos per 36 sekundes, tačiau vėlgi – lėčiau tiek už <i>Patriot</i>, tiek už <i>ATP</i> įrenginius.</p>
<p>Situacija nežymiai skiriasi su vienu 697 MB dydžio failu. Vėlgi tendencijos tokios pat – rinkmena įrašyta buvo greičiau tik už <i>ToughDrive Camo</i> atmitinę, o lyginant su kitais produktais žymiai lėčiau. Štai to pačio failo nuskaitymas truko vos 12 sekundžių, kas yra daugiau kaip du kartus greičiau negu konkurentų pademonstruota sparta.</p>
<p><b>Išvados</b></p>
<p><i>Traxdata Wtaerproof USB 8 GB</i> produktą internetinėse parduotuvėse galima įsigyti už kiek daugiau kaip 17 eurų (apie 60 litų), kas lyginant su Lietuvoje parduodamomis, įprastomis 8 GB atmintinėmis tikrai nėra daug. Atmintinė yra itin atspari nepalankioms aplinkos sąlygoms, kas užtikrina visišką tiek pačios atmintinės, tiek joje esančių duomenų saugumą, taip pat gana greitai susidoroja su stambių failų nuskaitymu ir apskritai bendra duomenų nuskaitymo sparta. Kita vertus neišvaizdaus dizaino atmintukas nepasižymi ypatinga įrašymo sparta, ypač sunkiai susidoroja su smulkių rinkmenų patalpinimu, nors ir testuose nežymiai atsilieka nuo savo konkurentų. Taigi ar apsimoka šį daiktą pirkti? Manau, kad tikrai taip, jei jus tenkina neypatinga bendroji įrenginio sparta, o gerą kokybės/kainos santykį turinčio daikto ilgaamžiškumas yra pagrindinis prioritetas. Tačiau jeigu atmintukas jums yra ne tik greitai dirbanti duomenų laikmena, tačiau ir stilingas aksesuaras – verčiau pataupykite ir įsigykite kitų gamintojų siūlomų alternatyvų. </p>
