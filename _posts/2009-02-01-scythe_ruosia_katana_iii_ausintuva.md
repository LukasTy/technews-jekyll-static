---
layout: post
status: publish
published: true
title: Scythe ruošia Katana III aušintuvą
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 240
wordpress_url: http://localhost/site/new/scythe_ruosia_katana_iii_ausintuva/
date: '2009-02-01 21:21:17 +0200'
date_gmt: '2009-02-01 21:21:17 +0200'
categories:
- Naujienos
---
<p>Neįprastais aušinimo sprendimais pasižyminti kompanija <i>Scythe</i> ruošia dar vieną procesoriaus aušintuvą. <i>Katana III</i> galės aušinti tiek naujausius <i>Intel Core i7</i> bei <i>AMD Phenom II</i> procesorius, tiek ir senesnius <i>LGA775</i> ir <i>AM2(+)</i> lizdų modelius.</p>
<p><i>Katana III</i>, kaip ir jo pirmtakai išsiskiria pasvirusia radiatoriaus padėtimi. Tiesa, užmetus pirmą žvilgsnį į <i>Katana III</i>, atrodo, kad šis yra tartum hibridinis variantas tarp bokšto tipo ir horizontalios padėties aušintuvo, kadangi šeši variniai šiluminiai vamzdeliai su pagrindu jungiami būtent tokioje padėtyje, kaip tai padaryta <i><a class="ns" href="http://www.scythe-usa.com/product/cpu/035/sczp1000_detail.html">[i]Zipang</i></a>[/i] ar <i><a class="ns" href="http://www.scythe-usa.com/product/cpu/029/scasm1000_detail.html">[i]Andy Samurai Master</i></a>[/i] modeliuose.</p>
<p>Kaip rašo <a class="ns" href="http://www.techpowerup.com/83680/Scythe_Preparing_Katana_III_Cooler.html"><i>TechPowerUp</i></a>, aušintuvo matmenys siekia 143 x 108 x 94 mm, o sveria jis 495 gramus. Karščiui nuo aliuminio radiatoriaus išsklaidyti naudojamas 92 x 92 mm ventiliatorius su plačiu 300 - 2500 reguliuojamu apsukų diapazonu. Sukdamasis maksimaliomis apsukomis jis sukuria 55,5 CFM oro srautą ir 31,07 dbA triukšmo lygį.</p>
<p>Tiksli aušintuvo pasirodymo data nėra žinoma, tačiau tikimasi, jog <i>Scythe</i> pristatys naująjį gaminį artimiausiu metu.</p>
<p><img src="http://svarke.technews.lt/katana3.JPG" /></p>
