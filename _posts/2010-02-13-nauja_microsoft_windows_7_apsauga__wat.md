---
layout: post
status: publish
published: true
title: Nauja Microsoft Windows 7 apsauga - WAT
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4589
wordpress_url: http://localhost/site/new/nauja_microsoft_windows_7_apsauga__wat/
date: '2010-02-13 17:08:43 +0200'
date_gmt: '2010-02-13 17:08:43 +0200'
categories:
- Naujienos
---
<div class="imgright"><img src="http://t0.gstatic.com/images?q=tbn:1cDUuUMfIrNh1M:http://www.ribbitcomputers.com/blog/wp-content/uploads/2009/11/Windows-7-box.jpg"  /></div>
<p>Licencijuotais Microsoft produktais besinaudojantys vartotojai žino, kad programinės įrangos kokybė, palaikymas ir naujinimai garantuojami tik įsigijusiems legalius produktus.  Siekiant užtikrinti vartotojams galimybes naudotis naujausiomis ir saugiausiomis programinės įrangos versijomis, licencijuoti produktai reguliariai atnaujinami. </p>
<p>Windows 7 besinaudojantys vartotojai taip pat reguliariai gauna operacinės sistemos atnaujinimus. Nuo šiol kartu su jais Windows 7 vartotojų kompiuterius papildomai saugos technologija WAT, jei patys vartotojai pasirinks šią galimybę. WAT skirta operacinei sistemai Windows 7 ir identifikuoja daugiau negu 70  piktnaudžiavimo (šnekamojoje kalboje, „nulaužimo“) priemonių  (angl. activation exploits), potencialiai keliančių grėsmę vartotojams.  </p>
<p>Kaip žinote, nelicencijuotos programinės įrangos arba piktnaudžiavimo įrankių (activation exploit) parsisiuntimas ir diegimas kelia nemažai grėsmių. Kartu su tokia programine įranga vartotojams nežinant labai dažnai parsisiunčiamas ir „piratinių ligų rinkinys“ –  virusai, „Trojos arkliai“, kenkėjiškos programos ir pan. Tarptautinės rinkos tyrimų kompanijos IDC (International Data Corporation) duomenimis, 25 proc. tinklalapių, platinančių nelicencijuotą programinę įrangą, taip pat platina ir kenkėjiškas programas.  </p>
<p>Ką vartotojams svarbu žinoti?  Visų pirma, WAT – tai paties vartotojo laisvai pasirenkama galimybė patikrinti, ar jo kompiuteryje esanti operacinė sistema Windows 7 yra originali ir saugi. Šiandien išleidžiamas WAT atnaujinimas įspės vartotojus, jei jų kompiuteriuose įdiegta operacinė sistema Windows 7 yra nelicencijuota ir atkreips dėmesį į potencialias grėsmes. WAT galimybe patikrinti OS originalumą bus galima pasinaudoti jau nuo vasario 16, apsilankius Microsoft svetainėje, vėliau ir Microsoft Download Center.  Nuo vasario pabaigos šią galimybę suteiks ir Windows Update servisas. Kartu su Windows 7 atnaujinimais vartotojų kompiuteriuos papildomai saugos WAT, užtikrinanti reguliarią patikrą nuo įvairių „nulaužimo“ įrankių ir potencialių grėsmių vartotojui.</p>
<p>Kaip ši technologija veikia? Įdiegta kompiuteryje, WAT tikrina, ar yra „nulaužimo“ požymių. Aptikus juos, t.y. nustačius, kad operacinė sistema nėra originali, vartotojui siunčiamas įspėjimas ir rekomendacijos kaip elgtis, taip pat pateikiama informacija, kur kreiptis, norint įsigyti legalius produktus. Vartotojui nesilaikant rekomendacijų po kiek laiko  darbastalio fonas tampa juodas ir periodiškai siunčiami priminimai apie nelicencijuotos programinės įrangos pavojų. Svarbu žinoti, kad Windows Activation Technologies priemonė neturi jokios įtakos operacinės sistemos funkcionalumui ar vartotojo kompiuteryje esančiai asmeninei informacijai - dokumentai, ikonos, darbastalio įrankiai lieka nepakitę.  </p>
<p>WAT veiks panašiai kaip antivirusinė programinė įranga ir, palaikydama ryšį su „Microsoft“ serveriais, kas  90 dienų patikrins, ar nebuvo panaudoti nauji „nulaužimo“ įrankiai.  </p>
