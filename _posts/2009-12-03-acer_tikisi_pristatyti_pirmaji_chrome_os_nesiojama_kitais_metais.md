---
layout: post
status: publish
published: true
title: Acer tikisi pristatyti pirmąjį Chrome OS nešiojamą kitais metais
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4336
wordpress_url: http://localhost/site/new/acer_tikisi_pristatyti_pirmaji_chrome_os_nesiojama_kitais_metais/
date: '2009-12-03 19:39:32 +0200'
date_gmt: '2009-12-03 19:39:32 +0200'
categories:
- Naujienos
---
<div class="imgright"><img src="http://t3.gstatic.com/images?q=tbn:2dxPkxT98PRzRM:http://www.mydigitallife.info/wp-content/uploads/2009/08/Acer-Aspire-One-D250.jpeg"  /></div>
<p>Mes jau žinome, kad Google ruošiasi pristatyti naująją operacinę sistemą žinomą Chrome OS vardu masiniam vartotojui jau kitais metais. Mes vis dar nežinojome, kada ir kas pristatys pirmuosius gaminius pritaikytus šiai operacinei sistemai.</p>
<p>Visgi pasirodo, jog gerai žinomas internetinių nešiojamųjų gamintojas Acer tikisi būti pirmuoju gamintoju, kuris pasiūlys tokio tipo įrenginį. Kaip rašo DigiTimes, kurie remiasi „industrijos šaltiniais“, tokia internetinio nešiojamojo idėja Acer laboratorijoje planuojama jau senokai. Portalas taip pat cituoja Acer pirmininką JT Wangą, kuris teigė, jog tiki, kad kompanija bus pirmoji, kuri pristatys Chrome operacine sistema grįstą internetinį nešiojamąjį.</p>
<p>Acer jau kiek ankščiau parodė savo palankumą kompanijai, kai pirmoji pristatė Aspire One D250 internetinį nešiojamąjį, kuris turėjo Google Android mobiliąją platformą ir Windows XP operacinę sistemą. Tiesa, DigiTimes užsimena, kad šio modelio pardavimai nebuvo tokie geri, kaip tikėtasi, tačiau tai vis tiek neatitraukė kompanijos nuo egzotiškų operacinių sistemų pasirinkimo.</p>
<p>Taip pat galime priminti, kad Google visai neseniai išleido Chrome OS operacinės sistemos kodo pavyzdžius po Chromium OS projektu. Interneto gigantas tikino, kad oficialiai operacinė sistema pasirodys po maždaug metų nuo sisteminio kodo paviešinimo, tad tikėtina, kad Acer Chrome OS internetinis nešiojamasis pasirodys tik ganėtinai vėlai kitų metų pabaigoje.<br /></p>
