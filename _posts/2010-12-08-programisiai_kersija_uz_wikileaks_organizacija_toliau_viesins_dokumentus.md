---
layout: post
status: publish
published: true
title: Programišiai keršija už WikiLeaks veiklos trikdymą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5303
wordpress_url: http://localhost/site/new/programisiai_kersija_uz_wikileaks_organizacija_toliau_viesins_dokumentus/
date: '2010-12-08 00:44:00 +0200'
date_gmt: '2010-12-08 00:44:00 +0200'
categories:
- Naujienos
---
<div class="imgright"><img src="http://www.part.lt/img/8c53a67d64d23eac71cb155e20a64eb0893.jpg"  /></div>
<p>WikiLeaks vardas bei organizacija tapo šių metų fenomenu. Mes rašėme, kad portalo įkūrėjas Julianas Assangas buvo suimtas, apie tai praneša ir patys didžiausi pasaulio leidiniai, o tuo tarpu programišiai keršija už WikiLeaks domeno panaikinimą.</p>
<p>Mes, beje, galime kalbėti be užuolankų. Atrodo, kad spaudžiami JAV vyriausybės atstovų, Šveicarijos pašto banko skyrius panaikino WikiLeaks sąskaitas, kaip ir garsioji apmokėjimų sistema PayPal. Už žodžio laisvę kovojantys programišiai užpuolė minėto Šveicarijos pašto banko puslapį, o apmokėjimų sistemai PayPal neleido normaliai dirbti.</p>
<p>Teigiama, kad šios savaitės pradžioje prasidėjo puolimas prieš PostFinance, Šveicarijos pašto banko padalinio svetainę, kuri, pasak kai kurių pranešimų, neveikė apie dešimt valandų. Nors PayPal neigia, kad jos sistemos darbas po atakų sutriko, tačiau nepriklausomi šaltiniai rašo, kad kompanija dėl programišių veiksmų turėjo nemažai problemų.</p>
<p>Kaip žinia, PayPal gruodžio 3 dieną uždarė J. Assango sukurtą sąskaitą, su joje dar buvusiomis lėšomis, motyvuodama tuo, jog ši atsiskaitymų tarnyba negali būti naudojama veiklai, kuri nėra teisėta. Tuo tarpu šveicarai PostFinance WikiLeaks sąskaitą uždarė gruodžio 6 dieną teigdami, kad J. Assangos melavo apie savo gyvenamąją vietą, kuri nėra Šveicarija.</p>
<p>Nepaisant to fakto, kad J. Assangas buvo suimtas gruodžio 7 dieną pagal Švedijos išduotą tarptautinį arešto orderį, jo pasekėjai žada išplatinti viską, ką turi. WikiLeaks antradienį pranešė, kad turi dar daugiau konfidencialios JAV diplomatinės išklotinės, kuri gali būti paviešinta be cenzūros taip užtikrinant visišką žodžio laisvę.</p>
<p>WikiLeaks portalas vis dar yra pasiekiamas, tačiau nebe pirminiu savo domenu, kaip kad prieš keletą dienų. Įdomu tai, kad vieninteliai Google leidžia surasti WikiLeaks pirmuoju bandymu, tuo tarpu veikianti portalo versija, kuri prieinama keistu ir wikileaks.ch domenais, Bing.com ir Yahoo.com paieškos sistemose nėra randama iš karto.<br /></p>
