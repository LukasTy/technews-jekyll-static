---
layout: post
status: publish
published: true
title: "(SP) „Asmeninis asistentas“ skambučius leis valdyti keliais paspaudimais"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 1743
wordpress_url: http://localhost/site/new/sp__asmeninis_asistentas__skambucius_leis_valdyti_keliais_paspaudimais/
date: '2008-05-06 15:59:36 +0300'
date_gmt: '2008-05-06 15:59:36 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:mM5g3iKDGPvDaM:http://www.cnet.co.uk/i/c/blg/cat/mobiles/nuz.jpg" border="1"></div>
<p><br>Telekomunikacijų bendrovė „Bitė Lietuva“ pirmoji Baltijos šalyse sukūrė savo klientams interaktyvų „Asmeninį asistentą“, padėsiantį žymiai paprasčiau valdyti balso paslaugas. Ši naujovė leis nukreipti ar blokuoti skambučius, išvykus visus skambinančius informuos SMS žinute bei leis išvengti skambučių iš nepageidaujamų numerių. Bendrovės privatūs bei verslo klientai „Asmeninio asistento“ galimybes pirmąjį mėnesį galės išbandyti nemokamai, vėliau paslaugos naudojimas mėnesiui kainuos nuo 5 litų.<br />
<br><br />
<br>„Vertiname savo klientų laiką, tad suteikiame jiems naują savitarnos galimybę - virtualų pagalbininką, kuris ne tik pasirūpins jų skambučiais ir kitomis bendravimo paslaugomis, bet ir leis sutaupyti laiko“, - sakė „Bitės“ generalinio direktoriaus pavaduotojas rinkodarai Manju Chandrasekhar. Jo teigimu, nors įvairių skambučių valdymo galimybių buvo ir iki šiol, tačiau jos liko menkai pažįstamos ir nepaplitusios. Kurdama „Asmeninį asistentą“ „Bitė“ siekė šias paslaugas sujungti bei pasiūlyti patogų jų valdymo būdą.<br />
<br><br />
<br>„Asmeninio asistento“ paslauga aktuali norintiems neprarasti skambučių arba tiesiog nuo jų atsiriboti. Susitikimo metu, atostogaujant ar nesant galimybės atsiliepti, bus galima pasirinkti nustatymą, atmetantį skambučius bei nurodyti numerius, kuriais galima prisiskambinti. Taip pat galima riboti nepageidaujamus įeinančius skambučius pagal telefono numerį ir laiką. Jei klientas naudojasi keliais mobiliaisiais telefonais, virtualusis asistentas peradresuos skambučius tarp vartotojų telefonų tol, kol jis bus surastas ir atsilieps.<br />
<br><br />
<br>Kartu su skambučių valdymu „Asmeninis asistentas“ suteiks galimybę paprastai įsijungti balso pašto paslaugą. Įrašytą pašnekovo pranešimą klientas galės persisiųsti į savo elektroninę pašto dėžutę arba išklausyti paskambinęs numeriu 1511. „Asmeninis asistentas“ siūlys pasinaudoti ir fakso paštu: norintiems bus suteiktas fakso numeris, kuriuo gaunamus fakso pranešimus klientas galės persisiųsti į elektroninę pašto dėžutę.<br />
<br><br />
<br>„Asmeninio asistento“ teikiamas paslaugas vos kelių mygtukų paspaudimu bus galima valdyti internete ir mobiliajame internete. „Vienas iš pagrindinių paslaugos privalumų – itin paprastas jos valdymas, tam nereikia jokių papildomų žinių“, - sakė M. Chandrasekhar. Norimus paslaugos parametrus galima nusistatyti pačiam arba pasirinkti atsakius į virtualaus asistento užduodamus klausimus.<br />
<br><br />
<br>„Asmeninis asistentas“ taip pat siūlo klientui nusistatyti kelias aplinkas: pastovią, darbo, laisvalaikio ir atostogų. Tuomet pakaks vieno mygtuko paspaudimo ir visos aplinkoje nustatytos paslaugos bus išsyk įjungtos ar išjungtos.<br />
<br><br />
<br>Šių metų vasario mėnesį pristačiusi naują prekės ženklą ir filosofiją „Bitė“ kartu išplėtė klientų aptarnavimo paslaugų spektrą. Savitarnos svetainėje „Mano Bitė“ klientai gali matyti detalią savo skambučių išklotinę, mokėjimų istoriją, valdyti įvairias paslaugas. Šiuo metu „Mano Bite“ naudojasi apie 20 proc. bendrovės klientų – nuo savitarnos sistemos atnaujinimo jų skaičius išaugo šimtu procentų. Daugiau nei pusė bendrovės klientų „Mano Bite“ naudojasi internete, likusieji – mobiliajame internete.<br />
<br></p>
