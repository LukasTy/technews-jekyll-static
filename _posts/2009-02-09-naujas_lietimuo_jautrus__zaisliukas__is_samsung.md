---
layout: post
status: publish
published: true
title: Naujas lietimui jautrus „žaisliukas“ iš Samsung
author:
  display_name: eZx
  login: eZx
  email: ugnius.babinskas@technews
  url: ''
author_login: eZx
author_email: ugnius.babinskas@technews
wordpress_id: 302
wordpress_url: http://localhost/site/new/naujas_lietimuo_jautrus__zaisliukas__is_samsung/
date: '2009-02-09 01:42:56 +0200'
date_gmt: '2009-02-09 01:42:56 +0200'
categories:
- Naujienos
---
<p><i>Samsung</i> greitu metu vykstančioje <i>Mobile World Congress</i> parodoje ketina pristatyti naują, aukštos klasės mobilųjį telefoną su lietimui jautriu ekranu, jei internete nutekėjusios bei <a class="ns" href=" http://dailymobile.se/2009/02/07/pictures-samsung-m7600-with-bang-olufsen-powered-audio/ "><i>DailyMobile</i></a> publikuotos nuotraukos yra ne falsifikatas.</p>
<p><i>M7600</i> pavadinimą turėsiantis įrenginys, bus pirmasis visiškai interaktyviąją lietimui jautrią valdymo sąsają turintis įrenginys iš <i>Samsung</i> arba tariant kitaip tariant – <i>iPhone</i> populiarumo pyrago vagis. Kadangi vien tik „touchscreen lango“ patraukti naujiems pirkėjams neužtenka, <i>Samsung</i> telefone įdiegė gerai žinomos elektronikos bei garso įrenginių gamintojos <i>Bang & Olufsen</i> garsiakalbius bei netgi integruotą miniatiūrinį tos pačios Danijos kompanijos gamybos stiprintuvą, kuris turėtų žymiai pagerinti garso kokybę. „Žaisliukas“ rinkoje bus orientuotas tiesiogiai į jaunatvišką reiklumą bei pramogas, tad aparate rasime ir jaunuoliams turėsiantį patikti DJ režimą. Šios funkcijos pagalba, grojamą muziką bus galima paįvairinti įvairiais efektais, o patobulinus mėgstamą dainą, ją išsaugoti. Marketingo triukas su žymiais vardais ir paprasta bei intuityvi funkcija susijusi su muzika turėtų sužavėti ne vieną – drįsčiau pamąstyti, jei klaustumėte mano nuomonės.</p>
<p><img src="http://ezx.technews.lt/images/Products/samsung_7600_front_and_back.jpg" /></p>
<p>Kalbant apie technines charakteristikas, <i>DailyMobile</i> informavusių šaltinių teigimu, telefonas turės kontrastingą ir kokybišką AMOLED ekraną, trijų megapikselių raiškos fotokamerą, GPS imtuvą bei HSPA technologijas interneto naršymui. Nors nėra žinoma kokią operacinę sistemą naudos šis įrenginys, manoma, kad <i>M7600</i> turėtų būti <i>Symbian S60 5th Edition</i> platforma grįstas telefonas. </p>
<p>Nėra tiksliai žinoma kada ir kokio regiono rinkose telefonas pasirodys, tačiau kaip teigia informatorius, parduotuvėse šį „apvalių“ formų mobilųjį išvysti turėtume jau gegužės mėnesį. Matomos nuotraukos atrodo gana realios, o pats telefonas – išties išvaizdus. Bet kokiu atveju reikia palaukti <i>MWC</i> renginio, kurio metu <i>Samsung</i> gal būt ir oficialiai praneš visą mus dominančią informaciją.</p>
