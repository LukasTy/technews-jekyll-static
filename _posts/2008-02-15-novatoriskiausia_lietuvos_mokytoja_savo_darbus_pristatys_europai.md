---
layout: post
status: publish
published: true
title: Novatoriškiausia Lietuvos mokytoja savo darbus pristatys Europai
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 1276
wordpress_url: http://localhost/site/new/novatoriskiausia_lietuvos_mokytoja_savo_darbus_pristatys_europai/
date: '2008-02-15 12:57:27 +0200'
date_gmt: '2008-02-15 12:57:27 +0200'
categories:
- Naujienos
---
<div class="imgright"><img src="http://tbn0.google.com/images?q=tbn:w5mmv_DRRBHQ5M:http://www.trackingsolutionsonline.com/Portals/0/images/Innovation.jpg" border="1"></div>
<p><br>Novatoriškiausia Lietuvos mokytoja pripažintos Tatjanos Kriliuvienės darbai bus pristatyti ir Europos mastu. Jau kovo 5-9 dienomis Zagrebe, Kroatijoje, vyksiančiame Europos mokytojų novatorių forume Kuršėnų L. Ivinskio gimnazijos anglų kalbos mokytoja Tatjana Kriliuvienė pateiks darbus „Birds of a Feather” ir „Crime”, skirtus anglų kalbos kalbėjimo įgūdžiams tobulinti. Juos iš daugiau kaip 400 šalies pedagogų darbų novatoriškiausiais pripažino kasmetinio mokytojų novatorių forumo nepriklausomi ekspertai.<br />
<br><br />
<br>Mokytojų novatorių forumą jau ketvirti metai rengia informacinių technologijų bendrovė <i>Microsoft Lietuva</i> ir Švietimo informacinių technologijų centras prie LR Švietimo ir mokslo ministerijos. Jo metu įvairių disciplinų mokytojai dalinasi savo žiniomis ir patirtimi apie informacinių technologijų panaudojimą pamokose, apžvelgiami mokytojų novatorių konkurso rezultatai, apdovanojami geriausieji.<br />
<br><br />
<br>„Džiaugiamės, kad galime prisidėti prie informacinių technologijų diegimo šalies švietimo sistemoje. Tai, kad jau ketvirtus metus vykstančiame konkurse nemažėja dalyvių, rodo, kad modernios priemonės pamokose domina tiek mokytojus, tiek mokinius, o mūsų mokyklose žingsnis po žingsnio vyksta kokybinis lūžis“, - sakė „Microsoft Lietuva“ atstovas Mindaugas Glodas.<br />
<br><br />
<br>Mokytojų novatorių konkurse gali dalyvauti visi šalies pedagogai, savo pamokose naudojantys informacines technologijas. Šiais metais jų parengtas metodines medžiagas vertino beveik 40 nepriklausomų ekspertų. Svarbiausi darbų vertinimo kriterijai buvo kūrybingumas, interaktyvumas, naujoviškumas, dėstomos medžiagos aiškumas ir atitikimas bendrosioms programoms bei išsilavinimo standartams.<br />
<br><br />
<br>Pasak Švietimo informacinių technologijų centro mokymo skyriaus vedėjos Astos Buinevičiūtės, kasmetiniuose mokytojų novatorių forumuose pedagogai turi puikią progą pasisemti patirties iš kitų kūrybiškų ir inovatyvių kolegų. „Reikia pripažinti, kad kai kuriems mokytojams tai yra iššūkis, nes pradėti mokytis naujovių visada yra gana sudėtinga ir reikalauja užsispyrimo. Tačiau mokiniai labai entuziastingai priima naujoves pamokose, neretai ir patys pataria mokytojams techniniais klausimais“, - sakė A.Buinevičiūtė.<br />
<br><br />
<br>Pernai metais Paryžiuje vykusiame Europos mokytojų novatorių forume Lietuvai atstovavo fizikos mokytoja Jūratė Blažienė kartu su darbu „Archimedo dėsnis“. Jis buvo pripažintas vienu iš geriausiu „Inovatyvaus technologijų panaudojimo“ kategorijoje. Šis įvertinimas suteikė teisę pristatyti savo darbą Pasaulio mokytojų novatorių bendruomenei.<br />
<br></p>
