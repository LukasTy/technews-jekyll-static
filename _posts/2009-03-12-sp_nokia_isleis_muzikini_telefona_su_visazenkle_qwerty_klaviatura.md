---
layout: post
status: publish
published: true
title: "(SP) Nokia išleis muzikinį telefoną su visaženkle QWERTY klaviatūra"
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3261
wordpress_url: http://localhost/site/new/sp_nokia_isleis_muzikini_telefona_su_visazenkle_qwerty_klaviatura/
date: '2009-03-12 12:52:49 +0200'
date_gmt: '2009-03-12 12:52:49 +0200'
categories:
- Naujienos
---
<div class="imgright"><img src="http://www.part.lt/img/b178259f858b09e74191771f0db200bc304.jpg" border="1" /></div>
<p>Didžiausia mobiliųjų įrenginių gamintoja <i>Nokia</i> išleis tris naujus skirtingus muzikinės serijos <i>XpressMusic</i> telefonus. Tai slankiąją visaženklę klaviatūrą turintis <i>Nokia 5730 XpressMusic</i>, originalaus dizaino <i>Nokia 5330 XpressMusic</i> bei pirmasis „Nokia“ telefonas su integruota FM radijo antena – <i>Nokia 5030 XpressRadio</i>, kurio kaina sieks vos 140 litų (be mokesčių ir subsidijų).   </p>
<p>„Visame pasaulyje jau parduota daugiau nei 425 milijonai <i>Nokia</i> mobiliųjų įrenginių su skaitmeniniais muzikos grotuvais ir daugiau kaip 700 mln. įrenginių, turinčių FM radijo imtuvą. Tai rodo, kad telefonas tapo įprastu muzikos klausymosi prietaisu, kurį žmonės visuomet turi po ranka“, - sakė <i>Nokia</i> mobiliųjų įrenginių padalinio atstovas Jo Harlow.  </p>
<p><b><i>Nokia 5730 XpressMusic</i> – muzikinis telefonas su QWERTY</b></p>
<p>2009 m. trečiąjį ketvirtį prekyboje pasirodysiantis <i>Nokia 5730 XpressMusic</i> bus pirmasis <i>Nokia</i> muzikinis telefonas su slankiąja visaženkle QWERTY klaviatūra. Vartotojai 2,4 colio skersmens telefono ekrane išvys <i>XpressMusic</i> darbastalį (angl. Homescreen for <i>XpressMusic</i>), kuriame yra tiesioginės nuorodos į muziką, žaidimus, patobulintą kontaktų juostą (į kurią galima įtraukti net 20 draugų, su kuriais dažniausiai bendraujama), el. paštą, taip pat <i>Facebook</i> portalą, žemėlapius ir <i>Ovi</i> kontaktus. Pasirinkus juos, galima matyti tuo metu prisijungusius draugus, susirašinėti su jais ir netgi sužinoti, kokios muzikos jie klausosi. </p>
<p><img src="http://www.part.lt/img/05ee39097ab1812c440527ac55742d1e340.jpg" /></p>
<p><i>Nokia 5730 XpressMusic</i> turi ir kitas pramogauti skirtas funkcijas: 3,2 megapikselių raiškos kamerą, galimybę paleisti muziką žodžiu pasakant atlikėjo/kūrinio pavadinimą (<i>Say and Play</i> funkcija), <i>N-Gage</i> žaidimų platformą, patogų priėjimą prie <i>YouTube, Flickr</i> ir kitų interneto bendruomenių.  </p>
<p>Planuojama, kad <i>Nokia 5730 XpressMusic</i> kaina sieks 970 litų (be subsidijų ir mokesčių). </p>
<p><b><i>Nokia 5330 XpressMusic</i> – su ištverminga baterija</b></p>
<p>Slankųjį telefono korpusą turintis <i>Nokia 5330 XpressMusic</i> telefonas išsiskiria originaliu dizainu, o ekrano kairėje pusėje turi lietimui jautrius muzikos valdymo klavišus. Telefonas komplektuojamas su 2 GB talpos atminties kortele ir stereo ausinėmis, skleidžiančiomis švarų muzikos garsą. Telefone prailginta baterijos veikimo trukmė leis klausytis įrašų be sustojimo ilgiau nei parą. Savaime suprantama, <i>Nokia 5330 XpressMusic</i> sukurtos galimybės tiesiogiai patekti į interneto bendruomenių portalus <i>Facebook, Ovi</i> ar <i>MySpace</i>, kuriuose vartotojai dalinasi įvairiu turiniu.  </p>
<p>Šis modelis prekyboje taip pat pasirodys trečiąjį 2009 metų ketvirtį, planuojama jo kaina – 550 litų (be subsidijų ir mokesčių). </p>
<p><b>Pirmasis telefonas su radijo antena – <i>Nokia 5030 XpressRadio</i></b> </p>
<p>Trečiasis <i>Nokia</i> muzikinės serijos modelis įvardijamas kaip <i>XpressRadio</i> telefonas. Ir ne veltui. Tai pirmasis <i>Nokia</i> telefonas su vidine FM radijo antena. Dėl jos klausytis radijo galima per garsiakalbius – nebūtina prijungti ausinių ar kolonėlių, kurios kitiems įrenginiams tarnauja kaip radijo antena. Be to, telefono korpuso šone įmontuoti spartieji radijo valdymo klavišai, leidžiantys greitai įjungti ar pakeisti radijo stotį.</p>
<p><i>Nokia 5030 XpressRadio</i> modelį galima padėti ant šono ir klausytis kaip įprasto radijo aparato, nes įrenginys turi galingą garsiakalbį. Tai itin patogu tiems, kuriems radijas yra viena svarbiausių pramogų, o produkto kaina – itin aktuali. <i>Nokia 5030 XpressRadio</i> prekybos vietose pasirodys antrąjį šių metų ketvirtį. </p>
