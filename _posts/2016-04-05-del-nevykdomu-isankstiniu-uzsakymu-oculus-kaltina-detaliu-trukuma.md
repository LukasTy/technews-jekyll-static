---
layout: post
status: publish
published: true
title: Dėl nevykdomų išankstinių užsakymų „Oculus“ kaltina komponentų trūkumą
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 10549
wordpress_url: http://www.technews.lt/portal/?p=10549
date: '2016-04-05 09:00:44 +0300'
date_gmt: '2016-04-05 06:00:44 +0300'
categories:
- Naujienos
---
<p style="text-align: justify;">„Metų pradžioje iš anksto užsisakiusiems „Oculus Rift“ Amerijoje už 600 USD ir Jungtinėje Karalystėje už 530 GBP buvo pažadėta, kad pirmosios siuntos paliks sandėlius kovą. Dabar jau persikėlėme į balandį, o „Oculus“ vis dar laiko tampriai suspaudusi lūpas ir pradeda bandyti VR fanų kantrybę. Iki dabar.</p>
<p style="text-align: justify;">Jausdama didėjantį nepasitenkinimą „Oculus“ galiausiai susisiekė su pirmais užsisakiusiais VR įrenginį. Laiško turinys skambėjo daugmaž taip:</p>
<p style="text-align: justify;">„Žinome, kad nekantraujate gauti „Oculus Rift“ ir mes atsiprašome dėl neatnaujintos išankstinio užsakymo būklės. Bandėme išspręsti netikėtai užklupusias problemas, susijusias su tam tikrų sudedamųjų komponentų trūkumų, o tai privertė pakoreguoti pirmųjų siuntimų datą.“</p>
<p style="text-align: justify;">Jei daugelis galėjo tikėtis, kad po šio pranešimo situacija kardinaliai pasikeis, jie turės nusivilti. „Oculus“ dar kartą pažadėjo atnaujinti užsakymo būklę balandžio 12 dieną, o tai reiškia, kad „Oculus Rift“ įrenginiai, kurie turėjo palikti sandėlius dar kovą, gali būti neišsiųsti iki pat balandžio vidurio. Pati kompanija tvirtina, kad dalis įrenginių dar spės palikti sandėlius laiku. Ką tai reiškia neaišku, juk jau balandis, nebent „Oculus“ omenyje turi laiške minėtą balandžio 12-ąją.</p>
<p style="text-align: justify;">Tuo tarpu pagrindinis „Oculus“ konkurentas, HTC, ketina pirmuosius „Vive“ užsakymus išsiųsti jau artimiausiomos dienomis. Lenktynės tarp dviejų varžovų prasidėjo dar net nespėjus vartotojams įvertinti atlikto kompanijų darbo.</p>
<p><img class="size-full wp-image-10550 aligncenter" src="http://www.technews.lt/portal/wp-content/uploads/2016/04/OculusRiftlogo.jpg" alt="OculusRiftlogo" width="650" height="465" /></p>
