---
layout: post
status: publish
published: true
title: "Ženeva : Infiniti Essence Concept hibridas"
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3245
wordpress_url: http://localhost/site/new/zeneva__infiniti_essence_concept_hibridas/
date: '2009-03-10 20:13:38 +0200'
date_gmt: '2009-03-10 20:13:38 +0200'
categories:
- Naujienos
---
<p>Dažnas, jei ne kiekvienas bent šiek tiek besidomintis automobiliais žmogus, paprašytas pasakyti bent vieną hibridinę pavarą naudojantį automobilį paminėtų <i>Toyota Prius</i>. Jam kompaniją visai neseniai papildė ir labai panašus modelis iš <i>Honda – Insight</i>. Bet šį kartą kalba eina ne apie tokius jau pakankamai įprastus serijinius modelius. Pirmojoje naujienoje iš Ženevos automobilių parodos supažindinsime su <i>Nissan</i> planuojamu sportiniu automobiliu, kuris kol kas tėra koncepto stadijoje, tačiau jei bus gaminamas masiškai, naudos hibridinį variklį.</p>
<p><img src="http://akuba.technews.lt/essence_1.jpg" /></p>
<p><i>Infiniti</i> prekinis vardas, daugiausiai pažįstamas amerikiečiams, nes istoriškai būtent jiems ir buvo skirtas, Ženevos automobilių parodos stende turi ką parodyti – tai <i>Essence Concept</i>, kurio dizainas tikrai gniaužia kvapą, kuris vienaip ar kitaip tikrai nepaliks abejingų. <i>Essence</i> greičiausiai bus naujosios <i>Infiniti</i> dizaino srovės pirmtakas, kuriuo bus remiamasi kuriant ateities modelius. Tokie dizaino elementai, kaip priekinės grotelės ar ištęstas galinis langas, jei turės pritarimą tarp pirkėjų, greičiausiai bus pritaikyti <i>G</i> serijos sedanuose ir kupė. <i>Nissan </i>pranešė, kad šis automobilis turi <i>Safety Shield</i> technologijų visumą, kurią sudaro šoninio ir galinio susidūrimo, kelio linijos kirtimo išvengimo apsaugos. </p>
<p><img src="http://akuba.technews.lt/essence_2.jpg" /></p>
<p>Po variklio dangčiu sumontuotas 3,7 litro benzininis <i>V6</i> tipo agregatas, panašus į naudojamą naujajame <i>Nissan 370Z</i> ar <i>Infiniti G37 Coupe</i> modeliuose. Šis variantas turės du turbokompresorius bei tiesioginį degalų įpurškimą ir tai leis pasiekti net 434 AJ. Kaip jau minėjau šis įprasto tipo vidaus degimo variklis turės ir vadinamąjį <i>3D Motor</i>. Tai, pasak kompanijos, bus elektrinis variklis esantis tarp pagrindinio motoro ir pavarų dėžės. Teigiama, kad tai papildomai suteiks 158 AJ, o galia jam bus tiekiama iš ličio jonų baterijų sumontuotų po bagažinės sritimi. </p>
<p><img src="http://akuba.technews.lt/essence_3.jpg" /></p>
<p>Kadangi kol kas tai tik koncepcinis variantas, <i>Nissan</i> nepraneša nei kuro sunaudojimo, nei kitų duomenų susijusių su hibridinės sistemos darbu. Džiugu tai, kad kompanija visgi patvirtino planus pristatyti kūrinį ir plačiajai rinkai jau kitais metais, tačiau su turbodyzeliniu varikliu ir tuo pačiu <i>3D Motor</i>. Apie kainą kol kas nėra kalbama, tačiau pasak kompanijos pirkėjai „turi būti pasiruošę sumokėti už dyzelinį hibridą, kuris yra aukščiausios klasės segmente“.</p>
<p><img src="http://akuba.technews.lt/essence_4.jpg" /></p>
