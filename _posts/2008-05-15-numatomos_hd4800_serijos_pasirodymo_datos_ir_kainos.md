---
layout: post
status: publish
published: true
title: Numatomos HD4800 serijos pasirodymo datos ir kainos
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 1799
wordpress_url: http://localhost/site/new/numatomos_hd4800_serijos_pasirodymo_datos_ir_kainos/
date: '2008-05-15 16:29:48 +0300'
date_gmt: '2008-05-15 16:29:48 +0300'
categories:
- Naujienos
---
<p>Su nekantrumu laukiame naujos <i>Radeon</i> serijos vaizdo plokščių su <i>RV770</i> grafikos procesoriumi. Anksčiau buvo kalbėta, jog plokštės su juo pasirodys anksčiau už <i>Nvidia</i> <i>GT200</i> GPU turinčius gaminius, tačiau atrodo, kad naujų plokščių iš <i>ATI</i> teks palaukti kiek ilgiau.<br />
<br><br />
<br><a class="ns" href="http://www.tgdaily.com/content/view/37453/135/"><i>TGDaily</i></a> teigimu, pirmosios <a class="ns" href="http://www.technews.lt/index.php?id=Kas&amp;Id=1516"><i>HD4800</i></a> plokštės prekyboje pasirodys tarp birželio 15 ir 22 dienų. Šiomis dienomis pasirodys būtent <i>HD4850</i> (kodinis pavadinimas - <i>Makedon</i>) su GDDR3 tipo atmintimi ir naudojanti žemą, papildomų išplėtimo lizdų neužimantį aušintuvą.<br />
<br><br />
<br>Liepą <i>ATI</i> pristatys ir spartesnius modelius: <i>HD4870</i> su GDDR5 ir &quot;dviejų aukštų&quot; aušintuvu (kodinis pavadinimas - <i>Trojan</i>) ir du <i>RV770</i> GPU turinčią <i>HD4870X2</i>. Kaip ir pirmoji, taip ir šios turės integruotą 7.1 kanalų garso posistemį, <i>DirectX 10.1</i> ir PCi-E 2.0 palaikymą ir, išskyrus <i>HD4870X2</i>, reikalaus vieno 6 kontaktų PCI-E maitinimo laido (<i>HD4870X2</i> prireiks vieno 6 ir vieno 8 kontaktų maitinimo kabelių kaip ir dabartinei <i>HD3870X2</i>).<br />
<br><br />
<br>Gera žinia gali būti plokščių kainos, kurios, anot šaltinio, bus mažesnės nei laukta. <i>HD4850</i> turėtų kainuoti 189 - 219, o <i>HD4870</i> - tik 249 - 279 JAV dolerius ar netgi mažiau. Tokia kaina leistų gerai konkuruoti su <i>Nvidia</i>, beveik tuo pačiu metu išleisiančia savo <i>GT200</i> grafikos procesorių. Naujausiais <a class="ns" href="http://hkepc.com/?id=1165&amp;fs=c1h">duomenimis</a>, plokštės su juo turės <i>Geforce GTX 260</i> ir <i>Geforce GTX 280</i> pavadinimus. Naujų pavadinimų buvo galima tikėtis jau anksčiau, kai <i>Nvidia</i> <a class="ns" href="http://www.technews.lt/index.php?id=Kas&amp;Id=1603">pranešė</a>, jog ateityje keis savo vaizdo plokščių pavadinimų tvarką.</p>
