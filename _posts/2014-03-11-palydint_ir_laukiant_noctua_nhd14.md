---
layout: post
status: publish
published: true
title: 'Palydint ir laukiant: „Noctua NH-D14“'
author:
  display_name: BC00
  login: BC00
  email: matasx@one.lt
  url: ''
author_login: BC00
author_email: matasx@one.lt
wordpress_id: 8018
wordpress_url: http://localhost/site/new/palydint_ir_laukiant_noctua_nhd14/
date: '2014-03-11 19:32:45 +0200'
date_gmt: '2014-03-11 19:32:45 +0200'
categories:
- Aušinimas
- Apžvalgos
---
<p>Spartintojų ir tylos mėgėjų ypač pamėgtas „Noctua NH-D14“ rinkoje užsibuvo pernelyg ilgai. Pasekėjo, kuris turėjo pasirodyti dar praėjusių metų paskutiniame ketvirtyje, vis dar nėra. Dar kartą naująjį „Noctua“ produktą tikimės pamatyti beprasidedančioje „CeBIT 2014“ parodoje, o oficialaus debiuto – iškart po jos. Prieš pasikeičiant efektyviausio „Noctua“ aušintuvo sosto valdytojui, turime  antrą ir paskutinę galimybę patikrinti NH-D14 efektyvumą, tik šįkart statant austrų kompanijos flagmaną į kovą su kur kas pavojingesniais varžovais, nei tai buvo prieš daugiau nei dvejus metus.</p>
<p><img class="aligncenter" style="width: 520px; height: 478px;" src="http://technews.lt/userfiles/NH-D14logo(1).jpg" alt="" /></p>
<p>&nbsp;</p>
<ul>
<li><strong>Apie „Noctua"</strong></li>
<li><strong>Pakuotė ir komplektacija </strong></li>
<li><strong>Žvilgsnis iš arčiau </strong></li>
<li><strong>Specifikacijos </strong></li>
<li><strong>Montavimas</strong></li>
<li><strong>Testavimas</strong></li>
<li><strong>Rezultatai</strong></li>
<li><strong>Išvados</strong></li>
</ul>
<p>&nbsp;</p>
<p style="text-align: justify;"><strong>Apie „Noctua"</strong></p>
<p style="text-align: justify;">2005 metais austrų „Rascom“ ir taivaniečių „Kolink“ iniciatyva įkurta įmonė didžiausią savo dėmesį koncentruoja į oro aušinimo sistemas – procesorių aušintuvus bei sisteminius ventiliatorius. Vos per septynerių metų gyvavimą „Noctua“ sugebėjo susižerti jau daugiau nei 1000 skirtingų apdovanojimų, todėl ne veltui įmonė laikoma aukštos klasės ir entuziastų mylima gamintoja. Nors daugelis mano, kad oro aušinimo technologijos jau seniai išsemtos, „Noctua“ su tuo nesutinka ir toliau įnirtingai ieško būdų, kaip pakelti tokio tipo produktų kartelę į naują, aukštesnį, lygį.</p>
<p>&nbsp;</p>
<p><strong>Pakuotė ir komplektacija</strong></p>
<p>Kaip visada „Noctua“ pro savo akylias akis nepraleidžia pačios pradžių pradžios – pakuotės. Pirminis įspūdis neturėtų paveikti patyrusių apžvalgininkų, tačiau visuomet gražu matyti gamintojo koncentraciją į savo produktą nuo pat pirmų žingsnių.</p>
<p style="text-align: center;"><a href="http://technews.lt/userfiles/SAM_0249.jpg"><img style="width: 232px; height: 155px;" src="http://technews.lt/userfiles/SAM_0249.jpg" alt="" /></a><a href="http://technews.lt/userfiles/SAM_0251.jpg"><img style="width: 232px; height: 155px;" src="http://technews.lt/userfiles/SAM_0251.jpg" alt="" /></a></p>
<p>Pakankamai masyvi NH-D14 dėžutė talpina toną vaizdinės ir rašytinės informacijos. Baltos spalvos fone matomi aušintuvo eskizai bei kartais leidžiama susipažinti su „tikrais” NH-D14 mazgais. Į supažindinančią informaciją patenka faktai, kad tai dvibokštis, du ventiliatorius turintis, aušinimo sprendimas, kurio tvirtinimui naudojama „SecuFirm2“ montavimo sistema.</p>
<p style="text-align: center;"><a href="http://technews.lt/userfiles/SAM_0248.jpg"><img style="width: 232px; height: 155px;" src="http://technews.lt/userfiles/SAM_0248.jpg" alt="" /></a><a href="http://technews.lt/userfiles/SAM_0250.jpg"><img style="width: 232px; height: 155px;" src="http://technews.lt/userfiles/SAM_0250.jpg" alt="" /></a></p>
<p>„Noctua“ ant vieno iš pakuotės šonų nurodo NH-D14 išmatavimus bei plačiau pakalba apie radiatoriaus asimetrinio dizaino privalumus, naudojamų ventiliatorių kombinaciją, tą pačią „SecuFirm2“ sistemą. Tačiau didžiausia dalis bendrinės informacijos patalpinta ant viršutinio dėžės paviršiaus: radiatoriaus svoris, palaikomi lizdai, panaudotos medžiagos bei galybė skaičių apie NF-P14 ir NF-P12 ventiliatorius, pradedant apsisukimais ir baigiant startine įtampa.</p>
<p style="text-align: center;"><a href="http://technews.lt/userfiles/SAM_0252.jpg"><img style="width: 232px; height: 155px;" src="http://technews.lt/userfiles/SAM_0252.jpg" alt="" /></a><a href="http://technews.lt/userfiles/SAM_0253.jpg"><img style="width: 232px; height: 155px;" src="http://technews.lt/userfiles/SAM_0253.jpg" alt="" /></a></p>
<p style="text-align: center;"><a href="http://technews.lt/userfiles/SAM_0255.jpg"><img style="width: 232px; height: 155px;" src="http://technews.lt/userfiles/SAM_0255.jpg" alt="" /></a><a href="http://technews.lt/userfiles/SAM_0257.jpg"><img style="width: 232px; height: 155px;" src="http://technews.lt/userfiles/SAM_0257.jpg" alt="" /></a></p>
<p>Tenka sutikti, kad putoplasto lakštai NH-D14 apsaugai nereikalingi. Radiatoriui ir jo ventiliatoriams priskirta atskira dėžutė, kurią dar papildomai saugo kartono lakštai. Didelėje aksesuarų dėžutėje AMD ir „Intel“ montavimo sistemos paskirstytos po atskirus įpakavimus. Bendrų įrankių maišelyje turime U.L.N.A. adaptorius, Y kabelį, švirkštą su NT-H1 termo pasta, firminį „Noctua“ ženkliuką, po keturis įprastus varžtus ir silikoninius laikiklius ventiliatoriams. Tiesa, šių ventiliatorių tvirtinimui prie radiatoriaus tikrai neprireiks. „Noctua“ ne tik nepamiršta vartotojo gido, kuriame išreiškiama padėka pirkus kompanijos produktą, bet ir kryžminio atsuktuvo.</p>
<p style="text-align: center;"><a href="http://technews.lt/userfiles/SAM_0261.jpg"><img style="width: 232px; height: 155px;" src="http://technews.lt/userfiles/SAM_0261.jpg" alt="" /></a><a href="http://technews.lt/userfiles/SAM_0262.jpg"><img style="width: 232px; height: 155px;" src="http://technews.lt/userfiles/SAM_0262.jpg" alt="" /></a></p>
<p style="text-align: center;"><a href="http://technews.lt/userfiles/SAM_0302.jpg"><img style="width: 464px; height: 309px;" src="http://technews.lt/userfiles/SAM_0302.jpg" alt="" /></a></p>
<p>&nbsp;</p>
<p><strong>Žvilgsnis iš arčiau</strong></p>
<p>NH-D14 iš dėžutės išimamas jau iškart su sumontuotais ventiliatoriais. Norint sėkmingai pritvirtinti radiatorių prie pagrindinės plokštės mažų mažiausiai teks pašalinti vidurinį 140 mm ventiliatorių. Tai padarius galutinis produkto svoris sumažėja. Su abiem ventiliatoriais NH-D14 sveria 1240 gramų, be jų – 900 gramų.</p>
<p style="text-align: center;"><a href="http://technews.lt/userfiles/SAM_0263.jpg"><img style="width: 232px; height: 155px;" src="http://technews.lt/userfiles/SAM_0263.jpg" alt="" /></a><a href="http://technews.lt/userfiles/SAM_0265.jpg"><img style="width: 232px; height: 155px;" src="http://technews.lt/userfiles/SAM_0265.jpg" alt="" /></a></p>
<p>Dvibokštis „Noctua“ flagmanas turi du aliuminio plokštelių blokus, kuriuose 2,5 mm atstumu sutalpinta po 42 plokšteles. Šie blokai nėra simetriški radiatoriaus pagrindo atžvilgiu. Dešinysis plokštelių blokas yra arčiau centro, taip siekiant šiek tiek sumažinti radiatoriaus su sumontuotais ventiliatoriais dydį ir sumažinti uždengiamų RAM lizdų skaičių. Tarp blokų paliktas 28 mm tarpas.</p>
<p style="text-align: center;"><a href="http://technews.lt/userfiles/SAM_0266.jpg"><img style="width: 232px; height: 155px;" src="http://technews.lt/userfiles/SAM_0266.jpg" alt="" /></a><a href="http://technews.lt/userfiles/SAM_0276.jpg"><img style="width: 232px; height: 155px;" src="http://technews.lt/userfiles/SAM_0276.jpg" alt="" /></a></p>
<p>Šešių karščio vamzdelių (diametras 6 mm) kombinacija išdėstyta viena tiesa linija kiekviename iš identiškos formos aliuminio plokštelių blokų. Atvirame šone matoma linija pasako, kad plokštelės prie termo vamzdelių prijungtos litavimo būdu.</p>
<p style="text-align: center;"><a href="http://technews.lt/userfiles/SAM_0275.jpg"><img style="width: 232px; height: 155px;" src="http://technews.lt/userfiles/SAM_0275.jpg" alt="" /></a><a href="http://technews.lt/userfiles/SAM_0274.jpg"><img style="width: 232px; height: 155px;" src="http://technews.lt/userfiles/SAM_0274.jpg" alt="" /></a></p>
<p>Vidinėje ir išorinėje blokų dalyje plokštelėms suteikta dantyta forma, taip sumažinant oro tėkmės pasipriešinimą ir padidinant bendrą paviršiaus plotą. Nuėmus standžiais kabliukais už šoninių radiatoriaus briaunų tvirtinamus ventiliatorius paaiškėja, kad į vertikalias briaunas jau įkištos vibracijas absorbuojančios silikoninės juostelės, kurios ventiliatorius nuo plokštelių atstumia ~3 mm. Klausimas tik toks, ar reikėjo šitas silikonines plokšteles palikti tokias dideles? Dabar jos uždengia ne vieną ir ne dvi aliuminio plokšteles.</p>
<p style="text-align: center;"><a href="http://technews.lt/userfiles/SAM_0270.jpg"><img style="width: 232px; height: 155px;" src="http://technews.lt/userfiles/SAM_0270.jpg" alt="" /></a><a href="http://technews.lt/userfiles/SAM_0271.jpg"><img style="width: 232px; height: 155px;" src="http://technews.lt/userfiles/SAM_0271.jpg" alt="" /></a></p>
<p style="text-align: center;"><a href="http://technews.lt/userfiles/SAM_0272.jpg"><img style="width: 232px; height: 155px;" src="http://technews.lt/userfiles/SAM_0272.jpg" alt="" /></a><a href="http://technews.lt/userfiles/SAM_0278.jpg"><img style="width: 232px; height: 155px;" src="http://technews.lt/userfiles/SAM_0278.jpg" alt="" /></a></p>
<p style="text-align: center;"><a href="http://technews.lt/userfiles/SAM_0279.jpg"><img style="width: 232px; height: 155px;" src="http://technews.lt/userfiles/SAM_0279.jpg" alt="" /></a><a href="http://technews.lt/userfiles/SAM_0292.jpg"><img style="width: 232px; height: 155px;" src="http://technews.lt/userfiles/SAM_0292.jpg" alt="" /></a></p>
<p>Nikelio sluoksniu padengti termo vamzdeliai lituojami prie varinio pagrindo, kuris taip pat padengtas nikeliu. Litavimo procedūra atlikta labai preciziškai, palikti tik nežymūs pėdsakai. „Noctua“ kompanijai net dabar nepamėgus veidrodinį blizgesį turinčius pagrindus, nereikia stebėtis, kad NH-D14 pagrindas taip pat nespindi.</p>
<p style="text-align: center;"><a href="http://technews.lt/userfiles/SAM_0287.jpg"><img style="width: 232px; height: 155px;" src="http://technews.lt/userfiles/SAM_0287.jpg" alt="" /></a><a href="http://technews.lt/userfiles/SAM_0288.jpg"><img style="width: 232px; height: 155px;" src="http://technews.lt/userfiles/SAM_0288.jpg" alt="" /></a></p>
<p style="text-align: center;"><a href="http://technews.lt/userfiles/SAM_0290.jpg"><img style="width: 232px; height: 155px;" src="http://technews.lt/userfiles/SAM_0290.jpg" alt="" /></a><a href="http://technews.lt/userfiles/SAM_0285.jpg"><img style="width: 232px; height: 155px;" src="http://technews.lt/userfiles/SAM_0285.jpg" alt="" /></a></p>
<p>NH-D14 yra komplektuojamas su 120 mm NF-P12 ir 140 mm NF-P14 ventiliatoriais. Pastarasis yra didesnio skersmens ir turi 120 mm montavimo skyles. Nors abu ventiliatoriai naudoja SSO guolius, kurių gyvavimo trukmė turėtų viršyti 150 000 valandų, NF-P14 šerdis papildomai sutvirtinta metalu, todėl turėtų gyvuoti ilgiau už NF-P12, kuris šios savybės neturi.</p>
<p style="text-align: center;"><a href="http://technews.lt/userfiles/SAM_0296.jpg"><img style="width: 232px; height: 155px;" src="http://technews.lt/userfiles/SAM_0296.jpg" alt="" /></a><a href="http://technews.lt/userfiles/SAM_0293.jpg"><img style="width: 232px; height: 155px;" src="http://technews.lt/userfiles/SAM_0293.jpg" alt="" /></a></p>
<p style="text-align: center;"><a href="http://technews.lt/userfiles/SAM_0294.jpg"><img style="width: 232px; height: 155px;" src="http://technews.lt/userfiles/SAM_0294.jpg" alt="" /></a><a href="http://technews.lt/userfiles/SAM_0295.jpg"><img style="width: 232px; height: 155px;" src="http://technews.lt/userfiles/SAM_0295.jpg" alt="" /></a></p>
<p>NF-P14 standartinis sukimosi greitis siekia 1200 RPM (64,6 CFM/ 19.6 dBA), tačiau U.L.N.A. pagalba gali būti sumažintas iki 900 RPM (49 CFM/13.2 dBA). Tuo tarpu NF-P12 sukasi kiek intensyviau – 1300 RPM. Šio ventiliatoriaus specifikacijas su U.L.N.A. galima sumažinti nuo 54 CFM ir 19.8 dBA iki 37.1 CFM ir 12.6 dBA.</p>
<p style="text-align: center;"><a href="http://technews.lt/userfiles/SAM_0297.jpg"><img style="width: 232px; height: 155px;" src="http://technews.lt/userfiles/SAM_0297.jpg" alt="" /></a><a href="http://technews.lt/userfiles/SAM_0298.jpg"><img style="width: 232px; height: 155px;" src="http://technews.lt/userfiles/SAM_0298.jpg" alt="" /></a></p>
<p style="text-align: center;"><a href="http://technews.lt/userfiles/SAM_0300.jpg"><img style="width: 232px; height: 155px;" src="http://technews.lt/userfiles/SAM_0300.jpg" alt="" /></a><a href="http://technews.lt/userfiles/SAM_0299.jpg"><img style="width: 232px; height: 155px;" src="http://technews.lt/userfiles/SAM_0299.jpg" alt="" /></a></p>
<p>&nbsp;</p>
<p><strong>Specifikacijos </strong></p>
<p style="text-align: center;"><strong><img style="width: 515px; height: 365px;" src="http://technews.lt/userfiles/NHD14specs.png" alt="" /> </strong></p>
<p>&nbsp;</p>
<p><strong>Montavimas</strong></p>
<p>Su „SecuFirm2“ susidūrus jau anksčiau galima dar kartą pasakyti, kad bent AMD sistemos atveju NH-D14 diegimas tėra vienas juokas. Pasinaudoję galine originalia plokštele, keturiomis pakylėlėmis, tiek pat varžtų, dviem kronšteinais ir „Noctua“ pridedamu atsuktuvu turime visą montavimo procedūrą. Kaip ir buvo galima tikėtis, NH-D14 blokuoja visus keturis DIMM lizdus, tačiau atsisakius priekyje esančio NF-P12 ventiliatoriaus gauname šansą disponuoti trimis lizdais. Ventiliatorių tvirtinimas standus, bet ir tuo pačiu paprastas. Dirbama su radiatoriumi ir vielutėmis, o ne radiatoriumi, vielutėmis ir dar ventiliatoriais, kaip dažniausiai nutinka.</p>
<p style="text-align: center;"><a href="http://technews.lt/userfiles/SAM_0714.jpg"><img style="width: 232px; height: 155px;" src="http://technews.lt/userfiles/SAM_0714.jpg" alt="" /></a><a href="http://technews.lt/userfiles/SAM_0713.jpg"><img style="width: 232px; height: 155px;" src="http://technews.lt/userfiles/SAM_0713.jpg" alt="" /></a></p>
<p style="text-align: center;"><a href="http://technews.lt/userfiles/SAM_0710.jpg"><img style="width: 232px; height: 155px;" src="http://technews.lt/userfiles/SAM_0710.jpg" alt="" /></a><a href="http://technews.lt/userfiles/SAM_0715.jpg"><img style="width: 232px; height: 155px;" src="http://technews.lt/userfiles/SAM_0715.jpg" alt="" /></a></p>
<p><strong>Testavimas </strong></p>
<p>Testavimo sistemą sudarė:</p>
<ul>
<li><strong>Procesorius:</strong> AMD Phenom II X4 955 BE @4.263GHz (203x21) 1.504v/ CPU NB @ 2.842GHz 1.325v</li>
<li><strong>Pagrindinė plokštė: </strong>Gigabyte GA-990XA-UD3 (F13)</li>
<li><strong>RAM atmintis: </strong>Kingston HyperX Blu DDR3 2x2GB 1600CL9 @1624 CL7-9-7-20-28 1T 1.65v</li>
<li><strong>Vaizdo plokštė: </strong>Sapphire HD 7870 OC Edition (1050/5000 MHz)</li>
<li><strong>Korpusas: </strong>Bitfenix Colossus Window Green</li>
</ul>
<p>Ramybės ir apkrovos režimų temperatūros buvo matuojamos tokia tvarka: dvi minutės kompiuteriui „apšilti“ – fiksuojama ramybės (idle) temperatūra, tuomet septynioms minutėms įjungiamas Prime95 (small FFT’s) testas. Temperatūrų sekimui naudota CPUID HWMonitor PRO programinė įranga. Termo pasta - Noctua NT-H1. Aplinkos temperatūra - 19 °C. Garsas matuojamas ~1 metro atstumu, prieš tai prityldžius sisteminius ventiliatorius. Visiška aplinkos tyla atitinka ~38 dBA.</p>
<p>&nbsp;</p>
<p><strong>Rezultatai </strong></p>
<p>Žiūrint vien į dvibokščius aušinimo sprendimus, „Noctua NH-D14“ lieka už visų prieš tai bandytų aušintuvų nugarų. Nuo artimiausio panašios struktūros gaminio („Deepcool Neptwin“) NH-D14 atsilieka 0,4 – 0,5 °C ir, maža to, dirbama garsiau. „Deepcool Neptwin“ ir du jo 140 mm ventiliatoriai (1300 + 1370 RPM) neperžengia 41 dBA. Be U.L.N.A. perėjimų pasiektas 58,5 °C rezultatas yra identiškas „Prolimatech Basic 81“, tačiau pastarasis, kur kas labiau kompaktiškas gaminys, fiksuoja kiek žemesnes garso emisijas: 41,7 dBA prieš 42,2 dBA, pasiektus NH-D14 aušintuvo. Fiksuotais maksimaliais sūkiais dirbantys ventiliatoriai šiek tiek prasilenkia su „Noctua“ vardu. Jokiu būdu 1300 + 1200 RPM konfigūracija nėra triušminga, tačiau keliamas garsas gana aiškiai girdimas ir gali nuvilti tylos gerbėjus. U.L.N.A. adapteriai situaciją kardinaliai pataiso ir sumažina dBA vertes nuo 42,2 dBA iki 40,5 dBA – NH-D14 tampa labai tyliu, beveik virtualiai negirdimu. Tiesa, aušinimo rezultatai aiškiai keičiasi: „Noctua NH-D14“ efektyvumas sumažėjo trimis laipsniais.</p>
<p style="text-align: center;"><strong><img style="width: 512px; height: 386px;" src="http://technews.lt/userfiles/NH-D14air.png" alt="" /></strong></p>
<p>„Noctua NH-D14“ tarp AIO sistemų lieka už tylesnės „NZXT Kraken X60“ AIO sistemos nugaros. Tiesa, pastaroji yra gana apčiuopiamai brangesnė. Dvigubai mažesnis X40 modelis (1200 RPM) nors ir aušina vienu laipsniu prasčiau, tačiau jo keliamas triukšmas siekia tik 40 dBA. Šiuo atveju nežymus temperatūrų skirtumas negali atstoti garso emisijų skirtumo.</p>
<p style="text-align: center;"><img style="width: 512px; height: 386px;" src="http://technews.lt/userfiles/NH-D14water.png" alt="" /></p>
<p>Matome, kad tarp blokų esantis NF-P14 ventiliatorius našumo efektyvumą keičia labai nežymiai, tačiau jo apsisukimų sumažinimas daro didelę įtaką sukuriamo triukšmo dydžiui. Tuo tarpu NF-P12 sūkių intensyvumas kur kas reikšmingesnis galutinei temperatūrai, o U.L.N.A. adapteris neduoda apčiuopiamos naudos, nes didžiausias triukšmo sukėlėjas yra NF-P14 ventiliatorius. Dėl to rekomenduotume NF-P14 naudoti su U.L.N.A. perėjimu NH-D14 padarant beveik virtualiai negirdimu, ir svarbiausia, efektyvumui sumažėjant tik 0,1 °C.</p>
<p style="text-align: center;"><img style="width: 512px; height: 290px;" src="http://technews.lt/userfiles/NH-D14configs.png" alt="" /></p>
<p>&nbsp;</p>
<p><strong>Išvados</strong></p>
<p>Negalime turėti nė vieno priekaišto „Noctua“ šiai kompanijai bandant vartotojui perteikti kokybę. Žygis link to prasideda nuo įpakavimo saugumo ir jo apipavidalinimo. Šalia yra ir viena labiausiai išpildytų komplektacijų bei galutinė radiatoriaus surinkimo kokybė. NH-D14 nėra jokia išimtis ir galima drąsiai sakyti ,kad šis „Noctua“ flagmanas yra vienas iš pažangiausiai ir kokybiškiausiai surinktų radiatorių tarp visų rinkoje esančių sprendimų ir tik nedaugelis kitų kompanijų pajėgios konkurencijai siauriu atstumu.</p>
<p>Demonstruojant aušinimo rezultatus NH-D14 yra konkurencingas efektyviausiems oriniams aušintuvams, tačiau tą atstumą reikėtų šiek tiek padidinti: NH-D14 nepagavo „Phanteks PH-TC14PE“ ar „Thermalright Archon SB-E X2“ ir gana netikėtai austriškam flagmanui kėblumų sukūrė kompaktiškesnis „Prolimatech Basic 81“ bei kur kas pigesnis, tačiau ne mažesnis, „Deepcool Neptwin“. Žinoma, nė vienas iš jų negali pasigirti tokia nepriekaištinga surinkimo ir ventiliatorių kokybe kaip NH-D14, dar ir „Neptwin“ montavimo sistemai neprilygstant „SecuFirm2“ sprendimui, tačiau abu aušintuvai sugebėjo pademonstruoti identišką arba net šiek tiek geresnį našumą, išlaikant geresnes skleidžiamo garso charakteristikas. Atliktas papildomas testavimas parodė, kad NH-D14 į nepatogią padėti stato NF-P14 ventiliatorius.  Šį ventiliatorių prijungus prie U.L.N.A. adapterio ir sumažinus apsisukimus nuo 1200 RPM iki 900 RPM NH-D14 efektyvumas sumažėja vos 0,1 °C, o garso emisijos sumažėja pakankamai drastiškai: nuo 42.2 dBA iki 40.7 dBA. NF-P12 ventiliatoriui skirto U.L.N.A. adapterio naudojimas nebetenka prasmės, nes garso sąnaudos sumažėja vos 0,2 dBA, o aušinimo efektyvumas suprastėja beveik trimis laipsniais, lyginant su be U.L.N.A. adapterių veikiančiu NH-D14.</p>
<p>Galima teigti, kad mūsų atliktas detalesnis testavimas ir pridedamas U.L.N.A. adapteris NF-P14 ventiliatoriui NH-D14 galutinę padėtį pagerino labai stipriai. Su 58,6 °C bei nepilnais 41 dBA NH-D14 tampa išties labai tyliu ir kovoje prieš „Prolimatech Basic 81“ ir „Deepcool Neptwin“ pasveria svarstykles savo naudai beveik negrįžtamai. Vis dėl to ~250 litų kainuojantis NH-D14 „Neptwin“ aušintuvo kainos/efektyvumo kategorijoje sumušti nesugeba. Šiuo atveju tai gana išskirtinis produktas.</p>
<p>Panašu, kad jei ne papildomos laiko investicijos į testavimą, galutinis verdiktas NH-D14 aušintuvui būtų labai nepalankus. Būtent tai bei vartotojo piniginei prieinamesnis „Alpenfohn K2“ arba tas pats „Thermalright Archon SB-E X2“ (žiūrint tik į galutinį efektyvumą) parodo, kad kompanijai „Noctua“ jau reikalingas naujas flagmanas. Ko mes reikalaujame? Nebenaudoti NF-P14, šiek tiek padidinti efektyvumą išlaikant panašias garso charakteristikas ir nepamiršti tvirtinimo mechanizmo trečiam ventiliatoriui.</p>
<p style="text-align: center;"><img style="width: 200px; height: 200px;" src="http://technews.lt/userfiles/technews9%281%29.png" alt="" /></p>
