---
layout: post
status: publish
published: true
title: 'Naujos skaidrės: Nehalem, Larrabee ir kiti'
author:
  display_name: Suvirintojas
  login: Suvirintojas
  email: dovrim@yahoo.com
  url: ''
author_login: Suvirintojas
author_email: dovrim@yahoo.com
wordpress_id: 1492
wordpress_url: http://localhost/site/new/naujos_skaidres_nehalem__larrabee_ir_kiti/
date: '2008-03-18 15:40:16 +0200'
date_gmt: '2008-03-18 15:40:16 +0200'
categories:
- Naujienos
---
<p>Vakar internete pasklido daug informacijos apie naujus mikroprocesorių milžinės <i>Intel</i> gaminius. Skaidrėse su prezentacine medžiaga pažymimi <i>Nehalem</i>, <i>Dunnington</i> bei <i>Larrabee</i>.<br />
<br><br />
<br><i>Nehalem</i> - tai nauja procesorių architektūra, plėtojanti <i>Core</i> architektūros teigiamąsias savybes. Tačiau joje atsiranda daug naujų savybių. Skaidrėse patvirtinta informacija, kad <i>Nehalem</i> turės nuo dviejų iki aštuonių branduolių, kurių kiekvienas bus padalintas į du virtualius. Kiekvienas fizinis branduolys turės po 256 KB L2 spartinančiosios atminties, o 8 MB L3 atmintimi visi branduoliai dalinsis kartu. Iš esmės tai panašus principas į <i>AMD K10</i> procesoriuose naudojamą laikinosios atminties sistemą.<br />
<br><br />
<br><br><img src="http://img219.imageshack.us/img219/9825/pict0030lw0.jpg"><br><br />
<br><br />
<br><i>Nehalem</i> bus įdiegta ir <i>QPI</i> magistralė, pakeisianti <i>FSB</i>, įdiegtas šiaurinis tiltas su <i>DDR3</i> atminties valdikliu (<i>DDR2</i> palaikymo <i>Nehalem</i> nebeturės). <i>SSE4</i> instrukcijų rinkinį, atsiradusį <i>Penryn</i> procesorių šeimoje pakeis <i>SSE4.2</i> rinkinys su keliomis naujomis instrukcijomis. Patobulintas ir instrukcijų paralelizmas, 33 procentais padidinus mikrooperacijų skaičių nuo 96 iki 128 (lyginant su <i>Penryn</i>). Taip pat bus įdiegtas antras <i>TLB</i> buferis bei antras <i>BLB</i> buferis, skirtas pagerinti procesoriaus gebėjimus nuspėti tolimesnį operacijų sąrašą. <i>Nehalem</i> bus pristatyta paskutiniame šių metų ketvirtyje.<br />
<br><br />
<br>Pora skaidrių pasirodė ir su informacija apie 32 nm technologinio proceso gaminius <i>Westmere</i> ir <i>Sandy Bridge</i>. Pirmasis yra sumažinta <i>Nehalem</i> versija, pasirodysianti 2009 metais, o <i>Sandy Bridge</i> turės visiškai naują mikroarchitektūrą ir pasirodys 2010 metais.<br />
<br><br />
<br><i>Larrabee</i> - kodinis <i>Intel</i> grafikos lusto, kurios išleidimas ruošiamas 2009-2010 metais, pavadinimas. <i>Larrabee</i> susidės iš daug mažų branduolių, kurių kiekvienas palaikys naują vektorių instrukcijų rinkinį. Iš šiuo metu skelbiamos lusto galios galima tikėtis, kad <i>Larrabee</i> turėtų rimtai stoti į kovą su <i>Nvidia</i> bei <i>AMD</i> gaminiais. Tačiau <i>Larrabee</i> apdoros ne tik vaizdą. Ji tuo pačiu bus ir <i>GPGPU (General Purpose GPU)</i> ir turės kur kas platesnes pritaikymo galimybes.<br />
<br><br />
<br><br><img src="http://img219.imageshack.us/img219/4818/pict0039hu9.jpg"><br><br />
<br><br />
<br>Jau rašėme apie planuojamą <a class="ns" href="http://www.technews.lt/index.php?id=Kas&amp;Id=1137">šešių branduolių</a> <i>Intel Xeon</i> procesorių. Vienoje skaidrėje pateikiama daugiau informacijos ir apie jį. Turėdamas net šešis branduolius ir net 16 MB L3 spartinančiosios atminties <i>Dunnington</i> tranzistorių skaičiumi (1.9 mlrd.) beveik pasivys <a class="ns" href="http://www.technews.lt/index.php?id=Kas&amp;Id=990">Tukwila</a>. Šio procesoriaus sulauksime antroje šių metų pusėje.<br />
<br><br />
<br><br><img src="http://img219.imageshack.us/img219/6817/pict0019ta7.jpg"><br><br />
<br><br />
<br>Per netrukus vyksiančią <i>IDF</i> konferenciją greičiausiai bus pateikta ir daugiau detalių apie naujus gaminius. Daugiau informacijos ir nuotraukų rasite <a class="ns" href="http://www.anandtech.com/cpuchipsets/intel/showdoc.aspx?i=3264&amp;p=1">Anandtech</a> portale.</p>
