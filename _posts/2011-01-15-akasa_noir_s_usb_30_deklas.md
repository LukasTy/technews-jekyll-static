---
layout: post
status: publish
published: true
title: Akasa Noir S USB 3.0 dėklas
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 5444
wordpress_url: http://localhost/site/new/akasa_noir_s_usb_30_deklas/
date: '2011-01-15 02:30:10 +0200'
date_gmt: '2011-01-15 02:30:10 +0200'
categories:
- Periferija
- Apžvalgos
---
<p>Vis didėjant vartotojų poreikiams talpai, didėja ir įprastinių kietųjų diskų talpa. Nepaisant to, kad mums dažniausiai pakanka vidinių kietųjų diskų suteikiamos spartos, tačiau perkeliant kelias dešimtis gigabaitų duomenų naudojant USB 2.0 sąsają reikia kiek palūkėti. Mums į pagalba atskuba naujoji USB 3.0 sąsaja, kuri siūlo net iki 10 kartų didesnę spartą, o gamintojai pristato kietųjų diskų dėžutes, kurios palaiko sparčiąją sąsają. Vienas iš tokių produktų yra ir į mūsų testavimą poligoną atkeliavęs Akasa Noir S.</p>
<p>>Šiek tiek apie Akasa<br />
<br />>Produkto pakuotė<br />
<br />>USB 3.0 dėžutė ir kaina<br />
<br />>Testai<br />
<br />>Išvada</p>
<p><b> Šiek tiek apie Akasa</b></p>
<p>Akasa Grupė buvo įkurta 1997 metais su pagrindiniais ofisais Taivane bei Jungtinėje Karalystėje. Kaip prekinis ženklas, Akasa startavo 2000 metais. Kompanijos produktų asortimentą sudaro įvairiausi kompiuterių priedai, įskaitant kietųjų diskų dėklus, aušintuvus, maitinimo blokus ir taip toliau. Šiuo metu kompanijos produkciją galimą įsigyti iš įvairiausių interneto pardavėjų esančių Azijoje, Vidurio Rytuose, Šiaurės ir Vakarų Europoje bei Pietų Amerikoje.</p>
<p><b>Produkto pakuotė</b></p>
<p>Akasa Noir S USB 3.0 kietojo disko dėžutė atkeliavo juodoje, kartoninėje dėžėje su blizgiu paviršiumi. Kaip ir dera 3.5 colio formato dėžutėms, ši yra gana didelė, nors nemažai vietos joje užima ne tik pati Akasa kietojo disko dėžutė, tačiau ir viskas kitas likęs pakuotės turinys.</p>
<p>Priekinėje dėžės pusėje galime pamatyti patį produktą bei nurodytas jo pagrindines savybes – 3.5 colio formato dydį, naujosios USB 3.0 sąsajos palaikymą ir tai, jog pati dėžutė padaryta iš nušlifuoto aliuminio. Galinėje pusėje, tuo tarpu, pagrindines produkto ypatybes ir specifikacijas, kaip tai, kad dėžutėje galima įrengti tiek įprastą mechaninį 3.5 colio kietąjį diską, tiek ir tokio pat dydžio kietosios būsenos kaupiklį, operacinių sistemų palaikymą, teorinę USB 3.0 sąsajos pralaidą ir taip toliau.</p>
<p><a class="ns" href=" http://sb.technews.lt/Akasa%20Noir%20S/Dideles/2.jpg">
<div class="imgright"><img src=" http://sb.technews.lt/Akasa%20Noir%20S/Mazos/2.jpg"  /></div>
<p></a><a class="ns" href=" http://sb.technews.lt/Akasa%20Noir%20S/Dideles/1.jpg"><br /><img src=" http://sb.technews.lt/Akasa%20Noir%20S/Mazos/1.jpg" /><br /></a></p>
<p>Viename iš šonų teigiama, kad Akasa Noir S puikiai tinka muzikos ir video medžiagos failų saugojimui, taip pat atsarginių kopijų darymui. Dar kitame šone kompanija nurodo USB 2.0 ir USB 3.0 standartų greičius, nors USB 2.0 atveju jie gana nemažai sumažinti. Iš tiesų USB 2.0 sąsaja kiek viršija 25,9 MB/s greitį ir gali pasiekti net 37MB/s ar didesnę duomenų nuskaitymo spartą.</p>
<p><a class="ns" href=" http://sb.technews.lt/Akasa%20Noir%20S/Dideles/4.jpg">
<div class="imgright"><img src=" http://sb.technews.lt/Akasa%20Noir%20S/Mazos/4.jpg"  /></div>
<p></a><a class="ns" href=" http://sb.technews.lt/Akasa%20Noir%20S/Dideles/3.jpg"><br /><img src=" http://sb.technews.lt/Akasa%20Noir%20S/Mazos/3.jpg" /><br /></a></p>
<p>Produkto pakuotės turinys gana turtingas. Jos pažiba, tai yra USB 3.0 dėžutė, iš abiejų šonų įspausta į apsaugos priemones, o atidarę pakuotę mes taipogi randame stovą dėžutei, maitinimo blokelį, USB kabelį ir, kas smagiausia, atsuktuvą, tad galime nesivarginti ieškoti savojo ir iškarto į dėžutę įdėti turimą kaupiklį.</p>
<p><a class="ns" href=" http://sb.technews.lt/Akasa%20Noir%20S/Dideles/6.jpg">
<div class="imgright"><img src=" http://sb.technews.lt/Akasa%20Noir%20S/Mazos/6.jpg"  /></div>
<p></a><a class="ns" href=" http://sb.technews.lt/Akasa%20Noir%20S/Dideles/5.jpg"><br /><img src=" http://sb.technews.lt/Akasa%20Noir%20S/Mazos/5.jpg" /><br /></a></p>
<p><b>USB 3.0 dėžutė ir kaina</b></p>
<p>Iš pirmo žvilgsnio Akasa Noir S man pasirodė esanti milžiniška dėžutė, kurios dydis yra 215x120x31 milimetro, tačiau ji tiek milžiniška, kad į ją tilptų 3.5 colio formato kaupiklis. Taip pasirodė dėl to, kad visą laiką teko čiupinėti ir bandyti tik 2.5 colio išorinius kietuosius diskus ar dėžutes. Tiesa, niekas jums netrukdo į ją įgrūsti ir 2.5 colio formato kaupiklio, tačiau tada apie stovą reikėtų pamiršti ir laikyti dėžutę gulsčią, kad netikėtinai nesugadinus veikiančio kietojo disko.</p>
<p>Priekinėje pusėje mes randame dvi jungtis ir energijos pajungimo/išjungimo mygtuką bei porą varžtų, kuriuos atsukus su pakuotėje pateiktu atsuktuvu galime įdėti kaupiklį. Viena iš jungčių yra USB 3.0, į kurią kišasi tik kompanijos suteikiamas USB kabelis, tad jo reikėtų nepamesti. Keista, kad jau antra iš mūsų turimų USB 3.0 dėžučių naudoja skirtingą priekinės panelės kištuką. Kita jungtis yra skirta 12V maitinimo blokeliui, kuris, deja, yra būtinas dėžutės veikimui. Tai vienas iš didžiausių minusų jį lyginant su 2.5 colio Chieftec USB 3.0 dėžute, kuriai maitinimas nėra būtinas naudojant tik 2.5 colio kaupiklius. Galinėje pusėje yra šviesiai mėlynai švytintis pailgas LED diodas, kuris mirksi kaupikliui dirbant.</p>
<p><a class="ns" href=" http://sb.technews.lt/Akasa%20Noir%20S/Dideles/8.jpg">
<div class="imgright"><img src=" http://sb.technews.lt/Akasa%20Noir%20S/Mazos/8.jpg"  /></div>
<p></a><a class="ns" href=" http://sb.technews.lt/Akasa%20Noir%20S/Dideles/7.jpg"><br /><img src=" http://sb.technews.lt/Akasa%20Noir%20S/Mazos/7.jpg" /><br /></a></p>
<p>Kaupiklio įdėjimas į dėžutę nėra sunkus, veikiau labai lengvas. Tereikia atsukti du priekinius varžtus ir išraukti priekinę panelę. Tada įkišti kaupiklį į greta esančias SATA ir maitinimo jungtis. Jei kam kyla klausimas, kas gi tas baltas laidas įkištas į priekinės panelės mikroschemos bloką, tai yra galinės dėžutės pusėje esantis LED diodo maitinimo kabelis, kurį galima ištraukti, jei jums trukdo, sakykime, šviesiai mėlyna spalva, tačiau tai yra visai šaunus dizaino elementas.</p>
<p><a class="ns" href=" http://sb.technews.lt/Akasa%20Noir%20S/Dideles/12.jpg">
<div class="imgright"><img src=" http://sb.technews.lt/Akasa%20Noir%20S/Mazos/12.jpg"  /></div>
<p></a><a class="ns" href=" http://sb.technews.lt/Akasa%20Noir%20S/Dideles/11.jpg"><br /><img src=" http://sb.technews.lt/Akasa%20Noir%20S/Mazos/11.jpg" /><br /></a></p>
<p>Dėžutė yra pagaminta iš nušlifuoto aliuminio bei atrodo gana padoriai, klasiškai, kaip ir bet kokia kita tokio tipo 3.5 colio USB 3.0 dėžutė. Ji gana sunki, be kietojo disko sveria 430 gramų, tačiau neužmirškime, kad keliaudami į svečius su savimi turėsime temptis ir nevisai patogų maitinimo blokelį, tad tokį kietojo disko dėklą pirkti galima tik tuo atveju, jei jame laikysite atsargines kopijas, filmus, muzika bei viską kitą ir jį turėsite pasidėję ant savo stalo.</p>
<p><a class="ns" href=" http://sb.technews.lt/Akasa%20Noir%20S/Dideles/10.jpg">
<div class="imgright"><img src=" http://sb.technews.lt/Akasa%20Noir%20S/Mazos/10.jpg"  /></div>
<p></a><a class="ns" href=" http://sb.technews.lt/Akasa%20Noir%20S/Dideles/9.jpg"><br /><img src=" http://sb.technews.lt/Akasa%20Noir%20S/Mazos/9.jpg" /><br /></a></p>
<p>Akasa Noir S kainuoja apie 40 eurų, o tai yra apie 140 litų vietine valiuta. Pripažinkime, kad tai nėra maža suma, atsižvelgiant į tai, kad už tokią sumą galime įsigyti išorinį USB 2.0 320GB kietąjį diską. Be to Akasa nepasiūlo jokios programinės įrangos daryti atsargines kopijas ir, žinoma, mygtuko ant kaupiklio dėklo joms daryti. Bet galbūt viską kompensuos puiki sparta? Netrukus sužinosime.</p>
<p><b>Testai</b></p>
<p>Nežvelgiant į tą faktą, kad Akasa Noir S yra 3,5 colio USB 3.0 kaupiklio dėklas, teste su juo konkuruos Chieftec CEB-25S-U3 dėklas, kuris yra 2,5 colio, tačiau taip pat palaiko naująją USB 3.0 sąsają. Kad nebūtų jokių „stabdžių“ dėl kietojo disko, abejuose dėkluose darbuosis gana spartus, OCZ Agility 2 kietosios būsenos kaupiklis. Šį kartą pasikliausime ATTO programinės įrangos rodomais rezultatais, o HDTach mums nurodys dėžučių vidutinę nuskaitymo spartą. Abi dėžutės buvo išbandytos tiek naudojant USB 2.0, tiek ir USB 3.0 sąsajas.</p>
<p>Bandymų sistema: </p>
<p>• Centrinis procesorius: AMD Phenom II X4 925@3,3GHz<br />
<br />• Pagrindinė plokštė: MSI 870A-G54<br />
<br />• Vaizdo plokštės: AMD Radeon HD 6970<br />
<br />• Darbinė atmintis: OCZ Gold 4GB DDR3-1600MHz<br />
<br />• Kietasis diskas: OCZ Agility 2<br />
<br />• Maitinimo blokas: Cougar 700W</p>
<p><img src="http://sb.technews.lt/Akasa%20Noir%20S/Testai/3.png" /></p>
<p><img src=" http://sb.technews.lt/Akasa%20Noir%20S/Testai/1.png" /></p>
<p><img src=" http://sb.technews.lt/Akasa%20Noir%20S/Testai/2.png" /></p>
<p>Visų pirmiausia norėčiau pasakyti, kad su testais suvargau. Pirmieji parodyti rezultatai manęs visiškai netenkino bei atrodė labai keisti, tad ieškojau, kur gali būti šuo pakastas. Pasirodo, jog Akasa Noir S naudojamas JMicron JM539 kontroleris ne visada draugiškai draugauja su daugelyje pagrindinių plokščių, kaip ir mano turimoje, naudojamu NEC USB 3.0 kontroleriu. Man teko pažaisti su tvarkyklėmis, kad gaučiau atitinkamus rezultatus. Tiesa, tai nėra Akasa kaltė, o NEC ir JMicron nesusikalbėjimas. Atrodė, kad viską turėjo išspręsti naujausios tvarkyklės, bet taip nebuvo. Reikėjo gerai paieškoti ir įsirašyti ne tik naujausias tvarkykles, bet ir mikroprogramos (angl. firmware) atnaujinimą, kad atskleistumėme visą NEC USB 3.0 ir abiejų mūsų bandytų dėklų potencialą. NEC ir JMicron pagyrų tikrai nesulaukia, nes paprastam vartotojui vargu ar šaus į galvą ne tik įsirašyti tvarkykles, tačiau ir atsinaujinti mikroprogramą. O jei to nepadarysime, spartos rezultatai sumažės atitinkamai apie 50MB/s įrašymui ir 60MB/s nuskaitymui, o tai, pripažinkime, yra labai daug.</p>
<p>Panaši istorija yra ir su mūsų ankščiau bandytu Chieftec CEB-25S-U3 dėklu, kuris naudoja labai panašių specifikacijų, tačiau kiek lėtesnį, nei JMicron, kontrolerį ASMedia ASM1051. Vėlgi bravo NEC kontroleriui už suderinamumą. MSI taip pat prisidėjo prie to, jog mes jums pateikėme šiek tiek realybes neatitinkančius rezultatus praėjusioje apžvalgoje, nors jie nebuvo labai netikslūs dėl mūsų naudoto įprasto mechaninio kietojo disko, nes savo oficialioje svetainėje pateikė tik nieko nereiškiančias tvarkykles, o apie mikroprogramos atnaujinimą nebuvo nei žodžio. Gigabyte, pavyzdžiui, jį siūlo. Visgi, bėdos išspręstos ir jūs pagaliau galėsite palyginti realų USB 3.0 nuo USB 2.0 atotrūkį dar ir dėl to, jog mūsų naudojamas OCZ Agility 2 kietosios būsenos kaupiklis yra labai spartus.</p>
<p><a class="ns" href=" http://sb.technews.lt/Akasa%20Noir%20S/Dideles/14.jpg">
<div class="imgright"><img src=" http://sb.technews.lt/Akasa%20Noir%20S/Mazos/14.jpg"  /></div>
<p></a><a class="ns" href=" http://sb.technews.lt/Akasa%20Noir%20S/Dideles/13.jpg"><br /><img src=" http://sb.technews.lt/Akasa%20Noir%20S/Mazos/13.jpg" /><br /></a></p>
<p>Kalbant apie pačius testus, kuriuos matote viršuje, mes juos išskyrėme į kelias grupes. Pirmoje jūs matote USB 3.0 sąsajos testus, kuriuose dalyvauja du mūsų turimi dėklai. Kaip galime pastebėti, JMicron kontroleris yra šiek tiek greitesnis už ASMedia, tačiau atotrūkis nėra labai didelis. Toliau seka USB 2.0 sąsajos spartos palyginimas, kuriame taipogi pasirodė Apacer AC202 išorinio kietojo disko dėžutė. Čia ir vėl geriausiai pasirodė JMicron kontroleris, naudojamas Akasa Noir S dėžutėje, tuo tarpu Apacer AC202 išorinio kietojo disko kontroleris aplenkė ASMedia naudojamą Chieftec CEB-25S-U3 dėkle.</p>
<p><b>Išvada</b></p>
<p>Akasa Noir S, kaip mes ir minėjome, nėra pigi išorinio kaupiklio dėžutė, nes kainuoja net 140 litų, kai Chieftec CEB-25S-U3 galime įsigyti už 100 litų. Viena aišku, kad šių abiejų dėžučių kaina yra milžiniška ir tai atbaidys ne vieną pirkėją – už 140 litų galite įsigyti paprastą mechaninį 500GB kietąjį diską, kai čia nusipirksite tik dėžutę, kuri pasižymės sparčiąja USB 3.0 sąsaja. Taigi, tai entuziastams skirti produktai.</p>
<p>Kitas klausimas, ar verta ją įsigyti jums, technikos entuziastams? Sparta išties nebloga, tačiau naudojant tik kietosios būsenos kaupiklį ar vieną iš sparčiausių rinkoje mechaninių kietųjų diskų. Taip pat mes labai džiaugiamės, kad galime palyginti du konkuruojančius standartus, tai yra 2.5 colio ir 3.5 colio dėžutes. </p>
<p>Kaip mes žinome, 3.5 colio dėžutės yra ne tik brangesnės, tačiau ir didesnės bei reikalauja papildomo maitinimo, kai 2.5 colio dėžutės yra pigesnės, mažesnės ir nereikalauja papildomo maitinimo. Atrodo, kad 2.5 colio dėklai yra viskuo pranašesni už didesnius brolius, tačiau yra kitas niuansas – kaupiklių kainos. Jei perkate mechaninį kietąjį diską, 3.5 colio formato, tos pačios talpos jis bus pigesnis, nei 2.5 colio kietasis diskas. Taigi reikėtų pasverti visus už ir prieš bei tik tada nuspręsti, ką pasirinkti. Ar verta pataupyti, ar daugiau sumokėti už patogumą. Atsakyti į šį klausimą vienareikšmiškai yra gana sudėtinga.</p>
<p>Bet kokiu atveju, Akasa Noir S mes skiriame „Technews.lt renkasi“ apdovanojimą už puikią spartą, išbaigtą pakuotę ir vis dar įkandamą kainą. Nors dėžutei trūksta tokių savybių, kaip atskiras mygtukas atsarginėms kopijoms daryti, su tuo galima susigyventi, o kai kuriems vartotojams tokios funkcijos išvis nėra reikalingos. Vis didėjant talpos poreikiui, mes ir toliau tęsime kaupiklių dėklų apžvalgas, o išbandę vis daugiau produktų galėsime atsakyti į klausimą, kurie yra geriausi, o kurie nelabai.</p>
<p><img src="http://sb.technews.lt/Awards/renkasi.png" /></p>
