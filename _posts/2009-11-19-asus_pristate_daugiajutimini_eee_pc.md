---
layout: post
status: publish
published: true
title: Asus pristatė daugiajutiminį Eee PC
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 4284
wordpress_url: http://localhost/site/new/asus_pristate_daugiajutimini_eee_pc/
date: '2009-11-19 16:17:35 +0200'
date_gmt: '2009-11-19 16:17:35 +0200'
categories:
- Naujienos
---
<p>Kompanija Asus vakar pranešė, kad į rinką išleidžia pirmąjį savo internetinį nešiojamąjį, kuris pasižymi laidžiuoju ekranu bei Windows 7 operacine sistema. Šie komponentai leidžia kompiuterio lietimui jautrų ekraną valdyti daugiau nei vienu pirštu.</p>
<p>Tiesa, kaip ir galite numanyti, aparatinės įrangos specifikacijos neturėtų stebinti. Asus Eee PC T91MT turi Intel Atom Z520 centrinį procesorių bei 1GB DDR2 darbinės atminties. Kompanija siūlo pasirinkti tarp spartaus 32GB SSD kaupiklio ar įprasto 500GB mechaninio kaupiklio. Ekranas nėra labai didelis – tai 8.9 colio LED foninio apšvietimo WSVGA vaizduoklis, kuris geba atvaizduoti iki 1024x600 taškų rezoliuciją.</p>
<p>Kaip žinia, ekraną galima valdyti pirštais, tačiau tai nėra viskas. Asus pakuotėje prideda ir ergonomiško dizaino „rašiklį“. Kaip ir būtina nešiojamajam kompiuteriui, čia sutinkamos WLAN 802.11b/g/n ir Bluetooth 2.1 + EDR bevielio ryšio technologijos. Įrengtos dvi USB 2.0 bei viena Ethernet jungtys ir MMC/SD kortelių skaitytuvas.</p>
<p>T91MT taip pat yra gana plonas – jo storis tesiekia vieną colį, o sveria truputėlį mažiau, nei viena kilogramą, o būnant tiksliems, apie 0.96 kilogramo. Internetinis nešiojamasis komplektuojamas su Windows 7 Home Premium operacine sistema, o vartotojai Azijoje turės galimybę įsigyti ir kiek pigesnį modelį su Home Basic operacine sistema.</p>
<p><img src="http://www.fudzilla.com/images/stories/2009/November/General%20News/eee_pc_t91mt.jpg" /></p>
