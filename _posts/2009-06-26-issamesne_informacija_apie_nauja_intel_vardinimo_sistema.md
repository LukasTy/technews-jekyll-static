---
layout: post
status: publish
published: true
title: Išsamesnė informacija apie naują Intel vardinimo sistemą
author:
  display_name: SB
  login: SB
  email: sb.technews.lt@gmail.com
  url: ''
author_login: SB
author_email: sb.technews.lt@gmail.com
wordpress_id: 3659
wordpress_url: http://localhost/site/new/issamesne_informacija_apie_nauja_intel_vardinimo_sistema/
date: '2009-06-26 11:39:22 +0300'
date_gmt: '2009-06-26 11:39:22 +0300'
categories:
- Naujienos
---
<div class="imgright"><img src="http://tbn0.google.com/images?q=tbn:aXDkTL5BH4Ut-M:http://www.thg.ru/technews/images/intel_core_i7_ee_logo-100808.jpg" border="1" /></div>
<p>Praėjusią savaitę mes jums rašėme apie naują <i>Intel</i> vardinimo sistemą, kuri remsis žodeliu <i>Core</i> bei trimis skirtingomis serijomis – <i>i3</i>, <i>i5</i> ir <i>i7</i>. Didesnis serijos skaičius mums sakys, jog šis procesorius yra spartesnis bei pasiūlys daugiau naudingų ypatybių, neatsižvelgiant į lustą bei jo lizdo tipą.</p>
<p>Interneto forumuose pasirodžius diskusijoms, kuriose kalbama, ar šis žingsnis yra naudingas, taip pat kai kurie neaiškumai lėmė išsamesnių paaiškinimų pasirodymą. Susigaudyti šioje gūdžioje girioje padėsime ir mes, tam ir esame, tad kiek išsamiau pakalbėkime apie šias serijas.</p>
<p><b>Intel esamus Wolfdale, Yourkfield ir Penryn Mobile procesorius perkels į Core i3 seriją</b></p>
<p>Kad ir kaip tai atrodytų keista, ar neįprasta, atrodo, kad esantys <i>Core 2 Duo</i> ir <i>Core 2 Quad</i> šeimų procesoriai įgis naują vardą ir įlys į <i>Core i3</i> seriją. Šie procesoriai suformuos biudžetinei bei vidutinei klasei skirtų procesorių asortimentą ir pasižymės mažesne sparta nei žemos klasės <i>Nehalem</i> architektūra grįsti gaminiai. Tiesa, kol kas nėra visiškai aišku, kur pasidės aukštos klasės <i>Wolfdale</i> ir <i>Yourkfield</i> modeliai, tačiau visų kitų procesorių įdėjimas į <i>Core i3</i> klasę atrodo logiškas – <i>Nehalem</i> ir <i>Westmere</i> lustai iš tiesų yra geresni. Visi minėti centriniai procesoriai ir toliau bus siūlomi su <i>Intel</i> trečiosios bei ketvirtosios serijos lustų rinkiniais.</p>
<p><b>Arrandale bus Core i3 serijoje, tuo tarpu Clarkdale – Core i5</b></p>
<p><i>Intel</i> mano, kad jos dviejų branduolių <i>Clarkdale</i> staliniams kompiuteriams skirtas lustas yra spartesnis ir gabesnis nei jo mobilus pusbrolis <i>Arrandale</i>. Tai nieko keisto, nes tradiciškai mobilūs centriniai procesoriai pasižymi mažesniu taktiniu dažniu dėl energijos suvartojimo sumetimų, nors išlieka su tokiu pat spartinančiosios atminties kiekiu. <i>Clarksfield</i>, keturių branduolių mobilusis lustas, gaus <i>Core i7</i> žymę. Šis, beje, bus dviejų skirtingų „skonių“ – vieni procesoriai turės 6MB L3 spartinančiąją atmintį, našesni – 8MB.</p>
<p><b>Lynnfield tiek Core i5, tiek ir Core i7 serijose</b></p>
<p>Tiesą pasakius, man tai nebuvo didelis siurprizas. <i>Intel</i> jau ankščiau mums pabrėžė, kad <i>Lynnfield</i> lustą turintys centriniai procesoriai sudarys dvi skirtingas procesorių kategorijas, tad nieko keisto, kad vieni pateks į spartesnę, kiti į lėtesnę seriją. Lustus, atrodo, skirs <i>HyperThreading</i> technologija ir veikiausiai taktinis dažnis. <i>Core i7 Lynnfield</i> turėtų pasižymėti abejomis minėtomis ypatybėmis, tuo tarpu <i>Core i5</i> – tiek mažesniu dažniu, tiek ir <i>HyperThreading</i> nebuvimu. Visgi, <i>Core i5</i> nariai pasirodys greičiau, jau kitą ketvirtį, tuo tarpu <i>Core i7 Lynnfield‘ų</i> teks palaukti iki kitų metų.</p>
<p><b>Entuziastai, pasakykite labas Core i9 šeimai!</b></p>
<p>Nors kompanija apie šią serija ankščiau neužsiminė, tačiau atrodo, kad tai naujoji <i>Intel</i> flagmanams skirta procesorių šeimą. Į ją turėtų įsiterpti artėjantys <i>Gulftown</i> procesoriai, kurie turės net 6 branduolius. Kol kas sunku pasakyti, ar jie dirbs didesniu dažniu nei, kad <i>Core i7 Bloomfield</i> procesoriai, tačiau turime du aiškius faktus – šeši branduoliai bei 50% daugiau L3 spartinančiosios atminties, kas <i>Gulftown</i> ir padarysi išskirtiniais. Dėl suderinamumo jaudintis nederėtų – jie tiks <i>LG1366</i> lizdui bei <i>X58</i> lustų rinkiniui ir pasirodys kitų metų pirmajame ketvirtyje.<br /></p>
