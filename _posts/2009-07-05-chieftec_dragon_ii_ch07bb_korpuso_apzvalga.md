---
layout: post
status: publish
published: true
title: Chieftec Dragon II CH-07B-B korpuso apžvalga
author:
  display_name: Wicked Akuba
  login: Wicked Akuba
  email: Dariusbuinauskas@gmail.co
  url: ''
author_login: Wicked Akuba
author_email: Dariusbuinauskas@gmail.co
wordpress_id: 3700
wordpress_url: http://localhost/site/new/chieftec_dragon_ii_ch07bb_korpuso_apzvalga/
date: '2009-07-05 15:32:27 +0300'
date_gmt: '2009-07-05 12:32:27 +0300'
categories:
- Korpusai
- Apžvalgos
---
<p>Sulaukę susidomėjimo iš skaitytojų ir atsižvelgę į norą matyti apžvalgas produktų, kuriuos be problemų galima įsigyti Lietuvoje, pristatome <i>Chieftec</i> <i>Dragon</i> serijos korpusą pavadinimu <i>CH-07B-B</i>. Net neabejoju, kad dauguma skaitančiųjų šią apžvalgą rinkdamiesi komponentus savo kompiuteriui yra svarstę ir šios kompanijos siūlomus variantus, o dalis juos ir naudoja. Šiaip ar taip, su vienu iš kompanijos gaminių, tiksliau sakant, <a class="ns" href="http://technews.lt/naujiena/n/a/<i>Chieftec</i>_Green_Angel_500_W_maitinimo_blokas.html">Green Angel 500 W</a> maitinimo bloku jau turėjote galimybę susipažinti iš arčiau. </p>
<p>Didelė dalis įdomesnių korpusų yra tiesiogiai skirti kompiuterinių žaidimų fanams – ne išimtis ir <i>Dragon</i>. Šiandien bandysime išsiaiškinti, kuo įdomus pirkėjui gali būti šis garsios <i>Dragon</i> serijos, rinkoje pasirodžiusios dar 1999-iais metais, korpusas ir kokios jo stipriausios bei silpniausios savybės. Malonaus skaitymo!</p>
<p><b>TURINYS:</b></p>
<p>>Apie gamintoją<br />
<br />>Pakuotė<br />
<br />>Korpuso išorė<br />
<br />>Korpuso vidus<br />
<br />>Montavimas<br />
<br />>Išvados</p>
<p>Apie gamintoją </p>
<p>Kompanija <i>Chieftec</i> įsikūrė dar 1990 metais Taivane. Kadangi pagrindinė šio gamintojo rinka yra Europoje, 1994 metais kompanija atidarė savo būstinę Vokietijoje. Pagrindiniai <i>Chieftec</i> produktai yra korpusai ir maitinimo blokai. Kompanija daug dėmesio skiria serverių rinkai. <i>Chieftec</i> turi daugiau nei 6000 darbuotojų trijuose savo fabrikuose, kurių du yra Kinijoje, o vienas - Taivane.</p>
<p>>Pakuotė</p>
<p><i>Chieftec</i> nusprendė potencialius pirkėjus patraukti jau nuo pat pirmo žvilgsniu į pakuotę. Ji yra pagaminta iš blizgaus kartono, ant kurio mirga įvairiaspalviai užrašai ir nuotraukos. Dėžės priekinėje dalyje matome drakonų motyvus, kelias nuotraukas išryškinančias korpuso savybes bei paties korpuso fotografijas. Pasukus dėžę randame lentelę su korpuso specifikacijomis bei itin ryškią priekinio ventiliatoriaus nuotrauką. Dar kitame šone – ženklai, nurodantys, koks modelis yra pakuotėje bei dar šiek tiek informacijos.</p>
<p><a class="ns" href="http://akuba.technews.lt/Dragon/1.jpg">
<div class="imgright"><img src="http://akuba.technews.lt/Dragon/mazos/1.jpg" border="1" /></div>
<p></a><a class="ns" href="http://akuba.technews.lt/Dragon/2.jpg"><br /><img src="http://akuba.technews.lt/Dragon/mazos/2.jpg" /><br /></a></p>
<p><a class="ns" href="http://akuba.technews.lt/Dragon/3.jpg">
<div class="imgright"><img src="http://akuba.technews.lt/Dragon/mazos/3.jpg" border="1" /></div>
<p></a><a class="ns" href="http://akuba.technews.lt/Dragon/4.jpg"><br /><img src="http://akuba.technews.lt/Dragon/mazos/4.jpg" /><br /></a></p>
<p>Atidarome dėžę – korpusas yra sandariai įvyniotas į plastikinį maišą ir iš dviejų pusių apdengtas minkštais plastikiniais elementais, kurie yra ne tokie tvirti, kaip putplastis, tačiau pervežimo metu tikrai turėtų išsaugoti produktą nepažeistą. Vienoje iš 3,5 colio nišų randame įdėtą juodą plastikinę dėžutę, kurioje yra korpuso paruošimo darbui reikalingi komponentai. Dėžutę nuolatos galima laikyti šioje vietoje, nes šone netgi yra palikta vietos jos pritvirtinimui. <i>Chieftec</i> komplekte pridėjo varžtų, pakylėlių motininei plokštei, vartotojo vadovą bei vienkartinių dirželių susegti laidams.</p>
<p><a class="ns" href="http://akuba.technews.lt/Dragon/01.jpg">
<div class="imgright"><img src="http://akuba.technews.lt/Dragon/mazos/01.jpg" border="1" /></div>
<p></a><a class="ns" href="http://akuba.technews.lt/Dragon/02.jpg"><br /><img src="http://akuba.technews.lt/Dragon/mazos/02.jpg" /><br /></a></p>
<p>>Korpuso išorė</p>
<p>Mes testavimo reikmėms gavome išbandyti juodos spalvos korpusą, o be jo parduotuvėse yra prieinamas ir raudonos spalvos modelis. Iš esmės šie variantai vienas ir skiriasi tik kai kurių elementų spalva. Visas priekinis skydelis yra pagaminta iš plastiko – priekyje matome groteles, o likusi dalis - iš vientiso plastiko. Po keturiomis 5,25 colio nišomis išplėstiniams įrenginiams matome X raidės formos dalį, kurios viduryje yra drakono formos logotipas, o po juo slepiasi vienas iš 12 cm aušintuvų. Norint jį pakeisti, nebūtina nuimti viso priekinio skydelio – patraukus už apatinės dalies galima atlikti tokį veiksmą.</p>
<p><a class="ns" href="http://akuba.technews.lt/Dragon/5.jpg">
<div class="imgright"><img src="http://akuba.technews.lt/Dragon/mazos/5.jpg" border="1" /></div>
<p></a><a class="ns" href="http://akuba.technews.lt/Dragon/6.jpg"><br /><img src="http://akuba.technews.lt/Dragon/mazos/6.jpg" /><br /></a></p>
<p><a class="ns" href="http://akuba.technews.lt/Dragon/7.jpg">
<div class="imgright"><img src="http://akuba.technews.lt/Dragon/mazos/7.jpg" border="1" /></div>
<p></a><a class="ns" href="http://akuba.technews.lt/Dragon/8.jpg"><br /><img src="http://akuba.technews.lt/Dragon/mazos/8.jpg" /><br /></a></p>
<p>Kairėje korpuso dalyje yra nemenkas iškilimas, užimantis maždaug ketvirtadalį visos šoninės dalies. Kaip jau turbūt spėjote suprasti, tai šone įmontuotas ventiliatorius. Šiame modelyje naudojamas net 220 mm pločio ventiliatorius sukuriantis tiesiog milžinišką oro srautą. Deja, gamintojas nenurodo tikslių jo specifikacijų. Visa kita yra identiška dešiniajai korpuso daliai – abiejose pusėse naudojamos plieno sienelės. Abi jos atsidaro paprastai, t.y. norint atidaryti korpusą reikia atsukti du varžtus ir sienelę tiesio atverti.</p>
<p><a class="ns" href="http://akuba.technews.lt/Dragon/9.jpg">
<div class="imgright"><img src="http://akuba.technews.lt/Dragon/mazos/9.jpg" border="1" /></div>
<p></a><a class="ns" href="http://akuba.technews.lt/Dragon/10.jpg"><br /><img src="http://akuba.technews.lt/Dragon/mazos/10.jpg" /><br /></a></p>
<p><a class="ns" href="http://akuba.technews.lt/Dragon/11.jpg">
<div class="imgright"><img src="http://akuba.technews.lt/Dragon/mazos/11.jpg" border="1" /></div>
<p></a><a class="ns" href="http://akuba.technews.lt/Dragon/12.jpg"><br /><img src="http://akuba.technews.lt/Dragon/mazos/12.jpg" /><br /></a></p>
<p>Viršutinė dalis yra dar įdomesnė – čia <i>Chieftec</i> įrengė net du 120 mm ventiliatorius, kurie yra paslėpti po identiškomis priekinėms bei šoninio ventiliatoriaus grotelėmis. Viršutinės dalies šonuose matome užapvalintus elementus, kiek primenančius procesoriaus radiatorių plokšteles. Visgi jos yra pagamintos iš plastiko ir neturi jokios praktinės reikšmės – išskyrus tai, kad iš ten dulkes išvalyti bus kur kas sunkiau. Kaip ir dauguma naujų korpusų, <i>CH-07B-B</i> turi valdymo panelę, kurioje rasime įjungimo/išjungimo mygtukus, HDD ir veikimo lemputes, dvi USB bei po vieną eSATA, mikrofono ir ausinių jungtį.</p>
<p><a class="ns" href="http://akuba.technews.lt/Dragon/13.jpg">
<div class="imgright"><img src="http://akuba.technews.lt/Dragon/mazos/13.jpg" border="1" /></div>
<p></a><a class="ns" href="http://akuba.technews.lt/Dragon/14.jpg"><br /><img src="http://akuba.technews.lt/Dragon/mazos/14.jpg" /><br /></a></p>
<p><a class="ns" href="http://akuba.technews.lt/Dragon/15.jpg">
<div class="imgright"><img src="http://akuba.technews.lt/Dragon/mazos/15.jpg" border="1" /></div>
<p></a><a class="ns" href="http://akuba.technews.lt/Dragon/16.jpg"><br /><img src="http://akuba.technews.lt/Dragon/mazos/16.jpg" /><br /></a></p>
<p>Galinėje korpuso dalyje (nuo viršaus) matome erdvę maitinimo bloko jungčiai ir ventiliatoriui, jei jis nenukreiptas į korpuso vidų. Žemiau kairėje pusėje – niša išorinėms motininės plokštėms jungtims, o šalia jos – vieta dar vienam 12 cm ventiliatoriai, kuris yra pasirenkamas paties vartotojo. Galiausiai pačioje apačioje – vietos išplėstinių plokščių išvestims, o kiek dešiniau – ir vandens aušinimo sistemos žarnelėms. Kairioji korpuso pusė (žiūrint iš priekio), kurią reikia atidaryti, norint pasiekti kompiuterio komponentus, yra atidaroma pirštais atsukamų varžtų pagalba. Apačioje – keturios sidabrinės spalvos kojelės su juodais paminkštinimais.</p>
<p><a class="ns" href="http://akuba.technews.lt/Dragon/17.jpg">
<div class="imgright"><img src="http://akuba.technews.lt/Dragon/mazos/17.jpg" border="1" /></div>
<p></a><a class="ns" href="http://akuba.technews.lt/Dragon/18.jpg"><br /><img src="http://akuba.technews.lt/Dragon/mazos/18.jpg" /><br /></a></p>
<p>>Korpuso vidus</p>
<p>Atidarę šoninę sienelę galime atidžiau pažvelgti į korpuso vidų. Visas jis yra pagamintas iš daugumai rinkoje esančių analogų būdingos spalvos plieno. Išdėstymas taip pat standartinis (žr. nuotrauką) – viršutinėje kairiojoje dalyje – vieta maitinimo blokui, dešiniojoje – 5,25 colio įrenginiams, o kiek žemiau – 3,5 colio kietiesiems diskams. Likusi korpuso erdvė yra skirta motininei plokštei ir išplėstiniams įrenginiams, dedamais į ją.</p>
<p><a class="ns" href="http://akuba.technews.lt/Dragon/19.jpg">
<div class="imgright"><img src="http://akuba.technews.lt/Dragon/mazos/19.jpg" border="1" /></div>
<p></a><a class="ns" href="http://akuba.technews.lt/Dragon/20.jpg"><br /><img src="http://akuba.technews.lt/Dragon/mazos/20.jpg" /><br /></a></p>
<p><a class="ns" href="http://akuba.technews.lt/Dragon/22.jpg">
<div class="imgright"><img src="http://akuba.technews.lt/Dragon/mazos/22.jpg" border="1" /></div>
<p></a><a class="ns" href="http://akuba.technews.lt/Dragon/21.jpg"><br /><img src="http://akuba.technews.lt/Dragon/mazos/21.jpg" /><br /></a></p>
<p>Analogiškai daugumai seniau išleistų <i>Chieftec</i> korpusų, <i>Dragon</i> turi bevaržtį fiksavimo mechanizmą tiek 5,25 colio, tiek ir 3,5 colio įrenginiams. Pastariesiems naudojamas identiškas mano šiuo metu naudojamam <i>Chieftec CH-01SL-SL-B</i> korpusui. Prie abiejų kietojo disko šonų reikia pritvirtinti montavimo elementus ir tiesiog įstumti HDD arba SSD į nišą. 5,25 colio nišos mechanizmas kiek kitoks – vartotojui reikia atlaisvinti laikiklį, įdėti įrenginį ir tada prispausti elementą, laikanti optinį įrenginį ar kitą produktą už varžtui paliktos skylutės.</p>
<p><a class="ns" href="http://akuba.technews.lt/Dragon/24.jpg">
<div class="imgright"><img src="http://akuba.technews.lt/Dragon/mazos/24.jpg" border="1" /></div>
<p></a><a class="ns" href="http://akuba.technews.lt/Dragon/23.jpg"><br /><img src="http://akuba.technews.lt/Dragon/mazos/23.jpg" /><br /></a></p>
<p>Viršuje, kaip jau ir minėjau kalbėdamas apie korpuso išorę, yra du 12 cm pločio ventiliatoriai traukiantys įkaitusį orą lauk. Šalia jų yra išpjauta vieta maitinimo kabeliams prie šaltinio prijungti. Į motininę plokštę dedamas išplėstines plokštes galima priveržti varžtais arba bendru laikikliu. Elementai, dengiantys plokščių išvesties vietas nėra vienkartiniai, t.y. jų nereikia išlaužti – išėmus galima įdėti atgal. Galinis 12 cm ventiliatorius yra montuojamas įprastu būdu – priveržiant varžtus arba su silikoniniais elementais, pridedamais prie parduodamo aušintuvo.</p>
<p><a class="ns" href="http://akuba.technews.lt/Dragon/26.jpg">
<div class="imgright"><img src="http://akuba.technews.lt/Dragon/mazos/26.jpg" border="1" /></div>
<p></a><a class="ns" href="http://akuba.technews.lt/Dragon/25.jpg"><br /><img src="http://akuba.technews.lt/Dragon/mazos/25.jpg" /><br /></a></p>
<p>Tiek viršutinis, tiek ir priekinis skydeliai yra labai paprastai nuimami – užtenka tiesiog stumtelti fiksavimo elementus, esančius korpuso viduje ir šias dalis galime nuimti, o tai leidžia pakeisti ventiliatorius. Nuėmus priekinį skydelį matome, kad viena iš 5,25 colio nišų jau yra paruošta darbui, o norėdami naudoti kitas, turėsime išlaužti dengiančius elementus. Viena iš 3,5 colio nišų yra lygiagreti didesniosioms, tačiau gamintojas nepaliko erdvės jos išėjimui, todėl mes nematome tam logiško paaiškinimo.</p>
<p><a class="ns" href="http://akuba.technews.lt/Dragon/28.jpg">
<div class="imgright"><img src="http://akuba.technews.lt/Dragon/mazos/28.jpg" border="1" /></div>
<p></a><a class="ns" href="http://akuba.technews.lt/Dragon/27.jpg"><br /><img src="http://akuba.technews.lt/Dragon/mazos/27.jpg" /><br /></a></p>
<p><a class="ns" href="http://akuba.technews.lt/Dragon/29.jpg">
<div class="imgright"><img src="http://akuba.technews.lt/Dragon/mazos/29.jpg" border="1" /></div>
<p></a><a class="ns" href="http://akuba.technews.lt/Dragon/30.jpg"><br /><img src="http://akuba.technews.lt/Dragon/mazos/30.jpg" /><br /></a></p>
<p>Norėdami matyti aušintuvų apsukas turėsime surasti bent keturias trijų kontaktų jungtis motininėje plokštėje arba išoriniame aušintuvų valdiklyje, kaip, pavyzdžiui, <a class="ns" href="http://technews.lt/tekstas/Scythe_Kaze_Master_valdymo_paneles_apzvalga.html;;"> Scythe Kaze Master</a>. Ventiliatorių maitinimui gali būti naudojamos ir Molex tipo jungtys, einančios iš maitinimo bloko. Kaip jau įprasta, prie sisteminės plokštės jungsime įjungimo, perkrovimo mygtukų, HDD bei veikimo lempučių ir signalus skleidžiančio įtaiso jungtis. Norėdami naudotis išorine valdymo panele, turėsime jungti USB, garso bei eSATA įvestis/išvestis.</p>
<p><a class="ns" href="http://akuba.technews.lt/Dragon/31.jpg">
<div class="imgright"><img src="http://akuba.technews.lt/Dragon/mazos/31.jpg" border="1" /></div>
<p></a><a class="ns" href="http://akuba.technews.lt/Dragon/32.jpg"><br /><img src="http://akuba.technews.lt/Dragon/mazos/32.jpg" /><br /></a></p>
<p><a class="ns" href="http://akuba.technews.lt/Dragon/33.jpg"><br /><img src="http://akuba.technews.lt/Dragon/mazos/33.jpg" /><br /></a></p>
<p>>Montavimas</p>
<p>Pradedame nuo maitinimo bloko, kuris yra montuojamas viršuje ir, kaip įprasta, priveržiant keturis varžtus korpuso gale. Visgi šis veiksmas atskleidė vieną nemažą <i>Chieftec</i> inžinierių klaidą – maitinimo blokas uždengia praktiškai pusę viršuje esančio ventiliatoriaus. Nors tarp pastarojo ir maitblokio ir yra erdvės, tačiau tai vis tiek neleidžia pasiekti tokio aušinimo efektyvumo, koks galėtų būti. Su didesniais maitinimo blokais situacija gali būti dar prastesnė – arčiau galinės dalies esantis ventiliatorius apskritai gali būti nenaudingas ir kelti didelį triukšmą.</p>
<p><a class="ns" href="http://akuba.technews.lt/Dragon/35.jpg">
<div class="imgright"><img src="http://akuba.technews.lt/Dragon/mazos/35.jpg" border="1" /></div>
<p></a><a class="ns" href="http://akuba.technews.lt/Dragon/36.jpg"><br /><img src="http://akuba.technews.lt/Dragon/mazos/36.jpg" /><br /></a></p>
<p><a class="ns" href="http://akuba.technews.lt/Dragon/37.jpg">
<div class="imgright"><img src="http://akuba.technews.lt/Dragon/mazos/37.jpg" border="1" /></div>
<p></a><a class="ns" href="http://akuba.technews.lt/Dragon/38.jpg"><br /><img src="http://akuba.technews.lt/Dragon/mazos/38.jpg" /><br /></a></p>
<p>Norėdami įdėti 5,25 colio įrenginį turėsime nuimti priekinį skydelį. Atkabinus laikiklį tereikia komponentą įstumti ir laikiklį vėl įstatyti į vietą – svarbiausia, kad jis būtų įtvirtintas į varžtui paliktą vietą. Kietųjų diskų įdiegimas toks pat paprastas – vartotojui reikia išimti du laikiklius, juos pritvirtinti varžtams skirtose vietose ir įstumti diską į nišą. Visi kiti montavimo darbai tokie pat įprasti – įsukus papildomas pakylėles ATX dydžio motininei plokštei, galime montuoti ją ir kitus komponentus. Išplėstines plokštes galime tvirtinti tiek varžtais, tiek ir bendru laikikliu. </p>
<p><a class="ns" href="http://akuba.technews.lt/Dragon/39.jpg">
<div class="imgright"><img src="http://akuba.technews.lt/Dragon/mazos/39.jpg" border="1" /></div>
<p></a><a class="ns" href="http://akuba.technews.lt/Dragon/40.jpg"><br /><img src="http://akuba.technews.lt/Dragon/mazos/40.jpg" /><br /></a></p>
<p>Pilnai paruoštame korpuse – ganėtinai įprasta laidų raizgalynė, tačiau juos galima paslėpti laisvose 5,25 colio nišose ar už sisteminės plokštės montavimo padėklo. Gaila, kad jame nėra išpjauta vieta patogiam centrinio procesoriaus su prilaikančiąja plokštele montavimui. Priekinės valdymo panelės laidai galėtų būti kiek ilgesni, taip būtų galima turėti dar tvarkingiau atrodantį vidų. Bendras sistemos keliamas triukšmas siekė 55,6 dBA, kai senasis <i>Chieftec</i> CH-01SL-SL-B dirbo 47,2 dBA garso lygiu.</p>
<p><a class="ns" href="http://akuba.technews.lt/Dragon/41.jpg">
<div class="imgright"><img src="http://akuba.technews.lt/Dragon/mazos/41.jpg" border="1" /></div>
<p></a><a class="ns" href="http://akuba.technews.lt/Dragon/42.jpg"><br /><img src="http://akuba.technews.lt/Dragon/mazos/42.jpg" /><br /></a></p>
<p>>Išvados</p>
<p>Nors ir naujasis <i>Dragon</i> yra visiškai nepanašus į savo pirmtaką, jis turi identišką senesniesiems serijos atstovams privalumą – daug erdvės ilgoms vaizdo plokštėms bei didelių matmenų motininėms. Surinkimo kokybe jis neatsilieka nuo aukščiausios klasės Midi Tower dydžio konkurentų - nepaisant keisto sprendimo korpuso viršaus šonuose įrengti apvalainus sparnelius, korpuso kokybė ir dizainas yra tikrai solidūs. Itin didelis aušinimo potencialas gali patraukti ieškančius vėsesnių sąlygų savo sistemai, o mėlynos spalvos <i>LED</i> lemputės traukia akį, tačiau nėra įkyrios. Smagu ir tai, kad <i>Chieftec</i> nepamiršo visur įrengti dulkių filtrų ir bevaržčių montavimo technologijų.</p>
<p>Visi turi trūkumų – ne išimtis ir <i>Dragon</i>. Pirmiausia mums užkliuvo svarbi inžinierių klaida – sumontuotas maitinimo blokas uždengia dalį viršuje esančio ventiliatoriaus, todėl tai mažina aušinimo efektyvumą ir didina triukšmą. Gaila, kad nėra ir skylės aušintuvams motininės plokštės montavimo vietoje. Dar viena problema - dėl 220 mm ventiliatoriaus sunkiai užsidarančios durelės, kai naudojamas aukštas 120mm procesoriaus aušintuvas. Nepaisant visų minusų, <i>Chieftec</i> <i>Dragon</i> <i>CH-07B-B</i> palieka neblogą įspūdį, o jo kaina Lietuvoje panaši į tiesioginių konkurentų – aukštos klasės Midi Tower tipo korpusų – ir siekia maždaug 450 LT.<br /></p>
